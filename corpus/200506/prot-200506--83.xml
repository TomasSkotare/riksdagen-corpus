<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--83</head>
          <docDate when="2005-03-09">2005-03-09</docDate>
        </div>
      </front>
      <body>
        <div>
          <note n="e96afd15">
            ﻿
          </note>
          <note n="6772f036">
            Riksdagens protokoll
          </note>
          <note n="417f2c8c">
            2005/06:83
          </note>
          <note type="date" n="d2f713bc">
            Torsdagen den 9 mars
          </note>
          <note n="30aff7bc">
            Kl. 12:00 - 19:58
          </note>
          <note n="4123cd20">
            1 § Beslut om ärenden som slutdebatterats den 8 mars
          </note>
          <note n="31934655">
            Punkt 4
          </note>
          <note n="527abd3a">
            Punkt 10
          </note>
          <note n="7bd331a2">
            Punkt 12
          </note>
          <note n="999677dc">
            Punkt 18
          </note>
          <note n="ab3be5ca">
            Punkt 19
          </note>
          <note n="c5256e64">
            Övriga punkter
          </note>
          <note n="4e584135">
            Punkterna 1 och 2
          </note>
          <note n="587eeb57">
            Punkt 3
          </note>
          <note n="31934655">
            Punkt 4
          </note>
          <note n="46019a2d">
            Punkt 9
          </note>
          <note n="a9207dcb">
            Punkt 11
          </note>
          <note n="8e48c4d0">
            Punkt 13
          </note>
          <note n="478eaab2">
            Punkt 22
          </note>
          <note n="c5256e64">
            Övriga punkter
          </note>
          <note n="c880f684">
            Punkt 2
          </note>
          <note n="b3848ee2">
            Punkt 31
          </note>
          <note n="c5256e64">
            Övriga punkter
          </note>
          <note n="82fbaec9">
            2 § Avsägelser
          </note>
          <note n="e435c9e7">
            Förste vice talmannen meddelade att
          </note>
          <note n="9245d9bf">
            Louise Edlind-Friberg
          </note>
          <note n="7bdb261d">
            Torkild Strandberg
          </note>
          <note n="3ffcf919">
            Anna Grönlund Krantz
          </note>
          <note n="2a7919e4">
            Gunnar Nordmark
          </note>
          <note n="0e628c37">
            Kammaren biföll dessa avsägelser.
          </note>
          <note n="0fd1d44b">
            3 § Anmälan om kompletteringsval till utskott
          </note>
          <note n="279abb9f">
            Förste vice talmannen meddelade att Folkpartiet liberalernas
            riksdagsgrupp på grund av uppkomna vakanser anmält Louise Edlind-Friberg
            som suppleant i kulturutskottet och Gunnar Nordmark som suppleant
            i trafikutskottet.
          </note>
          <note n="ced03c86">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Lennart Gustavsson som suppleant
            i skatteutskottet.
          </note>
          <note n="2c417dde">
            Förste vice talmannen förklarade valda till
          </note>
          <note n="16fe7a28">
            suppleant i skatteutskottet
          </note>
          <note n="da98fd8b">
            suppleant i kulturutskottet
          </note>
          <note n="bcbceaa9">
            suppleant i trafikutskottet
          </note>
          <note n="ca11ca37">
            4 § Hänvisning av ärenden till utskott
          </note>
          <note n="54022a0e">
            Föredrogs och hänvisades
          </note>
          <note n="6fba5aef">
            5 § Förnyad bordläggning
          </note>
          <note n="c9c93126">
            Föredrogs och bordlades åter
          </note>
          <note n="437fef9f">
            6 § Sveriges handlingsprogram för tillväxt och sysselsättning
          </note>
          <note n="6cb4f50b">
            Föredrogs
          </note>
          <note type="speaker" n="2de29164">
            Anf. 1 PER BILL (m):
          </note>
          <u who="per_bill_561422" xml:id="i-37f7c1f622b69c75-0" n="c350bcc7">
            <seg n="f6341963">
              Herr talman! Låt mig inleda med att yrka bifall till alliansens
              gemensamma reservation och hälsa EU-minister Bo Ringholm välkommen
              till kammaren. Vi är många här i riksdagen som med glädje ser
              ministern visa intresse för EU-frågorna.
            </seg>
            <seg n="8fdf0491">
              Herr talman! I mars 2000 samlades ett antal regeringschefer för
              att man tyckte att det var ett problem vilket det också är att
              EU sakta men säkert blir frånsprunget när det gäller tillväxt.
              Man beslutade sig för att EU skulle bli den mest dynamiska och
              konkurrenskraftiga ekonomin i världen.
            </seg>
            <seg n="93700417">
              Lissabonstrategin, som detta har kallats, handlar i sin goda
              version om att varje land ansvarar för att på nationell nivå arbeta
              för att uppnå de gemensamt uppsatta målen. Fokus ska vara på de
              viktiga frågorna.
            </seg>
            <seg n="d24f2391">
              Herr talman! Tyvärr kan man inte påstå att principerna har fungerat
              särskilt bra under de första fem åren som Lissabonstrategin har
              varit i kraft.
            </seg>
            <seg n="8be0a70e">
              Flera viktiga förslag har obstruerats. Ett bra, eller egentligen
              dåligt, exempel på detta är EU-patentet. Det är en möjlighet att
              söka patent på ett ställe och få det att gälla i alla länder.
              Det har obstruerats och fördröjts flera gånger. Vi som sitter
              i EU-nämnden har haft detta uppe många gånger under de senaste
              fem sex åren.
            </seg>
            <seg n="7cb31d81">
              Ett annat problem är att alltför mycket kraft läggs på perifera
              mål och perifera frågor. Man skulle kunna säga att de fem första
              åren har varit ett stort misslyckande eller ett fiasko. Men det
              var kanske inte riktigt så som regeringscheferna sade i mars 2005
              när de träffades. De bestämde sig ändå för att det var dags för
              en nystart för Lissabonprocessen, och man ökade på med ytterligare
              några mål.
            </seg>
            <seg n="aa5bb991">
              Man gjorde också en del förbättringar. Man beslöt sig för att
              det skulle bli en fokusering på tillväxt och sysselsättning.
            </seg>
            <seg n="7e572593">
              En annan bra sak i denna nystart var att man sade att vi ska
              lägga lite extra kraft på de nationella programmen för tillväxt
              och sysselsättning. Man ålade alla medlemsländer att skapa sådana
              program, och det är ju, herr talman, vårt program som vi diskuterar
              i dag.
            </seg>
            <seg n="33c443ce">
              Vad har då felet varit? Lite slarvigt skulle man kunna säga att
              det har varit för mycket prat och för lite saker som har blivit
              genomförda. Just därför tycker vi inom den borgerliga alliansen
              att det är viktigt att nu fokusera på de viktigaste frågorna om
              ekonomi och en fungerande inre marknad.
            </seg>
            <seg n="0c89bf8f">
              Vi behöver ökad rörlighet. Vi behöver institutionell konkurrens,
              vilket till exempel innebär att studenter har en mångfald av universitet
              att välja på. Men EU ska inte försöka att göra dessa universitet
              utslätade och likriktade. Nej, det är ju den kulturella, institutionella
              skillnaden mellan Oxford och Handelshögskolan som är det spännande
              och dynamiska och den stora fördelen för Europa. Att studenterna
              i dag har mycket större möjligheter att välja mellan alla dessa
              universitet är en av nycklarna till framgång.
            </seg>
            <seg n="0eb2fe22">
              Herr talman! Jag kan inte peka på några stora frågor i sak, men
              vi har, och då pratar jag inte bara om den borgerliga alliansen
              utan också ganska ofta om Miljöpartiet och Vänsterpartiet, i EU-nämnden
              blivit en aning oroade över den iver som har funnits att harmoniera
              den sociala sektorn och utbildningssektorn. När det gäller utbildningssektorn
              gick vi faktiskt så långt att vi reserverade oss och stoppade
              ett av de förslag som regeringen hade så att regeringen fick komma
              tillbaka till EU-nämnden med ett nytt förslag. Det var innan den
              nuvarande ordföranden blev ordförande.
            </seg>
            <seg n="38347629">
              Herr talman! Jag tror att det nu är dags att ta den här halvtidsöversynen
              på riktigt stort allvar och fokusera på sådant där vi verkligen
              har nytta av EU som en gemenskap, till exempel forskning där varje
              enskilt land är för litet för att kanske kunna satsa på de riktigt
              stora forskningsfälten, utveckling av gemensam ny teknologi och
              nya standarder, en bättre fungerande inre marknad, ett bättre
              näringsklimat och naturligtvis även en miljömässigt hållbar tillväxt.
            </seg>
            <seg n="9d3fef80">
              Om man tar fram dagens betänkande och sätter på sig näringsutskottets
              glasögon, och man behöver nästan glasögon för att läsa den ganska
              finstilta texten, och tittar på strukturindikatorerna ser man
              att Sverige tillhör de tre bästa när det gäller många viktiga
              områden, och det ska vi vara väldigt glada för. Men om man tittar
              på till exempel prisnivåer tillhör Sverige de tre sämsta. Här
              har vi i näringsutskottet ett ansvar för att konkurrensen, till
              exempel på livsmedelssidan, är för dålig.
            </seg>
            <seg n="8e24dbf4">
              Herr talman! Tillsammans med finansutskottet och skatteutskottet
              har vi ett stort ansvar för att vi ligger bland de tre sämsta
              när det gäller investeringar i näringslivet.
            </seg>
            <seg n="39120040">
              Herr talman! Jag tycker att vi ska ägna rätt mycket tid de kommande
              fem åren åt att gemensamt se till att Sverige inte tillhör de
              tre sämsta på de här två områdena, för det här är mycket viktiga
              frågor.
            </seg>
          </u>
          <note type="speaker" n="0f49eb91">
            Anf. 2 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-159b98b5b6c16afa-0" n="386033d8">
            <seg n="55635966">
              Herr talman! Som Per Bill sade tidigare är Lissabonstrategin
              ett sätt att göra Europa till en av världens konkurrenskraftiga
              ekonomier. För att göra det behöver vi full sysselsättning i Europa.
              Det är tänkt att det ska skapas 20 miljoner jobb under en tioårsperiod
              från 2000 till 2010. När man har utvärderat efter halva tiden
              har man funnit att vi har skapat ungefär 7 miljoner jobb. Man
              inser att vi inte har kommit upp till halva målet, och därför
              är man orolig för att målet om full sysselsättning och en konkurrenskraftig
              ekonomi kanske inte kommer att uppnås till 2010.
            </seg>
            <seg n="5628ec42">
              Därför har alla länder fått i uppdrag att skapa egna sysselsättnings-
              och tillväxtprogram, och det är det som vi diskuterar i dag. En
              del av Sveriges program för tillväxt diskuteras inte i detta betänkande
              utan i andra betänkanden, och framför allt också i andra utskott.
              Men det som är relevant att ta upp i dag tycker jag är den kritik
              som Sverige har fått i sitt handlingsprogram. Det handlar om att
              vi inte gör tillräckligt mycket för att öka konkurrensen inom
              tjänstesektorn.
            </seg>
            <seg n="f450c324">
              Folkpartiet och alliansen tror att det viktigaste man kan göra
              för att öka konkurrensen och stimulera tjänster inom tjänstesektorn
              är att öppna upp de statliga monopolen. 30 % av tjänsterna produceras
              inom utbildning, omsorg och vård. Om vi öppnar upp de offentliga
              monopolen skulle vi starta nya företag och på det sättet få fler
              jobb, och framför allt skulle vi stimulera kvinnligt företagande.
              Men i stället för att göra det har man fattat beslut om en ny
              lag, stopplagen, som hindrar att sjukhus bedrivs med vinst. På
              det sättet stoppas människor från att vara kreativa och skapa
              nya företag.
            </seg>
            <seg n="24a784b4">
              En annan sak som jag tror skulle vara viktig att göra för Sverige
              är att införliva tjänstedirektivet nu. Alla experter säger att
              Sverige är det land som skulle tjäna mest på att vi har tydliga
              gemensamma regler när det gäller tjänstehandel i Europa. Vi vet
              att det är lättare för andra företag inom EU-länderna att investera
              i Sverige samtidigt som det är svårare för svenska företag att
              investera i övriga EU-länder. Vi vet att Sverige har den största
              andelen anställda inom kunskapsintensiva tjänster, men produktionen
              på det området ligger under EU-genomsnittet.
            </seg>
            <seg n="7b40fb3e">
              Med tjänstedirektivet skulle en större handel inom tjänstesektorn
              i allmänhet och de kunskapsintensiva tjänsterna i synnerhet underlättas.
              På det sättet skulle vi också kunna stimulera och skapa nya jobb.
              Vi behöver införliva tjänstedirektivet nu.
            </seg>
            <seg n="796cb70d">
              Målet med Lissabonstrategin är som sagt full sysselsättning.
              I handlingsprogrammet förekommer det inte så mycket om vad man
              ska göra för att skapa fler jobb i tjänstesektorn. Vi har till
              exempel en av EU:s sämst utvecklade turismnäringar fast experterna
              säger att Sverige borde vara femte bäst på turismnäring. Med det
              unika och variationsrika land som vi har finns det mer att erbjuda
              inte bara den inhemska befolkningen utan också utländska besökare.
              Vi satsar ungefär 10 kr per person och år på marknadsföringen
              av Sverige utomlands. Våra nordiska grannländer satsar mellan
              30 och 50 kr per person och år. Om vi lade till lite mer pengar
              till turismnäringen skulle många fler jobb kunna skapas inom den
              sektorn.
            </seg>
            <seg n="576118eb">
              Alliansen har kommit överens om att lägga ytterligare 10 miljoner
              på turismnäringen. Det är inte så mycket pengar, det behövs mer,
              men det är i alla fall lite mer än vad regeringen är beredd att
              satsa.
            </seg>
            <seg n="bd188c37">
              Ett annat tjänsteområde där man skulle kunna skapa jobb är det
              som kallas för hushållsnära tjänster och som av Socialdemokraterna
              och samarbetspartierna kallas för pigtjänster. I Finland har dessa
              tjänster blivit en succé, och den ansvariga ministern säger att
              det bara är en början. Det skapades 10 000 jobb under förrförra
              året, 2004. Varför kan inte vi tillåta detta för att människor
              ska kunna få ihop livspusslet, för att skapa en vit marknad inom
              denna sektor och skapa nya jobb och för att se till att de som
              jobbar svart inom denna sektor kan få den trygghet det innebär
              med pensioner och försäkringar? Det kan vi göra genom att underlätta
              och subventionera dessa tjänster. Varför kan man inte göra det?
              Vad är det för fel på dessa tjänster? Det står i handlingsprogrammet
              att vi ska bekämpa svartarbete, men hur ska Socialdemokraterna
              göra för att se till att den här marknaden blir vit om man inte
              vill subventionera de här tjänsterna?
            </seg>
            <seg n="01eb31d6">
              I en Sifoundersökning har svenskar fått svara på frågan: Kan
              du tänka dig att betala en utomstående person eller ett företag
              för att ta hand om hushållsnära tjänster såsom städning, tvätt
              och strykning i ditt hem? 53 % svarade ja på den frågan. Det är
              långt fler än finländarna, då man införde dessa tjänster. Jag
              säger detta så att ni inser potentialen för att göra denna marknad
              större och vit.
            </seg>
            <seg n="29c756c7">
              Man vill inte satsa mer på turism. Man vill inte öppna upp marknaden
              för subventionerade hushållsnära tjänster. Man vill inte öppna
              upp de offentliga monopolen. Man vill inte ha tjänstedirektivet.
              Då inställer sig frågan: Vad ska regeringen göra för att stimulera
              och öka konkurrensen inom tjänstesektorn? Det framkommer faktiskt
              ingenting i handlingsprogrammet.
            </seg>
            <seg n="5751ffd6">
              En annan sak som vi inte håller med om är var fokus ska läggas
              när det gäller Lissabonstrategin. Under de fem år som har gått
              har man haft fokus lika mycket på sysselsättnings- och tillväxtpolitik
              som på social- och miljöpolitik, men man inser nu att vi inte
              kommer att uppnå målen om vi ska fortsätta med mer av samma saker
              som vi har använt de senaste fem åren. Därför måste man ändra
              fokus. Och kommissionen har rätt. Vi måste lägga fokus på sysselsättnings-
              och tillväxtpolitik. Det är först när människor har jobb och inkomst
              som de kan känna trygghet, och det är också då som vi har möjlighet
              att finansiera vår välfärd. Det är också då som människor känner
              trygghet och har tid att ägna sig åt miljöfrågor. Jag vet att
              miljö- och socialpolitik hjälper till att skapa tillväxt och också
              kan hjälpa till att skapa sysselsättning, men man måste ta rätt
              steg först, och det rätta steget är att vi ägnar oss mer åt ekonomisk
              politik och lite mindre eller kanske som nästa steg social- och
              miljöpolitik.
            </seg>
            <seg n="84500c91">
              Jag vill också yrka bifall till de borgerliga partiernas reservation
              i betänkandet.
            </seg>
          </u>
          <note type="speaker" n="c53c409b">
            Anf. 3 MARIA LARSSON (kd):
          </note>
          <u who="maria_larsson_49fd18" xml:id="i-a9beaf8801a77945-0" n="7b3bf03a">
            <seg n="2706b26f">
              Herr talman! Jag vill börja med att yrka bifall till reservationen.
            </seg>
            <seg n="abfe810f">
              Målet som slogs fast i Lissabon i mars 2000, nämligen att bli
              världens mest konkurrenskraftiga och dynamiska kunskapsbaserade
              ekonomi, med möjlighet till hållbar ekonomisk tillväxt med fler
              och bättre arbetstillfällen och en högre grad av social sammanhållning,
              är storslaget. Men det känns tämligen orealistiskt just nu, med
              tanke på var vi befinner oss 2006, att detta skulle uppnås till
              2010.
            </seg>
            <seg n="5d2f4968">
              Vi kristdemokrater tycker att Lissabonprocessen ska göras mer
              målinriktad, stramas upp, fokusera på färre mål och formuleras
              i konkretare ordalag och satsa på forskning och utveckling, en
              fungerande inre marknad, ett fungerande näringslivsklimat och
              därmed ett jobbskaparklimat.
            </seg>
            <seg n="35b5e66e">
              Det är naturligtvis också så att regeringen inte på bortaplan
              i EU kan besluta om storstilade pamfletter som sedan inte motsvaras
              av handling på hemmaplan. Inom ramen för Lissabonstrategin har
              regeringen år efter år medverkat till antagande av rådsrekommendationer
              till Sverige som man faktiskt inte fullföljt på hemmaplan. 2004
              fick Sverige följande fem rekommendationer, och det var inte första
              året, utan många av dem har upprepats år efter år. Rekommendationerna
              handlade om att
            </seg>
            <seg n="e8c686ee">
              Det här tycker jag man ska betrakta som en bilbesiktning. Det
              är hjälp till självhjälp. Det är råd utifrån ett EU-perspektiv
              om hur vi i Sverige ska förbättra vår möjlighet att bidra till
              uppnående av målen i Lissabonstrategin.
            </seg>
            <seg n="1bb7433c">
              De här rekommendationerna har Sverige under den socialdemokratiska
              regeringen haft flera år på sig att åtgärda, men man har faktiskt
              inte gjort särskilt mycket. För det här tycker jag att regeringen
              förtjänar stark kritik. Det finns en stoppa-huvudet-i-sanden-mentalitet
              som präglar regeringsmakten, som fortsätter nästan med en dåres
              envishet att hävda att Sverige är bäst i världen. Jag menar att
              det inte finns något som är så farligt för en regering som att
              inte inse att landets framtida konkurrenskraft ligger i möjligheten
              att förändra.
            </seg>
            <seg n="38e43929">
              Hur har regeringen använt den här tiden för att åstadkomma detta
              och uppfylla de rekommendationer vi fått av EU? Jag vill titta
              lite på det i det här anförandet. Sverige har haft relativt blygsamma
              sänkningar av inkomstskatterna, och det har skett ganska motvilligt
              och inte minst, ur ett låginkomsttagarperspektiv, från en mycket
              hög nivå. Fortfarande bor i Sverige världens högst beskattade
              låginkomsttagare. Det är orättfärdigt, tycker jag. Och de har
              inte tillgång till världens bästa välfärd, tvärtom nedrustningen
              är ett faktum. I varje ny rapport från Socialstyrelsen kan vi
              se det tydligt.
            </seg>
            <seg n="112cae76">
              Skattenivån på totalen har faktiskt höjts. Staten får in 350
              miljarder kronor mer per år i skatteintäkter än till exempel 1994.
              Trots de ökade skatteintäkterna har vi avvecklat 13 500 äldreboenden
              bara sedan 2002, det finns 20 000 färre vårdplatser, det är 126
              000 personer som har blivit förtidspensionerade, det är 1 200
              färre poliser på gatorna, och vi har 24 000 färre företagare i
              landet i dag än vi hade år 1994. Sverige är på 14:e plats i BNI-ligan.
              Norge, Danmark och Island ligger långt före oss. BNI växer långsammare
              än BNP tillväxten ger ingen ökad köpkraft.
            </seg>
            <seg n="569083b3">
              SNS-studien som presenterades i januari visar att Sverige är
              det mest utpräglade fallet av jobless growth i hela industrivärlden.
              I Danmark höjer 1 % tillväxt sysselsättningen med 0,25 %, i USA
              med 0,5 % och i Spanien med 0,6 %. I 33 av 35 länder skapar ökad
              tillväxt fler jobb, men inte i Sverige. Förklara varför, Bosse
              Ringholm!
            </seg>
            <seg n="0f119c17">
              Herr talman! 55 000 personer erbjuds nu temporära åtgärder över
              valet. Den öppna arbetslösheten sjunker, men den totala arbetslösheten
              sjunker inte. Arbetslösheten ökar för långtidsarbetslösa och för
              ungdomar, allt enligt Ams dagssiffror i dag. Endast 42 % av befolkningen
              arbetar. Varje enskild inkomsttagare måste försörja sig själv
              samt 1,5 person till. 1,7 miljoner svenskar det är 31 % i arbetsför
              ålder är antingen borta från jobbet eller saknar möjlighet till
              egen försörjning. Det här är ett stort misslyckande.
            </seg>
            <seg n="871efb16">
              Vi har många soloföretag i landet, men det är bara vart fjärde
              företag som har haft råd att anställa. Andelen egenföretagare
              och nyföretagande ligger i botten bland OECD-länderna. Och som
              sagt var vi har 24 000 färre företagare i dag än 1994, då den
              socialdemokratiska regeringen tillträdde. Det är nästan det här
              som jag känner den allra största oron och frustrationen över.
              Det är ju där som jobbskapandet kan ske, när entreprenörskraften
              släpps loss.
            </seg>
            <seg n="21315d12">
              Mellan 1995 och 2004 ökade antalet företagare i Europa, gamla
              EU-15, med i genomsnitt 9 %, men under samma tidsperiod minskade
              antalet företagare i Sverige med 9 %. Vi går mot strömmen. Vi
              misslyckas.
            </seg>
            <seg n="d1f4094d">
              Lissabonstrategin handlar om jobben, Bosse Ringholm. Förutsättningar
              för jobbskapande är goda villkor för näringsliv och entreprenörskap.
              Det är grunden för välfärden, som vi alla värnar, och här har
              skett ett stort misslyckande. Alliansen har en rad förslag för
              att förbättra möjligheterna för Sverige att hävda sig i Lissabonstrategin.
              Det handlar om att bidra aktivt till att förbättra det totala
              målet. Nyamko har förtjänstfullt nämnt ett antal områden där vi
              har lagt fram förslag, och det finns fler än så.
            </seg>
            <seg n="a0241380">
              Välfärden har alltså också försämrats som en följd av det här.
              Vi har inte gjort vår hemläxa från EU i övrigt. Och vad värre
              är: Den socialdemokratiska regeringen har försummat många års
              möjlighet att åstadkomma förbättringar för jobbskapande och för
              framtida välfärd, som är nödvändigt. Därför menar jag att det
              absolut är dags för byte av regering, för Sveriges skull, för
              jobbens skull, för de arbetslösas skull och för EU:s skull.
            </seg>
          </u>
          <note type="speaker" n="8aa532ad">
            Anf. 4 ÅSA TORSTENSSON (c):
          </note>
          <u who="asa_torstensson_08c4f6" xml:id="i-09e6c9a5f7dc6caa-0" n="3e41094d">
            <seg n="613cdf7b">
              Herr talman! Det går trögt för EU:s medlemsländer att nå de uppsatta
              tillväxtmålen i Lissabonstrategin. Samtidigt blir de stora utmaningarna
              än tydligare: globaliseringen och den ökade ekonomiska konkurrensen,
              den allt äldre befolkningen och klimatförändringarna.
            </seg>
            <seg n="d26b1601">
              Även om det skulle bli något av en nystart under 2005 är det
              fortsatt mycket trevande framsteg när det gäller att just nå målet,
              världens mest konkurrenskraftiga ekonomi.
            </seg>
            <seg n="56da0d2c">
              Centerpartiets mål med EU, smalare men vassare, är i allra högsta
              grad aktuellt också när Lissabonstrategin diskuteras, eftersom
              det emellanåt verkar finnas intresse av att utvidga med ytterligare
              frågor som borde hänvisas till mer perifera frågeställningar.
            </seg>
            <seg n="e8ad04d1">
              Jag tycker att det är viktigt att vi i stället lägger kraften
              på att skapa en fungerande inre marknad och ett bra och konkurrenskraftigt
              klimat i Sverige, så att vi just kan få en väl fungerande arbetsmarknad
              med nya riktiga jobb. Det är bra att det också betonas att det
              här är nationernas ansvar.
            </seg>
            <seg n="45015d2f">
              Vi måste se möjligheterna med miljöproblemen och klimatförändringarna.
              Vi måste se dem som en utmaning där hög kompetens, ny forskning
              och utveckling i Sverige kan vara en viktig motor för att skapa
              en hållbar värld och därtill nya jobb.
            </seg>
            <seg n="f15f6259">
              OECD pekar ju ut miljötekniken som en av de viktigaste branscherna
              på världsmarknaden med en årlig tillväxt på faktiskt uppemot 20
              %. Svensk miljöteknikexport går bra i dag, och det är främst de
              små och medelstora företagen som står för den här exporten. Men
              här finns ytterligare tillväxtmöjligheter. Och, som sagt var,
              här är det jobb som skapas i alla delar av landet. Men då krävs
              det ytterligare satsningar med bättre regler för företagande,
              både i Sverige och i EU. Då kan Sverige bli vinnare, kanske till
              och med den största vinnaren. Vi vet också att regelkrånglet står
              högt på företagarnas lista när det gäller åtgärder som måste vidtas,
              och det är ett nationellt ansvar.
            </seg>
            <seg n="d8aa455e">
              Herr talman! Stängda gränser betyder alltid att man halkar efter
              och blir en förlorare. Tack vare ett öppet sinne gentemot omvärlden
              klarade Sverige sig bra när textilindustrin försvann och när skoindustrin
              försvann. Och det är avgörande för ett litet land som Sverige
              och, vill jag påstå, för EU att vi fortsatt ska värna om det öppna
              samhället.
            </seg>
            <seg n="7c7da051">
              I dag står vi inför stora strukturförändringar igen. Jobb flyttar
              utomlands, och hela branscher riskerar att försvinna. Men med
              en ökad öppenhet kommer Sverige återigen att vara en vinnare på
              den internationella arenan. Därför behöver Sverige och EU göra
              allt för att också få en väl fungerande tjänstesektor. Här finns
              stora möjligheter att skapa nya riktiga jobb i en starkt växande
              sektor. Här är dock regeringens rädsla mycket förvånande. Vad
              är det regeringen är så rädd för? Ser man inte hur svårt svenska
              företag ofta har det när de vill etablera sig utomlands? Ser inte
              regeringen möjligheterna till just nya jobb och företagsutveckling?
            </seg>
            <seg n="621f806c">
              Till exempel i Belgien krävs det för många yrken licens att verka
              i landet, en licens som utfärdas av arbetsgivarorganisationerna.
              Och i Tyskland måste ett företag som vill etablera sig i landet
              gå med i en regional arbetsgivarorganisation. Samtidigt stöter
              inte de utländska företag som etablerar sig i Sverige på så stora
              hinder eller problem.
            </seg>
            <seg n="f2b60bbb">
              EU:s tjänstemarknad måste bli friare, eftersom det är våra svenska
              företag och de svenska arbetstagarna som förlorar på en hårt reglerad
              tjänstemarknad. Tjänstedirektivet var ett steg mot ett EU som
              kan leva upp till Lissabonstrategin. Tyvärr verkar den kompromiss
              som både socialister och konservativa har gjort upp om inte skapa
              de möjligheter till utveckling och tillväxt för svenska företag
              som det skulle ha kunnat bli.
            </seg>
            <seg n="d1d631e0">
              Herr talman! Vi kommer under våren att hantera flera av de aktuella
              politikområden som finns bakom Lissabonprocessen och även tjänstedirektivet,
              så vi återkommer till detta vid ett senare tillfälle.
            </seg>
            <seg n="a960390f">
              Till sist vill jag yrka bifall till reservationen.
            </seg>
          </u>
          <note type="speaker" n="d26252c3">
            Anf. 5 MARIE GRANLUND (s):
          </note>
          <u who="marie_granlund_d24d12" xml:id="i-3b707faea6e2086d-0" n="0b239696" next="i-10c6a35757607ba4-0">
            <seg n="d63be138">
              Herr talman! Vi har här i dag att behandla Sveriges handlingsplan
              för tillväxt och sysselsättning. Bakgrunden är Lissabonstrategin
              där man nu prövar ett nytt grepp för att få fart på processen,
              nämligen att varje medlemsstat ska lägga fram ett konkret handlingsprogram
              för arbetet på nationell nivå.
            </seg>
            <seg n="be9dafae">
              Lissabonstrategin är en bred process som betonar såväl ekonomisk
              som social och miljömässigt hållbar utveckling, och det välkomnar
              vi.
            </seg>
            <seg n="e7667ae9">
              Varför är det då så viktigt att få fart på den här Lissabonstrategin?
              Jo, det är viktigt helt enkelt för att globaliseringen innebär
              att det just nu pågår en enorm strukturrationalisering. Och konkurrensen
              är stenhård och hårdnar hela tiden. Det är därför viktigt att
              vi vässar våra vapen. Det här är självklart inte bara en fråga
              för Sverige, utan mer eller mindre hela världen berörs av det
              här.
            </seg>
            <seg n="f428ab36">
              För ett par år sedan var jag på en studieresa med några kolleger
              i Indien i delstaten Kerala. Vi träffade en del frivilligorganisationer
              och intellektuella och satt och resonerade om utvecklingen i världen.
              De var väldigt oroade och arga på globaliseringen och sade så
              här: Ni vet inte i det lilla landet Sverige vad det här innebär
              för oss. Just nu håller vår textilindustri på att flytta härifrån.
              Då sade jag, som kommer från Malmö: Jag vet precis vad det här
              handlar om. Vår textilindustri lämnade oss på 70- och 80-talet
              för att just bege sig till Indien. På samma sätt var det med vårt
              varv som när det lades ned sysselsatte 5 000 människor men inte
              kunde konkurrera med bland annat Sydkorea. Då tittade de på oss
              som kom från det lilla landet Sverige och sade: Men blev inte
              människorna ledsna, och var det inte protester på gatorna? Vi
              sade: Jo, det är klart att människorna blev ledsna. De miste sitt
              arbete, och de miste sina arbetskamrater. Men vad vi har i Sverige
              är system som gör att ingen människa behöver gå från hus och hem
              när det oundvikliga inträffar. Det finns system som fångar upp.
              Det finns möjlighet till omskolning. Det finns möjlighet att få
              a-kassa. Man kan fortsätta att leva, och man kan få något nytt
              jobb. Men detta förutsätter också att människorna i Sverige betalar
              skatt, så att vi kan använda de pengarna.
            </seg>
            <seg n="8dbcef78">
              Herr talman! Det är precis så det är. Välfärd ger tillväxt, och
              tillväxt ger välfärd. Många säger att vi måste ändra det här i
              Sverige. Vi kommer inte att klara av det här framöver. Jag är
              övertygad om att de belackarna har fel. De nordiska länderna toppar
              också olika undersökningar. Jag förstår att det här retar en hel
              del och att det retar den borgerliga oppositionen. Det här är
              ju humlan som inte kan flyga. Hur går det att toppa olika undersökningar
              med det höga skattetryck och det system som vi faktiskt har valt
              att ha i Sverige? Sverige är, tillsammans med våra nordiska grannar,
              förebilder för resten av EU. Ingen annan region i EU klarar omställningsarbetet
              lika bra som vi. Det är något som vi ska vara stolta över, även
              om vi självklart inte är nöjda. Hela tiden måste vi gå vidare
              och förbättra och förnya.
            </seg>
            <seg n="e2eb6673">
              De nordiska länderna har byggt upp samhällen som kombinerar ambitiösa
              välfärdsåtaganden med öppna kunskapsintensiva och konkurrenskraftiga
              ekonomier. Den nordiska välfärdsmodellen bygger på att både män
              och kvinnor arbetar, och genom att samhället reducerar de ekonomiska
              riskerna vid sjukdom och arbetslöshet ökar förtroendet och tilliten
              i samhället. När riskerna minskar för de anställda minskar också
              risktagandet för företagen.
            </seg>
            <seg n="d8ea89aa">
              Herr talman! Den svenska samhällsmodellen, med satsning på både
              utbildning och social utjämning, har bidragit till att Sverige
              växt sig starkt och står sig väl i den internationella konkurrensen.
            </seg>
            <seg n="df096751">
              Regionala högskolor har inneburit att människor fått en närhet
              till utbildning. Detta har medfört att alltfler börjat studera.
            </seg>
            <seg n="4a7548c3">
              Generösa skatteregler har gjort det möjligt för det stora folkflertalet
              att ha en dator, vilket förutom att öka vårt kunnande även medverkat
              till att vår IT-industri är en av världens främsta.
            </seg>
            <seg n="dd2f78e3">
              En framstående hälso- och sjukvård, som fördelas efter behov,
              har inneburit en trygghet för människorna på samma gång som den
              gjort Sverige till ledande inom medicinteknik.
            </seg>
            <seg n="8b0d3efb">
              Hårda arbetsmiljöregler har gjort att människorna skyddats från
              många faror, men det har också inneburit att Sverige blivit ledande
              på många områden.
            </seg>
            <seg n="49802737">
              Hårda miljöregler har medverkat till att vi har framstående företag
              inom bland annat miljöteknik.
            </seg>
            <seg n="b44622aa">
              Förra året exporterade vi för 25 miljarder. Vem hade kunnat tro
              det för tio år sedan? Men så är det, självklart. Det hela hänger
              ihop. Tillväxt innebär sysselsättning och välfärd om den fördelas
              rätt, och om vi tar vara på de många människornas kunnande och
              engagemang får vi ökad tillväxt.
            </seg>
            <seg n="78286df1">
              Herr talman! Ett flertal undersökningar pekar också på att näringsklimatet
              i Sverige är mycket bra. Jag ska ge några exempel. EU-kommissionens
              senaste uppföljning av Lissabonstrategin visar att Sverige är
              det land som har flest topplaceringar i olika jämförelser. Sverige
              framhålls som ett föredöme när det gäller ekonomiska reformer,
              sysselsättning, miljö samt forskning och innovation. Enligt World
              Economic Forums årliga rankning av de mest konkurrenskraftiga
              ekonomierna placerar sig Sverige på tredje plats bland 117 länder.
              Också den senaste utvärderingen av EU-kommissionen ger Sverige
              högt betyg.
            </seg>
            <seg n="6c15e59e">
              Varför svartmålar de borgerliga partierna då Sverige hela tiden?
              Vi har hört det tidigare i debatten; det är självklart en politisk
              strategi. Man vill beskriva verkligheten genom att göra den så
              dyster som möjligt för att därigenom få gehör för sina bakåtsträvande
              förslag såsom sänkta ersättningsnivåer och försämrad trygghet
              på arbetsmarknaden förslag som man vet aldrig skulle få svenska
              folkets godkännande om de fördes fram direkt och inte genom att
              ge en bild av att allt är åt skogen i Sverige. Jag kan säga att
              striden om bilden av Sverige är en strid om samhällets framtid,
              och den tänker inte vi socialdemokrater förlora.
            </seg>
            <seg n="d11f81f1">
              Herr talman! Det gäller att fortsätta utveckla Sveriges positioner
              i en alltmer konkurrensutsatt värld. Om vi ska kunna behålla vårt
              försprång behövs mer samarbete och förnuft, inte konfrontation.
              Jag skulle särskilt vilja framhålla något som vi nu satt i gång,
              nämligen branschprogrammen, där staten tillsammans med branscherna
              och fackföreningsrörelsen startar sex olika program inom fordonsindustri,
              läkemedel och bioteknik, metallurgi, flyg och rymd, IT och telekom
              samt skog och trä.
            </seg>
            <seg n="d3bf6401">
              Detta är den borgerliga oppositionen emot. Det är branscher som
              har avgörande betydelse för ekonomisk tillväxt och sysselsättning
              i hela Sverige. Branscherna bidrar till över 80 % av det svenska
              näringslivets satsningar på forskning och utveckling. Det är jätteviktigt.
              Varför är ni emot det? Det borgerliga alternativet innebär i stället
              ett systemskifte med försvagade fackföreningar, lägre löner, sämre
              ersättning för arbete och vid sjukdom, sämre trygghet och därmed
              också sämre tillväxt.
            </seg>
            <seg n="098c61a7">
              Herr talman! Vi socialdemokrater anser inte att hungriga vargar
              jagar bäst. Vi socialdemokrater säger att trygga människor vågar
              och att trygghet ger tillväxt.
            </seg>
          </u>
          <note n="784f9dc3">
            Jag yrkar bifall till utskottets förslag i betänkandet.
          </note>
          <note n="30479c50">
            Anf. 6 GUNILLA WAHLÉN (v):
          </note>
          <u who="marie_granlund_d24d12" xml:id="i-10c6a35757607ba4-0" n="0b239696" prev="i-3b707faea6e2086d-0">
            <seg n="6f26963a">
              Herr talman! En ökad sysselsättning, fler jobb, är en av de viktigaste
              hörnstenarna för tillväxt och välfärd.
            </seg>
            <seg n="08ffac26">
              I Sverige kommer behovet av arbetskraft att öka; fler måste arbeta
              i de företag som ska bidra till ekonomisk tillväxt och välstånd.
              Det huvudsakliga ansvaret för att få fart på den svenska ekonomin
              och få fler att gå från bidragsförsörjning och utanförskap till
              arbete ligger inte hos EU utan hos oss själva vårt näringsliv,
              vårt utbud av olika utbildningar, vår utbildningsnivå, vår forskning
              i förhållande till övriga världen. Sverige är ett land som är
              starkt handels- och exportberoende inte bara i förhållande till
              EU:s medlemsländer utan också till övrig världshandel.
            </seg>
            <seg n="968d7460">
              Visst går det att hålla med om att Europa, och Sverige, står
              inför stora utmaningar. Tillväxten, sysselsättningen och den demografiska
              utvecklingen är angelägna frågor att kraftsamla kring. Globaliseringen
              tilltar och konkurrensen från Kina, Indien och USA hårdnar. Det
              är utomordentligt viktigt att ekonomin och konkurrenskraften förbättras.
              Här har Lissabonstrategin en viktig roll att spela.
            </seg>
            <seg n="751f90ee">
              Jag tror emellertid att om vi stirrar oss blinda på EU som motor
              för vår sysselsättning och tillväxt har vi alldeles fel fokus
              i våra glasögon. EU:s svar på ökad konkurrens från omvärlden,
              att höja tullar och sänka kvoter eller bibehålla subventioner
              till jordbruket, är absolut inget som ökar handeln utan snedvrider
              konkurrensen på ett sätt som bidrar till att fattiga länder inte
              har förmåga att utveckla sitt jordbruk eller öka sin välfärd.
            </seg>
            <seg n="fa15cedc">
              Herr talman! Vi kommer inom en ganska snar framtid att stå inför
              en stor generationsväxling på svensk arbetsmarknad. Det gäller
              inte bara olika små och stora företag utan hela välfärdsektorn.
              Stora grupper av 40-talister kommer att gå i pension, och alltfler
              äldre kommer att behöva omsorg och vård. Behovet av utbildad personal
              i yrken som undersköterskor, sjuksköterskor, sjukgymnaster, läkare,
              lärare och en rad andra yrken kommer att öka kraftigt för att
              motsvara efterfrågan och pensionsavgångar. Detta behov kommer
              att finnas oavsett om tjänsterna utförs i offentlig eller privat
              sektor.
            </seg>
            <seg n="0757f369">
              Inte minst den välfärdsatsning som samarbetspartierna nyligen
              presenterat, och som innebär att alltfler ska få tillgång till
              tandhälsovård för 200 kr samt minskade kostnader för vård och
              behandling, kommer att bidra till att behovet av tandläkare och
              tandhygienister ökar. Målet är att fler och nya grupper ska gå
              till tandläkaren. Det rör sig om en halv miljon människor som
              kommer att börja gå till tandhälsovården och ytterligare en miljon
              som kommer att gå oftare och mer regelbundet. Det är ett exempel
              på hur man ökar välfärd och sysselsättning via statliga skattesubventioner.
            </seg>
            <seg n="320f78dc">
              Herr talman! Tillväxten i Europa har inte avstannat. Det är inte
              bara i Kina och Indien som det sker en utveckling av näringslivet
              och ekonomin. Och Sverige är inte sämst i klassen. I dagens DN
              finns en artikel med rubriken Europa återhämtar sig, där det bland
              annat sägs att tillväxten ökar och att det finns variationer inom
              EU. I artikeln sägs också att hemligheten bakom högre tillväxt
              är inte entydig I Sverige, Irland och Finland är en utvecklad
              högteknologi en stor del av förklaringen. Men i exempelvis Grekland
              och Spanien, har det mer handlat om traditionella kapitalinvesteringar
              och ett ökat arbetsutbud. Därför bör EU:s Lissabonstrategi, som
              trycker på investeringar i högteknologi och kunskapsindustrin,
              bli mer flexibel.
            </seg>
            <seg n="61ffac22">
              I bilagan till dagens betänkande kan vi se att sysselsättningsgraden
              i Sverige är högre än i övriga EU-länder. I gruppen äldre kvinnor,
              det vill säga kvinnor i min ålder och äldre, har vi i Sverige
              en förvärvsfrekvens på 67 % medan den i EU-15 är 33,2 %. Tabellen
              visar också att utbildningsnivån är högre i Sverige samt att vi
              investerar 4,3 % och övriga Europa 2,0 % i forskning och utveckling.
            </seg>
            <seg n="248bc7d6">
              Men självklart ska Sverige gå vidare. De så kallade branschprogrammen,
              som Marie Granlund refererade till, har tagits fram i ett nära
              samarbete mellan politik och näringsliv, och de är bra exempel
              på offensiva framtidssatsningar där näringsliv, utbildning och
              forskning tillsammans ska säkra ökad sysselsättning och hållbar
              tillväxt.
            </seg>
            <seg n="cb0e3a27">
              Jag skulle vilja se att vi gick vidare med sådana branschprogram.
              Det behövs inom turist- och besöksbranschen. Det behövs inom livsmedelsproduktionsbranschen.
              Vi behöver stärka Sverige som varumärke. Inom exempelvis livsmedelsområdet
              skulle det gynna såväl storskalig som småskalig livsmedelsproduktion
              av högklassiga säkra livsmedel för den inhemska marknaden men
              även för exportmarknaden.
            </seg>
            <seg n="d6684534">
              Inom både turism och livsmedel behövs mer forskning och utveckling
              för att i första hand gynna de små företagen. Dessa branscher
              är ju också väldigt arbetskraftsintensiva. Forskning är av avgörande
              betydelse för att stärka framför allt de små företagen, som inte
              har egna resurser att satsa. De utvecklingspengar på 200 miljoner
              som satsades på småföretag via Vinnova är mycket efterfrågade.
              Per Eriksson, generaldirektör på Vinnova, anser att det behövs
              en förstärkning upp till 300 miljoner nästa år för att motsvara
              efterfrågan.
            </seg>
            <seg n="726cdbd6">
              Detta tillsammans med riktade insatser på ökad kunskap, rådgivning,
              regelförenkling och exportfrämjande skulle ge stora förutsättningar
              för de små företagen att växa och öka sin betydelse för sysselsättning
              och välfärd i Sverige. Det skulle inte bara gynna olika små arbetsmarknadsregioner
              utan även göra att fler kvinnor, unga och invandrare fick en plats
              i det svenska näringslivet och på arbetsmarknaden.
            </seg>
            <seg n="5dd17f56">
              Herr talman! Om vår tillväxt och välfärd ska vara såväl miljömässigt
              som socialt hållbar måste alla ha en plats på arbetsmarknaden
              utifrån sin utbildningsnivå och sina förutsättningar.
            </seg>
            <seg n="f4365701">
              Socialt företagande är ett alternativ för att integrera de mest
              utsatta grupperna i både samhälle och arbetsliv. Det sociala företagandet
              har visat sig mycket framgångsrikt både här och i Europa. De sociala
              företagens affärsverksamhet är ett medel för att uppnå de sociala
              målen. De sociala företagen och deras verksamheter berör flera
              politikområden närings-, arbetsmarknads- och socialpolitik. Intresset
              för att utveckla social ekonomi är stort när det handlar om olika
              arbetsmarknads- och näringspolitiska åtgärder. Detta är bra, men
              utvecklandet av sociala kooperativ inom välfärdssektorn får inte
              ersätta den gemensamma sektorns stora ansvar för den sociala ekonomin.
            </seg>
          </u>
          <note n="7152540f">
            Med detta, herr talman, yrkar jag bifall till näringsutskottets
            förslag i betänkandet Sveriges handlingsprogram för tillväxt och
            sysselsättning .
          </note>
          <note type="speaker" n="ad83cbe5">
            Anf. 7 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-90cb5e2e5ac132d9-0" n="3ada0ea5">
            <seg n="2e4f2f25">
              Herr talman! Ärade ledamöter av näringsutskottet! Ärade åhörare!
              Sedan Sverige gick med i Europeiska unionen för drygt tio år sedan
              har Europa förändrats i grunden, framför allt ekonomiskt. Det
              som dagligen står på arbetsordningen för EU i dag är kampen mot
              arbetslösheten. Så var det inte för tio år sedan. Sverige har
              tillsammans med andra länder gjort just kampen mot arbetslösheten,
              tillväxtfrågorna och de ekonomiska frågorna till en central del
              i EU:s arbete.
            </seg>
            <seg n="3c5d32b9">
              Man har ibland under dessa år kritiserat Europeiska unionen för
              att sakna en vision. Faktum är dock att om någon har en vision
              kan man väl säga att Europeiska unionen skaffade sig en sådan
              i mars 2000 då vi antog den så kallade Lissabonprocessen. Vi sade
              där att vi på tio år skulle försöka ta upp konkurrensen med den
              främsta ekonomin i världen, det vill säga USA. Vi satte också
              upp ett stort antal mål som vi skulle nå under de här tio åren.
              Det var verkligen en mycket djärv och vittomfattande ekonomisk
              vision. Detta var ett arbete som hade pågått en tid tillbaka i
              kommissionen. Bland annat Allan Larsson, under 1990/91 finansminister
              i en socialdemokratisk regering i Sverige och aktiv som generaldirektör
              i EU-kommissionen, hörde till konstruktörerna bakom Lissabonprocessen.
            </seg>
            <seg n="7ab55501">
              Lissabonprocessen har haft oerhört stor betydelse på vartenda
              toppmöte under de här fem gångna åren. Det var oerhört glädjande
              när Europeiska rådet, det vill säga stats- och regeringscheferna,
              förra våren konstaterade att det nu vid halvtid fanns skäl till
              en omstart, en nystart. Jag delar uppfattningen, som bland annat
              Per Bill framförde, att det ibland har talats mycket, men det
              har inte handlats lika mycket. Det finns skäl att idka självkritik
              inom Europeiska unionen. I Tyskland, Frankrike, Italien och många
              andra länder har man inte varit i närheten av att nå de stolta
              mål som vi satte upp i mars 2000.
            </seg>
            <seg n="c1380df3">
              De nordiska länderna har ständigt från kommissionens sida framhållits
              som föredömen. Det är länder som når, och är mycket framgångsrika
              i att uppnå, de djärva mål som satts upp i Lissabonprocessen.
              Själva idén bakom Lissabonprocessen var ju inte bara att ha djärva
              mål utan också att lära av varandra. Alla var medvetna om att
              man inte kan vara bäst på allting. Det är som i idrotten man är
              bra på vissa saker och inte på andra. Därför gäller det att ta
              lärdom av vad andra länder är duktiga på och försöka tillämpa
              det på hemmaplan. Här kan man säga att vårt nordiska välfärdskoncept,
              som ju har varit oerhört framgångsrikt, också har anammats, diskuterats
              och tagits som föredöme i många sammanhang i andra länder under
              denna period, inte minst när de tio nya medlemsstaterna kom med
              i Europeiska unionen för något år sedan. Naturligtvis har det
              breddat debatten rätt ordentligt.
            </seg>
            <seg n="656441f0">
              Det var också väldigt bra att Europeiska rådet, stats- och regeringscheferna,
              vid halvtidsöversynen förra våren sade att varje lands parlament
              vår kammare här och alla andra länders parlament också på egen
              hand måste föra en diskussion om de nationella handlingsprogram
              för tillväxt och sysselsättning som vi behöver utföra inom ramen
              för Lissabonprocessen. Jag tycker att det är bra att varje lands
              parlament ger sig i kast med att granska hur långt man har kommit
              i det egna landet i förhållande till de uppsatta EU-målen och
              vad man kan lära av andra länder. Det är utomordentligt bra att
              vi kan ha denna typ av diskussioner här i kammaren för Sveriges
              del.
            </seg>
            <seg n="1eb710b8">
              Lissabonprocessen handlar egentligen om tre saker. Först har
              vi ett antal väldigt avancerade krav när det gäller de ekonomisk-politiska
              målen. Vidare handlar det om att främja den sociala sammanhållningen
              i Europa och se till att vi minskar klyftorna, som är stora i
              många av Europas stater. Det tredje är att se till att vi får
              en ekologiskt hållbar utveckling. Det var inte minst den senare
              dimensionen, miljödimensionen, som Sverige förde in under sitt
              ordförandeskap 2001.
            </seg>
            <seg n="09b6e6da">
              Detta är ett synsätt som inte alltid accepteras av alla politiska
              partier. Det är ett synsätt som exempelvis de borgerliga partierna
              här hemma ständigt har hackat på. Just den sociala sammanhållningen,
              det sociala skyddet, har man ständigt snarast ansett vara ett
              hinder för tillväxt. Miljödimensionen har man oftast trängt ut
              i utkanten av den politiska debatten.
            </seg>
            <seg n="f7e396f8">
              Om de borgerliga hade rätt skulle man ju tro att de länder som
              inte har någon särskilt progressiv miljöpolitik eller så bra socialt
              skydd skulle stå främst i ledet när det gäller tillväxt och sysselsättning.
              Men det är ju precis tvärtom. Det är länder som Sverige, Finland
              och Danmark, de nordiska välfärdsmodellerna, som har nått de bästa
              resultaten. Vi har höga skattenivåer, vi har ett gott socialt
              skydd, vi strävar efter en god social sammanhållning och vi har
              mycket ambitiösa planer på miljöområdet. Det är just dessa välfärdsländer
              som har nått längst när det gäller de mål som vi har satt upp
              i Lissabonprocessen.
            </seg>
            <seg n="6a988c45">
              Vi tar oss naturligtvis an de utmaningar som finns med stort
              allvar. Det är glädjande att se att Sverige år efter år har haft
              en mycket snabbare tillväxt än omvärlden. Vi har de senaste åren
              haft en i stort sett dubbelt så snabb tillväxt i Sverige med den
              politik som Socialdemokraterna i samarbete med Vänsterpartiet
              och Miljöpartiet har drivit i den här kammaren dubbelt så snabb
              ekonomisk tillväxt som andra länder har haft i genomsnitt i Europeiska
              unionen.
            </seg>
            <seg n="62d55ff8">
              Det som nu redovisas inför kammaren i den här handlingsplanen
              är en fortsättning när det gäller att försöka nå alla de mål som
              vi tycker är viktiga på dessa områden. I det nationella handlingsprogrammet,
              för att bara ta en del, lägger vi oerhört stor vikt vid exempelvis
              miljöaspekten. I dag sker en tredjedel av vår energiförsörjning
              via förnyelsebara energikällor. Det är bra, men det räcker inte.
              Vi har ännu högre ambitioner på det området. Det är också någonting
              som vi gärna ser att övriga Europa tar efter.
            </seg>
            <seg n="5c70a91f">
              De borgerliga säger i olika sammanhang att de vill att vi ska
              sänka oss till genomsnittlig EU-standard när det gäller skatter.
              De ligger runt 50 % i exempelvis Sverige och Danmark, och de ska
              ned till 40 %. Sänker man sig till den genomsnittliga skattenivå
              som finns ute i Europa sänker man sig också till genomsnittlig
              välfärdsnivå. Det är naturligtvis konsekvensen av de borgerligas
              skattesyn. De borgerliga skulle alltså vilja att vi låg på något
              slags genomsnitt vad gäller socialt skydd, socialpolitik och sysselsättningspolitik
              i Sverige. Det skulle innebära att ett land som exempelvis Belgien,
              som har fyra månaders föräldraförsäkring, skulle vara något slags
              genomsnittlig dröm för de borgerliga. Eller också skulle det vara
              någon slags dröm att ha det som på Irland, en barnomsorgsavgift
              på 9 000 kr i månaden mot den dryga tusenlapp som vi har i vårt
              maxtaxesystem. Det är de borgerligas dröm om ett genomsnittligt
              Europa där de vill att Sverige ska vara.
            </seg>
            <seg n="471fd1e0">
              Självfallet vill vi socialdemokrater inte att Sverige ska vara
              något slags genomsnittsland i Europa. Det är en för låg ambitionsnivå.
              Det är en felaktig ambitionsnivå som de borgerliga har. Vi vill
              tvärtom ligga i täten för Lissabonprocessen. Vi vill ligga i täten
              för välfärdsuppdraget. För oss är det oerhört viktigt att den
              nationella handlingsplanen kan vara ett steg just mot att försöka
              skapa ett Sverige med en växande ekonomi, växande sysselsättning,
              en bättre välfärd, en social sammanhållning och naturligtvis en
              miljö i balans.
            </seg>
            <seg n="ecbbe6ac">
              Jag blev något full i skratt när jag hörde Maria Larsson förfalla
              till 1994. Det var ganska djärvt att ge sig in på 1994. År 1994
              var det år som den socialdemokratiska regeringen tog över efter
              de borgerliga. På den tiden hade vi 8 % arbetslöshet, stor statsskuld,
              växande budgetunderskott och massor av konkurser.
            </seg>
            <seg n="dfbb1f1b">
              Låt oss glömma bort det. Låt oss inte ägna oss åt att komma tillbaka
              till en sådan ekonomisk situation. Nu ska vi se framåt och inte
              mot någon slags europeisk genomsnittsnivå, om det är det ni drömmer
              om från borgerligt håll.
            </seg>
          </u>
          <note type="speaker" n="0ba09414">
            Anf. 8 PER BILL (m) replik:
          </note>
          <u who="per_bill_561422" xml:id="i-37f7c1f622b69c75-1" n="c350bcc7">
            <seg n="16062a76">
              Herr talman! Jag ska börja med att tacka EU-ministern för åtminstone
              de två första tredjedelarna av talet. Det var ett nyanserat tal
              som handlade om EU och faktiskt det vi ska diskutera i dag.
            </seg>
            <seg n="e301aed6">
              Låt mig sedan hålla med om att det går bra för Sverige, och jämför
              man med EU-15 går det mycket bra för Sverige, så att det inte
              råder någon tvekan om detta.
            </seg>
            <seg n="79dca3a2">
              Jag kan också hålla med om att EU skaffade sig en djärv vision
              i mars 2000. Dessutom håller jag nog med om att det var lite skraltigt
              med strategierna för hur man ska uppnå det djärva målet. Därför
              var det väldigt bra att man hade halvtidsöversynen och att man
              vågade vara åtminstone lite självkritisk. Jag hade kanske velat
              se mer av självkritik.
            </seg>
            <seg n="f8a4675f">
              Visst är det bra med de strategier som vi ska ha i varje land,
              det är en bra del av nystarten, och visst är det bra att vi ska
              lära av varandra. Men det är också viktigt för oss att vi tittar
              på de saker där det inte går så bra för Sverige. Om vi tittar
              på s. 19 i vårt häfte ser vi att det är två områden där vi tillhör
              de tre sämsta. Det ena är prisnivåerna och det andra är investeringar
              i näringslivet.
            </seg>
            <seg n="ed2abd1b">
              Min fråga till EU-ministern blir: Vilka konkreta åtgärder vill
              EU-ministern satsa på för att vi inte ska tillhöra de tre sämsta
              om ett par år?
            </seg>
          </u>
          <note type="speaker" n="073acedf">
            Anf. 9 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-1" n="3ada0ea5">
            <seg n="b1455e00">
              Herr talman! Som Marie Granlund nämnde tillhör Sverige de länder
              som oftast har haft topplaceringar hela tiden när det gäller de
              indikatorer man mäter i Lissabonprocessen. När det gäller sysselsättning
              för både yngre och äldre, inte minst att vi också har sett till
              att ha ett arbetskraftsutbud som har varit mycket stort, en högre
              utbildningsnivå, forskning och utveckling och allt annat har vi
              haft toppositioner hela tiden. Lägger man ihop alla de indikatorerna
              har Sverige oftast haft första, andra eller tredje platsen under
              hela den här femårsresan.
            </seg>
            <seg n="820a0c60">
              Men det är klart att det, som Per Bill säger, finns områden där
              vi inte ligger lika bra till. Jag ska gärna kommentera de två
              frågor som Per Bill tar upp. Först gäller det prisdiskussionen.
            </seg>
            <seg n="9b6897bb">
              Vi är medvetna om att Sverige har en för hög prisnivå på vissa
              områden. Regeringen driver en hård politik för att försöka skärpa
              konkurrensen i näringslivet på de här områdena. Det är inte alltid
              näringslivet självt är så angeläget om att bidra till den konkurrensen.
              Man ser klara monopoltendenser i en del branscher, där få aktörer
              snarast blir ännu färre aktörer. Därför är det naturligtvis vitigt
              att vi arbetar både med konkurrenslagstiftning och med andra insatser
              för att skärpa konkurrensen bland företagen, exempelvis på energiområdet,
              som har diskuterats under veckan.
            </seg>
            <seg n="a311f095">
              Jag tror att det också är viktigt att titta på investeringar.
              När de svenska företagen nu går väldigt bra, gör stora vinster,
              borde de svenska företagen rimligen också investera mycket. Många
              gör det också, men rimligen borde de kunna investera ännu mer
              och satsa ännu mer på forskning, utveckling och andra insatser.
              Det är naturligtvis inte bara den offentliga sidan som ska vara
              världsledande på forskning och utbildning utan även våra företag.
            </seg>
            <seg n="8971caf6">
              Regeringen vill naturligtvis tillsammans med företagen se till
              att de både investerar mer och konkurrerar bättre och effektivare
              för att sänka prisnivån. Det är ett område som jag tycker att
              det är viktigt att fortsätta samarbeta med näringslivet kring.
            </seg>
          </u>
          <note type="speaker" n="dcd03e62">
            Anf. 10 PER BILL (m) replik:
          </note>
          <u who="per_bill_561422" xml:id="i-37f7c1f622b69c75-2" n="c350bcc7">
            <seg n="0aa7dacd">
              Herr talman! Jag tror också att bättre konkurrens är viktig.
              Då tror jag att det också gäller konkurrens inom de monopolsektorer
              som vi har inom offentlig sektor. Där skulle jag gärna se att
              man gjorde en del uppluckringar och att man såg till att ta bort
              stopplagen. Det vi ska vara överens om är ju att sjukvården ska
              finansieras gemensamt. Men ju fler bra aktörer vi har på marknaden
              desto bättre.
            </seg>
            <seg n="f3013c85">
              Vad gäller den andra frågan tror jag att det är bättre företagsklimat
              och långsiktighet i företagsklimatet som är det viktiga. Om till
              exempel en energiinvestering i dag säger de stora företagen: Vi
              vet ju inte vad som gäller. Vi vet inte vad som gäller om fem
              år. Vi vet inte vad som gäller om tio år.
            </seg>
            <seg n="0c89dd83">
              De här anläggningarna kräver ofta 4050 år, kanske ännu längre
              avskrivningstider. Jag tycker därför att det skulle vara väldigt
              viktigt att vi över blockgränserna hittade en gemensam, klok och
              långsiktig energipolitik för tillväxt och bra miljö.
            </seg>
            <seg n="774ea497">
              Låt mig, herr talman, slutligen välkomna Bosse Ringholm tillbaka
              till EU-politiken. Det första året var det lite dåligt med närvaron,
              om man ska tro en del KU-anmälningar. Men nu har jag sett Bosse
              Ringholm både i EU-nämnden och här i kammaren. Jag kanske är naiv
              om jag säger att det kommer att ge väldigt många jobb, men jag
              tror att det är viktigt att vi har en EU-minister som är väldigt
              aktiv i den fortsatta processen de närmaste fem åren.
            </seg>
          </u>
          <note type="speaker" n="8b1e4582">
            Anf. 11 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-2" n="3ada0ea5">
            <seg n="27aab589">
              Herr talman! Regeringen har 22 EU-ministrar, Per Bill. Alla i
              regeringen har ett EU-ansvar, från statsministern till varje fackstatsråd
              har sitt ansvarsområde. Min uppgift är ju att samordna EU-frågorna
              när de berör flera olika ministrar, flera olika departement. Jag
              har haft det uppdraget sedan årsskiftet 2004/05. Jag vet inte
              om Per Bill har varit någon annanstans under den tiden eftersom
              han inte har upptäckt att jag ett flertal gånger har diskuterat
              EU-frågor här i kammaren. Han kanske har varit borta under en
              del av den här tiden och därför inte varit närvarande i debatten.
            </seg>
            <seg n="f81c52d1">
              Jag välkomnar gärna fortsatt diskussion om exempelvis energifrågorna.
              Vi har en långsiktig energipolitik, och den bygger på en överenskommelse
              mellan olika politiska partier över blockgränsen, som bekant.
              Det är naturligtvis en fördel om det är fler som ansluter sig
              till en sådan uppgörelse just för att det inte bara ger näringslivet
              utan också våra hushåll goda förutsättningar i fortsättningen.
            </seg>
            <seg n="b9ee1db9">
              Jag hörde i Per Bills första anförande att han talade om att
              det fanns många perifera mål i Lissabonprocessen. För mig är det
              inte perifera mål när vi talar om energipolitiken. Just den förnybara
              energin, som jag nämnde, där vi hunnit ett bra stycke längre än
              många andra EU-länder har gjort, är naturligtvis oerhört viktig
              att utveckla.
            </seg>
            <seg n="19c798e7">
              Som bekant har regeringen under senare tid lanserat ett arbete
              för att också göra oss ännu mindre oljeberoende för framtiden.
              Där jobbar vi mycket intensivt. Det väcker väldigt stor uppmärksamhet
              utomlands. Det vore naturligtvis också klädsamt om Per Bill och
              Moderata samlingspartiet anslöt sig till det oerhört intensiva
              arbete som vi bedriver för att försöka minska vårt oljeberoende.
              Det skulle naturligtvis vara en oerhört bra situation också för
              de många svenska företag som är framgångsrika just i energisektorn,
              där det ständigt bildas nya företag som bidrar med olika former
              av förnybar teknik.
            </seg>
          </u>
          <note type="speaker" n="31c9063c">
            Anf. 12 MARIA LARSSON (kd) replik:
          </note>
          <u who="maria_larsson_49fd18" xml:id="i-a9beaf8801a77945-1" n="7b3bf03a">
            <seg n="337be151">
              Herr talman! Jag tar vid där förra frågan slutade. Jag kan berätta
              för Bosse Ringholm att både jag och Per Bill för åtminstone två
              år sedan sträckte ut våra händer från talarstolen och sade att
              vi är beredda att träffa en blocköverskridande uppgörelse om energipolitiken
              för ökad tillväxt och för en god miljö. Jag har inte hört någon
              inbjudan från Regeringskansliet, och jag tror inte att Per Bill
              heller har gjort det. Vi har velat medverka till en sådan uppgörelse.
              Problemet är att det inte har funnits något som helst intresse
              från regeringen. Det är inte till gagn för Sverige. Det fanns
              ett intresse från vår sida, men regeringen har inte på något sätt
              svarat upp mot detta. Det är viktigt att säga eftersom frågan
              kom upp.
            </seg>
            <seg n="e889ade6">
              Min fråga är konkret och tydlig. I dag har vi 24 000 färre företagare
              i Sverige än vi hade efter lågkonjunkturen när regeringen tillträdde
              1994. Det har varit en genomgående nedåtgående trend, en liten
              ökning förra året. Vad är Bosse Ringholms analys? Jag hoppas verkligen
              att Bosse Ringholm är lika bekymrad som jag över detta. Vad är
              receptet för att öka antalet företag och stödja nyföretagandet
              i Sverige?
            </seg>
          </u>
          <note type="speaker" n="9e1cf97b">
            Anf. 13 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-3" n="3ada0ea5">
            <seg n="9e05501d">
              Herr talman! När det gäller energifrågorna är det bekant att
              det finns en överenskommelse sedan lång tid tillbaka mellan Socialdemokraterna,
              Vänsterpartiet och Centerpartiet. Det är en fördel om både Kristdemokraterna
              och andra partier gärna vill ingå som ett stöd till en sådan överenskommelse.
              Det skulle ge ett ännu bredare perspektiv. Men jag har förstått
              att det kanske inte alltid har varit sakintresset som har varit
              bestämmande utan att det är mer taktiska överväganden som har
              föresvävat både Kristdemokraterna och andra på området. Men det
              finns en solid majoritet i Sveriges riksdag för en långsiktig
              energipolitik, och vi hälsar självfallet även Kristdemokraterna
              välkomna om man vill ansluta sig till sådana långsiktiga mål.
            </seg>
            <seg n="34e43813">
              Maria Larsson envisas med att tala historia. Det är viktigt att
              konstatera att när den socialdemokratiska regeringen övertog regeringsmakten
              1994 var arbetslösheten 8 %. Det var den högsta arbetslösheten
              vi någonsin har haft i modern tid. Där var fler konkurser än någonsin.
              Där var ett växande budgetunderskott. Statsskulden bara växte
              och växte. Ekonomin var miserabel.
            </seg>
            <seg n="4d2332bf">
              Vi började ett stort konsoliderings- och saneringsarbete i ekonomin
              under 1990-talet. Sedan 1994, Maria Larsson, har det tillkommit
              netto 300 000 nya arbetstillfällen. Det är klart att det har tillkommit
              många nya företag. Förra året startades det fler företag än någonsin.
              Men vi välkomnar ännu fler företag. Socialdemokraterna hade i
              början av veckan en särskild småföretagarkonferens. Vi diskuterade
              alla de förslag som vi har lagt fram i riksdagen, som ni har diskuterat
              i näringsutskottet och på annat sätt. Det gällde bland annat hur
              vi kan få ännu fler småföretag. Vi är mycket starkt inriktade
              på att det är just tjänstesektorn som är en viktig faktor för
              att få till stånd både fler arbetstillfällen och fler småföretag.
            </seg>
          </u>
          <note type="speaker" n="dd528b35">
            Anf. 14 MARIA LARSSON (kd) replik:
          </note>
          <u who="maria_larsson_49fd18" xml:id="i-a9beaf8801a77945-2" n="7b3bf03a">
            <seg n="04cc51ac">
              Herr talman! Nu får vi nog hålla oss till verkligheten. Arbetslösheten
              var 8,4 % efter en lågkonjunktur. Problemet är att 2006 räknar
              man i budgetpropositionen med en fortsatt arbetslöshet på 8,4
              % efter en lång högkonjunktur. Alltså har man inte lyckats skapa
              de nya jobben. 1,1 miljoner människor står utanför arbetsmarknaden.
              Det måste betraktas som ett stort misslyckande, Bosse Ringholm.
              De 24 000 företagen är alltså färre än tiden efter en lågkonjunktur.
            </seg>
            <seg n="94097dfc">
              Jag hörde inte en enda förklaring eller mening om vad regeringens
              tänkta åtgärder och strategier är. Jag har mycket väl hört att
              det var en småföretagardag. Det är vällovligt att lyssna. Men
              det är handling som räknas. Nu är det tolv år av socialdemokratiskt
              regeringsinnehav som har stått till förfogande. Så lite har hänt.
              Arbetslösheten ligger fortsatt kvar på denna höga nivå efter en
              högkonjunktur. Antalet företag har minskat dramatiskt. Antalet
              arbetslösa har inte minskat sedan förra året.
            </seg>
            <seg n="5ac9c07c">
              Det är allvarligt. Sverige befinner sig i ett allvarligt läge.
              Ser man inte det är man inte rustad för framtiden. Att fortsätta
              att hävda att Sverige är bäst och ligger högst är att bana väg
              för en försämring. Det gäller att se de problem vi har och försöka
              göra något konstruktivt åt dem. Det är därför jag blir så orolig
              när man fortsätter att hävda att vi är världsbäst och inte vill
              ta sig an problemen. De är stora och avgörande för vilken välfärd
              vi ska kunna tillhandahålla i framtiden. Det är en välfärd jag
              vill skydda. Det är därför jag blir så frustrerad när antalet
              företag minskar och när näringslivet inte får de villkor som behövs
              för att skapa jobb.
            </seg>
          </u>
          <note type="speaker" n="647073f4">
            Anf. 15 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-06e5dadb818949d7-0" n="3ada0ea5" next="i-96d27eae00de75de-0">
            <seg n="b7e2b5e9">
              Herr talman! Nej, Maria Larsson, antalet småföretag minskar inte.
              Vi fick över 40 000 nya företag förra året. Det gäller att hålla
              sig till sanningen, någon gång i alla fall Maria Larsson.
            </seg>
            <seg n="a520cfba">
              Vi hade 1994 inte bara 8 % arbetslöshet, vi hade mellan 3 och
              4 % i arbetsmarknadspolitiska åtgärder. Det är ungefär 12 %. Vi
              har i dag en arbetslöshet på strax över 5 %, antingen vi mäter
              i arbetskraftsundersökningar eller ser i Ams vanliga statistik.
            </seg>
            <seg n="de0e3257">
              Vi ska inte gräva ned oss i 1994, utan vi ska gräva ned oss i
              det som är framtiden, det vill säga diskutera vad vi ska göra
              för framtiden. Om vi har skapat 300 000 nya jobb under de 1012
              åren sedan regeringsskiftet vill vi gärna fortsätta att skapa
              ytterligare nya jobb tiden framöver. Jag är helt övertygad om
              att många av de jobben kommer att skapas i de små företagen.
            </seg>
            <seg n="c0872959">
              Det är klart att Maria Larsson inte gärna vill stå här och säga
              att det är ett bra näringsklimat i Sverige och att svensk ekonomi
              går bra. Per Bill sade det, och det håller jag honom räkning för.
              Maria Larsson vill inte säga det. Men, Maria Larsson, titta på
              dina partivänner i Europeiska unionen, EU-kommissionen, kristdemokrater
              och andra. De säger att svensk ekonomi är bra. De säger att svensk
              tillväxt är i topp i Lissabonprocessen. Du behöver inte lita på
              mig, men lita på dina partivänner. De säger precis samma sak.
            </seg>
            <seg n="daeee16e">
              Vi nöjer oss inte med att vara etta i dag. Vi vill vara etta
              i morgon också. Det är därför vi är så oerhört angelägna om att
              fortsätta att göra insatser för företagen framöver. Det handlar
              om att understödja företagen när det gäller forskning och utveckling.
              Det handlar om branschprogram. Min kollega Thomas Östros har tagit
              fram sådana med ett stort antal branscher arbetsgivare och fackliga
              organisationer. Totalt sett får vi en möjlighet att utveckla jobb
              och nya företag. Nu kommer det att skapas både nya företag och
              nya jobb framöver med en fortsatt socialdemokratisk näringspolitik.
            </seg>
          </u>
          <note n="e80d56bb">
            Anf. 16 FÖRSTE VICE TALMANNEN:
          </note>
          <u who="bosse_ringholm_8c14c7" xml:id="i-96d27eae00de75de-0" n="3ada0ea5" prev="i-06e5dadb818949d7-0">
            <seg n="8c6445f3">
              Maria Larsson kan inte få någon ytterligare replik. Det medger
              inte riksdagsordningen, och riksdagsordningen är lag. Den står
              inte talmannen över. Jag har i stället uppfattat att Maria Larsson
              har begärt ett nytt anförande efter dessa replikrundor.
            </seg>
          </u>
          <note type="speaker" n="22a3eb61">
            Anf. 17 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-159b98b5b6c16afa-1" n="386033d8">
            <seg n="88c712ea">
              Herr talman! Jag ska inte vara så artig som Per Bill var och
              tacka vice statsministern för hans anförande. Jag hade väntat
              mig en redovisning av handlingsprogrammet, lite visionärt vad
              det ska leda till. I stället fick vi ett valpropagandistiskt tal.
              Jag förstår att det är valrörelse, men någon måtta får det vara.
              Man kan inte uppta kammarens tid för den typen av propaganda när
              man ska diskutera konkreta betänkanden.
            </seg>
            <seg n="b0a3d40e">
              Enligt din kollega tidigare är allt jättebra med Sverige. Men
              i detta program står det faktiskt att det är tillväxt, men det
              skapas inte nya jobb. Ni har haft ett mål att sänka den öppna
              arbetslösheten till max 4 %, men ni har inte uppnått målet.
            </seg>
            <seg n="bb06bb18">
              Ni jobbar för att minska segregationen och utanförskapet, men
              vi vet att de ökar. Fler elever lämnar skolan utan godkända betyg.
              Den rankning som Sverige toppar i dag är sena ankomster, skolk,
              mobbning och annan oordning i skolan. Fler människor är sjuka
              och förtidspensionerade. Det som händer är att fler nekas ersättning
              för att försäkringskassorna har fått i uppdrag att minska på utgifterna.
              Det är den verklighet många svenskar lever i i dag. Om ni inte
              erkänner den kommer ert högmod att bli ert fall förutom en dålig
              politik.
            </seg>
            <seg n="c2fdbb52">
              Jag ställde en fråga i talarstolen om hur ni ska stimulera tjänstesektorn.
              Vi vet att det är där det finns stor potential att få fler företag
              och därmed nya jobb. Ni vill inte ha mer pengar till turism, och
              ni vill inte ha hushållsnära tjänster. Ni vill inte ha tjänstedirektiv
              som kan underlätta handel och på det sättet skapa fler jobb. Ni
              vill inte någonting. Men den som inte vill lyssna på andras förslag
              har vanligtvis egna och bättre förslag. Vad ska vice statsministern
              och regeringen göra för att skapa flera jobb inom tjänstesektorn?
            </seg>
          </u>
          <note type="speaker" n="b96e689f">
            Anf. 18 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-4" n="3ada0ea5">
            <seg n="cff4eabb">
              Herr talman! Vi har utförligt redovisat i den handlingsplan som
              ni nu debatterar i riksdagen alla de insatser vi vill göra. Jag
              utgår från att ledamoten Nyamko Sabuni har läst den. Hon kanske
              hade föreställt sig att jag skulle läsa upp hela propositionen
              för henne också, men det skulle vara att ta upp kammarens tid
              lite väl mycket. Jag vill gärna säga att den innehåller ett väldigt
              brett spektrum av Lissabonprocessen. Däremot tror jag inte att
              skolk ingår som en av Lissabonprocessens målpunkter, om det är
              det som du ville diskutera i sammanhanget, utan det är nog lite
              bredare.
            </seg>
            <seg n="88ab55c0">
              Låt mig då stanna ett ögonblick vid frågan om hushållsnära tjänster.
              Det är intressant när en folkpartist, som ju tror på liberal marknadsekonomi,
              i första hand vill gå in med skattesubventioner för att skapa
              nya jobb. Jag tycker att det ibland är motiverat med skattesubventioner
              för att skapa nya jobb. Vi har från regeringens sida lagt ett
              program som ska ge 55 000 fler människor jobb och utbildning,
              och där finns en hel del skattesubventioner med. Men det är oftast
              utbildning på sådana områden där vi ser att det finns långsiktiga
              arbetskraftsbehov.
            </seg>
            <seg n="de69e6e1">
              Jag är förvånad över att en liberal som Nyamko Sabuni i första
              hand vill skattesubventionera, egentligen inte för att skapa jobb
              utan för att ge de människor som har ganska goda inkomster möjlighet
              att anställa personer för städning, tvätt eller annat som de skulle
              kunna göra på sina vanliga inkomster. Varför ska vi skattesubventionera
              de människor som har ganska goda inkomster? Det är väl ingen långsiktig
              näringspolitik, ingen långsiktig lösning på våra arbetsmarknadsproblem,
              när vi i stället behöver utbilda unga människor för vård, teknik,
              IT och andra områden där vi vet att vi kommer att ha ett oerhört
              stort behov av arbetskraft i framtiden.
            </seg>
            <seg n="48dc0c2c">
              Till sist vill jag gärna säga att det finns en fråga som inte
              har berörts så mycket här som anknyter till den här handlingsplanen,
              och det är det tjänstedirektiv som nu diskuteras i den europeiska
              unionen, som nyligen togs i parlamentet och som kommer tillbaka
              här i kammaren åren framöver. Jag är glad över att parlamentet
              nu tydligt avvisar alla sådana här nyliberala tendenser som har
              funnits i debatten, bland annat från Folkpartiets sida. Man gjorde
              en stor allians mellan socialister och andra i parlamentet och
              sade att man inte vill ha den här nyliberalismen som har varit
              i antågande i tjänstedirektivet.
            </seg>
          </u>
          <note type="speaker" n="af72e1e4">
            Anf. 19 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-159b98b5b6c16afa-2" n="386033d8">
            <seg n="47b6728c">
              Herr talman! Jag har läst det här programmet, men tanken är nu
              att också lyssnarna ska få veta vad det innehåller. Därför är
              vi här för att diskutera det.
            </seg>
            <seg n="f3f0747b">
              Jag kom in på skolk. Nej, det står inte i detta program, men
              det är så ni har sänkt debatten i dag. Det är därför jag nämner
              bland annat att vi toppar listan när det gäller skolk i våra skolor.
            </seg>
            <seg n="55cea28e">
              Skattesubvention för hushållsnära tjänster: Ja, det är inte bara
              de rikaste som skulle ha råd med det, utan det är vanliga barnfamiljer,
              som behöver det för att kunna få ihop livspusslet. Anledningen
              till att vi vill ha en subvention är att du, Bosse Ringholm, kräver
              att vi ska betala vitt för dessa tjänster med redan beskattade
              pengar. Det är ju det ni kräver. Ska jag betala någon som hjälper
              mig i hemmet med mina beskattade pengar blir det väldigt dyrt,
              och därför skulle det hjälpa om man kunde subventionera dessa
              tjänster.
            </seg>
            <seg n="394949cb">
              Det viktigaste är inte att de som är rika får ännu en subvention,
              utan det är att vi lever i en verklighet där det finns människor
              som jobbar svart inom denna bransch, människor utan trygghet när
              det gäller pension eller försäkringar. Det är dessa människor
              jag vill att du ska tänka på, att de ska få den trygghet de förtjänar,
              att de ska kunna få jobba vitt, betala skatt och få pension och
              försäkring när det behövs.
            </seg>
            <seg n="f3591ea8">
              Återigen: Jag har läst programmet. Det står ingenting om tjänstesektorn.
              Det är den kritik som kommissionen också har lagt fram, att Sverige
              behöver ökad konkurrens inom tjänstesektorn. Hur ska vi få ökad
              konkurrens, och hur stimulerar vi tjänsterna inom tjänstesektorn?
              Jag får fortfarande inget svar.
            </seg>
          </u>
          <note type="speaker" n="e30700c0">
            Anf. 20 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-5" n="3ada0ea5">
            <seg n="ead92d1c">
              Herr talman! Då har Nyamko Sabuni lyssnat väldigt dåligt. Rätt
              mycket av den nationella handlingsplanen handlar om en redovisning
              av både vad vi har gjort och vad vi gör för att öka antalet arbetstillfällen.
            </seg>
            <seg n="e46fc030">
              Vi har fått 300 000 fler jobb i Sverige de senaste 1012 åren,
              efter regeringsskiftet 1994. Vi har i den här propositionen mycket
              noggrant lagt fram ett förslag om hur vi ska kunna gå vidare för
              att skaffa fler företag, inte minst i tjänstesektorn. Vi har lagt
              fram ett stort antal näringspolitiska branschprogram tillsammans
              med arbetsgivare och fackliga organisationer som pekar på att
              det är konkurrenskraftiga jobb och konkurrenskraftiga företag
              som vi ska ha också i framtiden.
            </seg>
            <seg n="f001adcf">
              Vi ska inte konkurrera med lågbetalda jobb, som Folkpartiet,
              de borgerliga partierna och Nyamko Sabuni uppenbarligen vill.
              Det är inte lågbetalda jobb som vi ska konkurrera med i fortsättningen.
              Vi ska konkurrera med bra jobb, som ger bra arbetsmiljö och bra
              arbetsvillkor för den enskilde och som kan hålla i längden också.
            </seg>
            <seg n="64ee0c02">
              Att skattesubventionera hushållsnära tjänster, som i första hand
              den som har goda inkomster kommer att ha nytta av, är inte framtiden
              på Sveriges arbetsmarknad. Framtiden på Sveriges arbetsmarknad
              är ett stort antal nya företag, gärna små företag, som finns inom
              teknikintensiva branscher, inom vård, inom omsorg, inom utbildning,
              inom kunskapsrika branscher. Det är något helt annat än lågbetalda
              jobb, som Nyamko Sabuni efterfrågar.
            </seg>
            <seg n="28f58eb5">
              Skiljelinjen är ganska tydlig i vår politik. När vi vill ha ett
              tjänstedirektiv från EU i fortsättningen vill vi ha ett tjänstedirektiv
              där det ska vara en konkurrens företagen emellan. Men vi ska inte,
              som Folkpartiet och flera andra borgerliga röster vill, ha något
              slags långlönekonkurrens där man ska åka till andra länder och
              hämta arbetskraften, som kommer till Sverige och trycker ned lönerna
              i vårt land, antingen det ska gå via tjänstesektorn, hushållsnära
              tjänster eller någonting annat. Det är inte den konkurrensen vi
              eftersträvar.
            </seg>
          </u>
          <note type="speaker" n="7ba431e1">
            Anf. 21 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-09e6c9a5f7dc6caa-1" n="3e41094d">
            <seg n="40e0cb14">
              Herr talman! Jag tycker att det var bra att ministern inledde
              med att prata just om EU, Sveriges roll i EU och EU:s roll i världen.
              Jag tror att det är jätteviktigt att vi lägger mer kraft på att
              sätta den nationella politiken i relation till EU-politiken och
              att Sveriges röst i EU blir tydligare och starkare. Det finns
              annars en stor fara för att den rädsla som finns i landet i dag,
              för att jobben flyr utomlands och företagen flyttar någon annanstans,
              får fäste på ett väldigt negativt sätt i Sverige. Därför vill
              jag betona vikten av att vi för den här diskussionen nationellt
              och i EU tillsammans.
            </seg>
            <seg n="d24e070a">
              Inte desto mindre, när Bosse Ringholm med stolthet började prata
              om att ligga i täten på skatteligan, skulle jag uppskatta om vi
              alla kunde vara överens om vikten av att Sverige låg i täten för
              att skapa nya jobb och nya företag. Därför blir min fråga till
              Bosse Ringholm, eftersom ni redan har varit inne på detta: Vad
              är det som gör att regeringen och Bosse Ringholm ser en sådan
              rädsla inför möjligheterna att skapa jobb inom handeln med tjänster?
              Varför ska vi inte bejaka de nya möjligheterna och se den problematik
              som våra företag ute i Europa betonar, vikten av att skapa regelsystem
              för handeln med tjänster och att ett bra tjänstedirektiv också
              är bra för svenska företag och därmed jobben som kan skapas också
              i andra delar av EU?
            </seg>
          </u>
          <note type="speaker" n="b7e09ed1">
            Anf. 22 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-6" n="3ada0ea5">
            <seg n="9234b1f3">
              Herr talman! Regeringen tycker naturligtvis att det är oerhört
              viktigt med ett bra tjänstedirektiv och att vi får en ordning
              i Europa som innebär att vi har ordning och reda på våra arbetsmarknader
              åren framöver. Den oro som har funnits, och som det finns skäl
              till, är när man på liberalt håll i många borgerliga partier,
              antingen det är i Centerpartiet eller något annat parti säger
              att man ska konkurrera med låga löner, att man ska hämta arbetskraft
              från andra länder som ska ta med sig sin låga lön till Sverige
              och konkurrera ut svensk arbetskraft. Då tror jag att svensk arbetskraft
              säger nej det vill man inte ha.
            </seg>
            <seg n="4dd0dd3f">
              Svensk arbetskraft jämfört med i andra EU-länder är väldigt positiv
              till globaliseringsprocessen. Men förutsättningen är ju att det
              finns en trygghet på arbetsmarknaden. Man vet att det jobb man
              har i dag kanske man inte kommer att behålla i 10, 20 eller 30
              år, utan man får byta jobb. Och när man har tvingats byta jobb
              ska det finnas en bra arbetslöshetsförsäkring, en bra sjukförsäkring,
              ett bra omställningsskydd och en bra föräldraförsäkring.
            </seg>
            <seg n="e2896bea">
              Där känner många människor en oro för de borgerligas krav på
              att sänka ersättningsnivåerna. Sänker man ersättningsnivåerna
              minskar man också incitamenten för fler jobb och fler nya företag,
              just den här globaliseringsprocessen. Hotet mot globaliseringsprocessen,
              hotet mot de nya jobben, kommer framför allt från de politiker
              som vill sänka ersättningsnivåerna, som vill göra människor otryggare,
              som vill göra människor oroligare inför globaliseringsprocessen.
            </seg>
            <seg n="38ebb4ac">
              Folk har naturligtvis en möjlighet att välja inför höstens val.
              Vill man ta den risk som finns med att stödja borgerliga förslag
              om kraftigt sänkta ersättningsnivåer riskerar man också att mycket
              av den ekonomiskt positiva process som vi har haft under senare
              år, med nya företag och nya arbetsplatser 300 000 nya jobb på
              tio år stannar av därför att människor helt enkelt inte vågar
              satsa på nya företag, inte vågar satsa på ett nytt jobb, inte
              vågar lämna sitt gamla jobb, inte vågar satsa på en utbildning,
              inte vågar satsa på att bilda familj och så vidare.
            </seg>
          </u>
          <note type="speaker" n="4da57387">
            Anf. 23 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-09e6c9a5f7dc6caa-2" n="3e41094d">
            <seg n="f2e81bec">
              Herr talman! För Centerpartiets del vet vi att människor känner
              trygghet i att de har jobb, att de kan bestämma över sin egen
              plånbok. Det är där tryggheten finns. Därför kommer vi att lägga
              all kraft på att skapa nya jobb och ge förutsättningar för företag
              att utvecklas. Därför ställer jag återigen frågan: Vad säger Bosse
              Ringholm till våra företag som i dag inte ges möjligheter att
              skapa nya jobb och vara konkurrenskraftiga i EU inom tjänstehandeln?
              Där skapas nya jobb som gör att vi kan minska arbetslösheten så
              att vi kan skapa förutsättningarna för de drygt 1 miljon människor
              som den här regeringen inte har brytt sig om när det gäller trygghet
              i nya jobb och ett självbestämmande över sin egen plånbok.
            </seg>
            <seg n="1514089a">
              Kommerskollegiums representanter svarar att det är olyckligt
              med det underlag som nu socialisterna har arbetat fram i EU-parlamentet.
              Med ett väldigt otydligt direktiv kommer det att skapa ytterligare
              regelkrångel och nya rättstvister. Det skapar inte ett underlag
              för ett gott företagarklimat eller nya jobb. Vad säger ministern
              till de företag som efterfrågar möjligheter att just skapa nya
              jobb?
            </seg>
          </u>
          <note type="speaker" n="a0149234">
            Anf. 24 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-7" n="3ada0ea5">
            <seg n="7a0c5ce1">
              Herr talman! Det är naturligtvis så att alla människor i vårt
              land, antingen de är anställda eller företagare, vill medverka
              till att vi får en bra ekonomisk utveckling och en bra välfärdsutveckling.
              De har haft ett facit. De hade ett facit under de borgerliga regeringsåren.
              Företagen minskade, konkurserna ökade, statsskulden ökade och
              jobben blev färre och färre. De har nu i tio års tid sett att
              vi har fått fler företag, fler jobb, konkurserna har minskat,
              ekonomin har blivit bättre och bättre. Vi ligger i topp på många
              av Europalistorna.
            </seg>
            <seg n="4b4328a8">
              Vi begär inte att människor ska säga att de tycker att det här
              är bra och att de är nöjda. Vi vill fortsätta att driva en politik
              som gör att vi kan skapa ännu fler jobb och ännu fler nya företag
              åren framöver. Jag tror att de människor, antingen de är företagare
              eller anställda, som känner att vi gör det bäst i en process där
              det finns en trygghet i omställningen också är de människor som
              är beredda att ta de här riskerna i fortsättningen.
            </seg>
            <seg n="66b2f6b7">
              Jag känner stor oro själv. Jag möter ständigt företagare och
              löntagare som säger att det är klart att om vi får ett samhälle
              där ersättningsnivåerna sjunker kraftigt, som de borgerliga föreslår,
              sämre a-kassa, sämre sjukförsäkring, sämre föräldraförsäkring,
              sämre förtidspension och så vidare, ett samhälle med alla de förtecknen,
              så riskerar vi inte bara ett otryggare samhälle utan också ett
              samhälle där den ekonomiska utvecklingen kommer att vara väsentligt
              sämre tiden framöver.
            </seg>
            <seg n="603c358d">
              Just den kombination som Sverige har lyckats med, att kombinera
              en bra tillväxt, den allra bästa i Europa för närvarande, med
              en god trygg utveckling på det sociala området tror jag är något
              som uppskattas av ganska många människor i vårt land. Jag tror
              inte att det är så många som längtar efter de borgerligas mycket
              låga ersättningsnivåer i vårt skyddssystem. Jag tror att många
              människor skulle känna det som en katastrof och att samhället
              sviker dem när vi ska ned till de låga ersättningsnivåer som de
              borgerliga partierna förslår.
            </seg>
          </u>
          <note type="speaker" n="8f033afd">
            Anf. 25 MARIA LARSSON (kd):
          </note>
          <u who="maria_larsson_49fd18" xml:id="i-a9beaf8801a77945-3" n="7b3bf03a">
            <seg n="ecd0e969">
              Herr talman! Man får vara noga med sanningen, särskilt om man
              är statsråd eller riksdagsledamot. Nu har det sagts ett antal
              gånger av Bosse Ringholm i talarstolen att antalet företag ökar,
              att det blir fler företag i Sverige. För att inte det ska få stå
              oemotsagt begärde jag ett ytterligare anförande. Det är inte sant.
              Jag gav ett antal exempel och ett antal siffror på det i mitt
              anförande tidigare. Men låt mig upprepa det.
            </seg>
            <seg n="0a6d68c7">
              Det som är sant är att antalet företag har minskat i Sverige
              med 9 % sedan 1995, medan det i EU i övrigt har ökat med 9 %.
              Vi fick 40 000 nya företag förra året, säger Bosse Ringholm. Ja,
              det fick vi, men ungefär lika många slutade sin verksamhet. Här
              räknar vi nettotillväxten. För att det ska bli fler företag i
              Sverige måste antalet nystarter väga över och vara större än antalet
              som stänger butiken.
            </seg>
            <seg n="d7d1288e">
              Sanningen är den att under hela tiden från 1994 fram till 2004
              var det en minskning år från år i nyföretagandet. 2005 ökade nyföretagandet
              något i förhållande till föregående år som alltså hade varit ett
              nedgångsår och många år dessförinnan. Så ser sanningen ut. Att
              stå här och säga att det blir fler företag i Sverige är inte sant.
              Vi ska inte låta det passera den här kammaren utan att sanningen
              får komma fram.
            </seg>
            <seg n="ef9fb21d">
              Jag är orolig för att entreprenörskapet inte släpps fram så att
              de nya jobben kan växa. Jag är speciellt orolig för kvinnorna
              och det kvinnliga entreprenörskapet som i dag hindras genom en
              ny stopplag från regeringens sida. Det finns planer på att föra
              resurser som finns i kvinnliga resurscentrum runtom i landet till
              en ny jämställdhetsmyndighet i stället för att låta dem ha verksamma
              pengar ute på fältet.
            </seg>
            <seg n="b0e3be39">
              Inget svar har getts. Det är en ihålig retorik som ses igenom
              av det stora antalet arbetslösa, 1,1 miljoner som saknar jobb
              som vi skulle kunna ge förutsättningar för.
            </seg>
          </u>
          <note type="speaker" n="34cca9b1">
            Anf. 26 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-8" n="3ada0ea5">
            <seg n="b0200e9d">
              Herr talman! Det är bra att Maria Larsson erkänner att det startades
              40 000 nya företag förra året. Det är bra att Maria Larsson nu
              erkänner att det var fler nya företag som startades förra året
              än året dessförinnan. Det är bra om Maria Larsson nu inser att
              de 300 000 nya jobb som har startats och vi netto fått mer sedan
              1994 också finns på arbetsmarknaden i någon form av företag. Var
              skulle de finnas annars?
            </seg>
            <seg n="c1862e23">
              Vi ska inte stirra oss blinda på om det är det ena eller det
              andra antalet. Det viktigaste är naturligtvis hur många människor
              som känner att de vill ha ett jobb. Jag är oerhört kritisk och
              den socialdemokratiska regeringen är oerhört kritisk mot att det
              är för många människor som är arbetslösa i dag. Vi är inte nöjda
              med den arbetslöshetsnivå som vi har i dag, även om den arbetslöshetsnivå
              vi har i dag är ungefär hälften mot den som Maria Larsson och
              hennes kumpaner lämnade efter sig 1994 när de hade haft regeringsmakten
              tre år. Det är därför vi i dag diskuterar ett nationellt handlingsprogram
              för ökad tillväxt och sysselsättning. Nu gör vi det utifrån en
              styrkeposition. I de allra flesta sammanhang när man jämför Sverige
              med andra länder i EU ligger vi i topp när det gäller tillväxt,
              sysselsättning, utbildning, forskning och så vidare. Vi är inte
              nöjda med det ändå. Vi tycker att vi kunde göra ännu mer. Det
              är därför vi har lagt fram ett omfattande förslag i den här handlingsplanen
              så att vi kan gå vidare.
            </seg>
            <seg n="00fb7c1b">
              Maria Larsson drömmer sig tillbaka till 1994. Det var väl ingenting
              att stå efter? 8 % arbetslösa, massor av konkurser, jättestora
              budgetunderskott, växande statsskuld. Maria Larsson, dröm inte
              om 1994! Dröm om 2014 i stället, när Socialdemokraterna har haft
              ytterligare ett par mandatperioder bakom sig och vi har ytterligare
              lite fler jobb och fler nya företag! Det är någonting att drömma
              om, Maria Larsson.
            </seg>
          </u>
          <note type="speaker" n="5acb61f5">
            Anf. 27 MARIA LARSSON (kd) replik:
          </note>
          <u who="maria_larsson_49fd18" xml:id="i-a9beaf8801a77945-4" n="7b3bf03a">
            <seg n="3960f23f">
              Herr talman! Jag drömmer gärna om 2014 efter en borgerlig regeringstid.
              Då är jag säker på att våra siffror när det gäller antalet företag,
              antalet nya företag och antalet arbetslösa skulle se betydligt
              bättre ut. Sanningen är fortsatt att det var en liten uppgång
              av nyföretagande 2004. Nyföretagandet hade minskat under nio år
              dessförinnan av socialdemokratiskt regeringsinnehav. År 1994 hade
              vi haft en lång lågkonjunktur bakom oss, en internationell lågkonjunktur.
              Nu har vi en internationell högkonjunktur bakom oss, och Bosse
              Ringholm är ansvarig för en regering som inte har lyckats få ned
              arbetslöshetstalen. 1,1 miljon människor har inte ett jobb att
              gå till. Jag är övertygad om att de ser igenom den ihåliga retorik
              som har förts fram här i dag, att de ser igenom den strutspolitik
              som inte kan ge möjlighet för nyskapande, entreprenörskap och
              nya jobb i det här landet.
            </seg>
            <seg n="f0e20a82">
              Det har inte getts ett enda dugg av hopp för de arbetslösa om
              att få ett arbete i och med den plan som är iscensatt här. Vi
              har inte fått svar på våra frågor när vi har ställt oerhört konkreta
              frågor.
            </seg>
            <seg n="9c002baa">
              Vad ska vi göra för att få en tillväxt när det gäller antalet
              företag? Det är ju 24 000 färre företag än det var när Bosse Ringholm
              tillträdde med sin regering. Det är klart att antalet företag
              har betydelse för antalet jobb. I dag är det en låg nivå på entreprenörskapet.
              Vi finns i bottenligan i OECD-jämförelsen både när det gäller
              nyföretagandet och när det gäller antalet företag per tusen invånare,
              och det kvinnliga entreprenörskapet lider av tillväxtbrist. Det
              är sanningen!
            </seg>
          </u>
          <note type="speaker" n="1b4d6ecd">
            Anf. 28 Vice statsminister BOSSE RINGHOLM (s) replik:
          </note>
          <u who="bosse_ringholm_8c14c7" xml:id="i-90cb5e2e5ac132d9-9" n="3ada0ea5">
            <seg n="59c15faa">
              Herr talman! Maria Larsson säger att hon inte har fått svar på
              frågan om hur vi ska få nya företag och nya jobb. Men, Maria Larsson,
              vi har ju en hel handlingsplan på hundratals sidor. Sida upp och
              sida ned finns svaren på dina frågor. Man måste läsa för att få
              titta på svaren. Man kan ju inte ta del av svaren om man inte
              har läst.
            </seg>
            <seg n="612ec31f">
              Om man läser sida upp och sida ned kan man se en redovisning
              av alla de insatser som vi gör i näringspolitiken och i arbetsmarknadspolitiken
              för att skapa nya branschprogram tillsammans med företagen, arbetsgivarna
              och de fackliga organisationerna utbildningsinsatser och en massa
              andra insatser.
            </seg>
            <seg n="3143f5d9">
              Regeringen har tidigare i höstas redovisat insatser för att på
              bara ett område skapa 55 000 nya jobb och arbetsplatser under
              de närmaste åren. Det är klart att det är en fantastisk utveckling
              som har lett till att vi har fått 300 000 fler människor i jobb
              under de senaste tio åren. Men vi nöjer oss inte med det, utan
              vi vill gå vidare.
            </seg>
            <seg n="5e3a3cb3">
              Det vi är oroliga för, Maria Larsson, är om många människor skulle
              tycka att det var bra att använda Maria Larssons metod för att
              få nya jobb och nya företag alltså att trycka ned lönerna och
              att ta in folk från andra länder som skulle pressa ned våra lönenivåer.
              Därför tycker vi att det är så oerhört viktigt att EU-parlamentet
              nu klart har sagt ifrån att varje land ska självt reglera sin
              arbetsmarknad och att det är landets egna kollektivavtal och löner
              som ska gälla. Det ska inte vara polska kollektivavtal eller brist
              på avtal eller någonting annat som ska gälla på svensk arbetsmarknad.
              På svensk arbetsmarknad ska vi ha svenska kollektivavtal.
            </seg>
            <seg n="a87bdfd1">
              Vi känner en oro för att Kristdemokraterna, Folkpartiet, Moderata
              samlingspartiet och Centerpartiet på den punkten svajar rätt ordentligt.
              Därför var det bra att EU-parlamentet sade ifrån. Hela Europas
              majoritet i parlamentet sade ifrån: Vi vill inte ha en sådan där
              låglönekonkurrens!
            </seg>
            <seg n="c0478250">
              Därför är det oerhört viktigt att vi står upp för kollektivavtalen
              i fortsättningen. Där känner jag en oro när det gäller Maria Larsson.
            </seg>
          </u>
          <note type="speaker" n="4f409fb2">
            Anf. 29 MARIA LARSSON (kd) replik:
          </note>
          <u who="maria_larsson_49fd18" xml:id="i-a9beaf8801a77945-5" n="7b3bf03a">
            <seg n="517b703d">
              Herr talman! Att frågan ställs beror på att jag inte tycker att
              svaren är tillfredsställande i den skrivelse som är framlagd.
              Att regeringen nu intresserar sig för att träffa småföretagare
              är bra. Det vittnar möjligtvis om att det är valtider, för det
              har inte gjorts under den pågående tolvåriga mandatperioden här.
            </seg>
            <seg n="e208001c">
              Jag är bekymrad över att Bosse Ringholm och regeringen motar
              kvinnorna och inte släpper loss det kvinnliga entreprenörskapet,
              att man delar in jobben i fina och fula jobb och talar om pigjobb
              och så vidare. Jag tycker att alla jobb som ger möjlighet till
              egenförsörjning är fina jobb och ska välkomnas i Sverige. Vi behöver
              bygga ut tjänstesektorn som är ett försummat område.
            </seg>
            <seg n="6833f5e8">
              Jag och de som är arbetslösa i dag tycker att det är positivt
              om människor får möjlighet till egenförsörjning och slipper vara
              bidragsberoende.
            </seg>
            <seg n="902feedf">
              För några år sedan träffade jag Katarina om detta kan intressera
              statsrådet som jobbade 80 % inom vården. Hon var ensamstående
              trebarnsmamma och sade: Nu börjar barnen bli större. Kanske kan
              jag få råd att åka på semester om jag går upp till heltid. Men
              när hon gick upp till heltid hade hon inte mer kvar i plånboken
              därför att underhållsbidraget och bostadsbidraget minskade. Jag
              sitter i en fälla, sade Katarina.
            </seg>
            <seg n="f542b86b">
              Det är precis den fällan som Socialdemokraterna har skapat för
              människor i dagens Sverige. Vi vill befria och ge möjlighet till
              egenförsörjning och jobb i det här landet.
            </seg>
          </u>
          <note type="speaker" n="266ab25b">
            Anf. 30 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-90cb5e2e5ac132d9-10" n="3ada0ea5">
            <seg n="a11a3702">
              Herr talman! Det var oerhört fascinerande att höra Maria Larsson
              tala om hur enskilda personer känner en stor oro för sin försörjning.
              Det finns anledning att känna det när man vet att Maria Larsson
              och de övriga borgerliga partierna föreslår kraftiga försämringar
              i det sociala trygghetssystemet. Det är klart att sänker vi a-kassan,
              sänker vi sjukersättningen och sänker vi föräldrapenningen till
              de nivåer som de borgerliga vill kommer väldigt många människor
              att känna sig oerhört otrygga och rädda. Det i sin tur kommer
              att leda till att vi får färre nya företag och färre nya jobb.
              Vi får inte den skjuts på vår arbetsmarknad och inte den dynamik
              i vår ekonomi som vi eftersträvar.
            </seg>
            <seg n="a119b1c3">
              För att Sverige även i fortsättningen ska kunna vara framgångsrikt
              och få nya jobb och nya företag ska vi definitivt inte skapa den
              motsättning mellan trygghet och utveckling som Maria Larsson här
              ger uttryck för.
            </seg>
            <seg n="71c4cdf1">
              Det är väldigt viktigt att vi har bra kollektivavtal, att människor
              känner sig trygga med att det är bra regler på arbetsmarknaden
              och att de känner att de kan byta jobb liksom att man kan få en
              chans till en ny utbildning. Det är klart att det synsätt som
              Maria Larsson har detta med att trycka ned ersättningsnivåerna
              i hela vårt socialförsäkringssystem är förödande för många människor.
              Det kommer att minska tillväxten i vår ekonomi. Det är kring detta
              som hela vår politiska debatt står.
            </seg>
            <seg n="9dd68372">
              Det är ingen tillfällighet att Sverige, Finland och Danmark tillhör
              de länder som har hunnit längst i tillväxt och som enligt EU är
              föredömen just därför att vi har lyckats kombinera trygghet och
              tillväxt i stället för att sätta dessa mot varandra som Maria
              Larsson vill.
            </seg>
            <seg n="150f4ea7">
              Nej, det människor har skäl att känna oro för är om de borgerliga
              skulle få gehör för sin politik att kraftigt försämra den sociala
              välfärden. Det skulle vara oerhört negativt för människor, individer,
              och oerhört negativt för vår ekonomi och för vår sysselsättning.
              De nya företagen skulle naturligtvis inte alls bli lika många
              med en sådan politik.
            </seg>
          </u>
          <note type="speaker" n="7ae9c8bf">
            Anf. 31 MARIA LARSSON (kd) replik:
          </note>
          <u who="maria_larsson_49fd18" xml:id="i-dc8ee35ee1b56e05-0" n="7b3bf03a" next="i-2cc6e9ac1c34921f-0">
            <seg n="57e1e12c">
              Herr talman! Ja, det vi ser här i dag är en försmak av valrörelsen.
              Det handlar om jobben kontra den arbetslöshet som Socialdemokraterna
              är ansvariga för. Vi står för en politik där det lönar sig att
              gå från att vara bidragsberoende till att börja jobba. Det är
              en av de förutsättningar som naturligtvis kommer att skapa ett
              starkare Sverige och som kommer att ge möjligheter för Sverige
              där entreprenörskapet faktiskt blir någonting fint och där kvinnor
              också kan frigöras och få möjlighet till egenförsörjning och egetföretagande.
            </seg>
            <seg n="af9d9d6b">
              För kvinnornas skull och för de arbetslösas skull behöver det
              sättas en ny politik i Sverige!
            </seg>
          </u>
          <note n="24cde6e2">
            Överläggningen var härmed avslutad.
          </note>
          <note n="f80dbc44">
            Ajournering
          </note>
          <note n="344db58d">
            Kammaren beslutade kl. 13.57 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="maria_larsson_49fd18" xml:id="i-2cc6e9ac1c34921f-0" n="7b3bf03a" prev="i-dc8ee35ee1b56e05-0">
            <seg n="94e3850b">
              Återupptagna förhandlingar
            </seg>
            <seg n="06b3a430">
              Finansminister Pär Nuder besvarar såväl allmänpolitiska frågor
              som frågor inom sitt eget ansvarsområde. Frågor till övriga statsråd
              förutsätts beröra deras ansvarsområde inom regeringen.
            </seg>
            <seg n="54c265a8">
              Lokalt närvarande och synliga poliser
            </seg>
          </u>
          <note n="a7b8b0ed">
            Förhandlingarna återupptogs kl. 14.00.
          </note>
          <note n="48156a65">
            7 § Frågestund
          </note>
          <note n="cad72777">
            Anf. 32 TREDJE VICE TALMANNEN:
          </note>
          <note n="53fc058f">
            Jag får hälsa följande statsråd välkomna: finansminister Pär
            Nuder, samhällsbyggnadsminister Mona Sahlin, justitieminister
            Thomas Bodström, försvarsminister Leni Björklund och statsrådet
            Barbro Holmberg.
          </note>
          <note type="speaker" n="a86aa249">
            Anf. 33 TORKILD STRANDBERG (fp):
          </note>
          <u who="torkild_strandberg_920975" xml:id="i-476dc452c4b915f7-0" n="6ed1cabc">
            <seg n="41487c12">
              Fru talman! Jag skulle vilja ställa en fråga till justitieministern.
            </seg>
            <seg n="f5472e4c">
              Jag är helt övertygad om att en lokalt förankrad och synlig polis
              är avgörande för människors både faktiska och upplevda trygghet.
              Därför är det ett stort problem att människor i vårt land har
              allt längre till polisen och allt längre till rättsväsendet. Polisstationer
              har lagts ned. Justitieministern talar ofta om antalet nya poliser,
              men de syns inte ute i verksamheten. Bara under de två senaste
              åren har till exempel sju polisstationer lagts ned i Västerbottens
              län, och antalet poliser har från 1998 och till i dag inte blivit
              större vare sig i Helsingforss län eller i Norrbottens län två
              ytterlighetsexempel.
            </seg>
            <seg n="6a5a729e">
              Jag skulle vilja fråga justitieministern vad han tänker göra
              för att se till att polisen blir lokalt närvarande och synlig
              för medborgarna.
            </seg>
          </u>
          <note type="speaker" n="e472518d">
            Anf. 34 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-11" n="90591aeb">
            <seg n="dae779ae">
              Fru talman! Det är viktigt, Torkild Strandberg, att tala om den
              stora satsning som har gjorts på polisen i vårt land. Den är nämligen
              unik. Aldrig någonsin har det satsats på så många poliser som
              nu. Det har inneburit att det nu är 1 500 fler poliser än bara
              för några år sedan, och till skillnad från vad Folkpartiet brukar
              påstå är det också betydligt fler civilanställda.
            </seg>
            <seg n="ef70a09d">
              Detta har inneburit att vi också har fått flera poliser i samtliga
              21 län i Sverige. Den här satsningen kommer att fortsätta. Men
              vi kommer inte att lägga oss i exakt hur man förhåller sig till
              polisstationer i de olika länen. Men vi ska komma ihåg att polisen
              i stort har haft ett budgetöverskott de senaste åren. Om man vill
              administrera på så sätt att poliser mera är ute på gator och torg
              än på stationer tisdag och onsdag eftermiddag tycker jag att det
              är en fråga för polisen och kanske inte för riksdagen.
            </seg>
            <seg n="3e4c7933">
              Torkild Strandberg kan vara lugn: Vi kommer att fortsätta med
              denna stora satsning på polisen.
            </seg>
          </u>
          <note type="speaker" n="e2340dd3">
            Anf. 35 TORKILD STRANDBERG (fp):
          </note>
          <u who="torkild_strandberg_920975" xml:id="i-476dc452c4b915f7-1" n="6ed1cabc">
            <seg n="b3d570e1">
              Fru talman! Justitieministern får ursäkta, men jag är allt annat
              än lugn. Enligt statistiken var det till exempel i Helsingforss
              län i fjol 4 576 anställda poliser. År 1998 var det 200 fler.
              För mig blir det en minskning. Justitieministern kanske har en
              annan matematik, men i så fall får han förklara den lite bättre.
            </seg>
            <seg n="69134dd3">
              Den här utvecklingen fortsätter. I Kalmar län till exempel säger
              länspolismästaren att vid årets utgång kommer han att ha färre
              poliser i tjänst än vad han hade vid årets ingång i år, 2006.
            </seg>
            <seg n="81406cbb">
              106 polisstationer har stängts i Sverige sedan 1994. Utvecklingen
              fortsätter. Bara i fjol lades som sagt sju stationer ned i Västerbotten.
              För mig är detta ett stort problem. Justitieministern ägnar sig,
              enligt min uppfattning, mest åt retorik.
            </seg>
          </u>
          <note type="speaker" n="7a9040fe">
            Anf. 36 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-12" n="90591aeb">
            <seg n="caeeef65">
              Fru talman! Vad Torkild Strandberg ägnar sig åt kanske andra
              kan bedöma men inte är det åt att beskriva verkligheten utan kanske
              den verklighet som Folkpartiet och andra borgerliga partier försöker
              visa. Sanningen är, Torkild Strandberg, och det är du fullt medveten
              om, att det aldrig någonsin satsats så mycket på polisen. Det
              gäller alltså samtliga län. Sedan kan man alltid hitta ett år
              till ett annat där det skulle kunna visas negativa resultat. Men
              av Rikspolisstyrelsens uppgifter ser du mycket väl att de här
              satsningarna givit resultat överallt. Då förstår jag att Torkild
              Strandberg blir orolig.
            </seg>
            <seg n="d045d70b">
              På vissa håll har man valt att se till att poliser mera är ute
              bland människorna på gator och torg än inne på stationerna. Man
              har funnit att stationer som har öppet några timmar i veckan,
              till exempel tisdag och onsdag, inte är så effektivt. Det är bättre
              att poliser arbetar ute bland ungdomar på fredagskvällar och lördagskvällar.
              Det är det som är resultatet, inte det som Torkild Strandberg
              försöker visa, nämligen att om man inte använder polisstationer
              finns det inga poliser. Jag tycker att det är ganska ohederligt
              att beskriva verkligheten på ett sätt som Torkild Strandberg mycket
              väl vet inte är korrekt.
            </seg>
            <seg n="7d487d55">
              Låt oss i stället glädjas åt att samtliga län i vårt land nu
              får del av den stora satsning som Socialdemokraterna tillsammans
              med stödpartier har gjort.
            </seg>
            <seg n="0f5dce6b">
              Regler för vd-lön i statliga bolag
            </seg>
          </u>
          <note type="speaker" n="2d3c18b9">
            Anf. 37 ROLF GUNNARSSON (m):
          </note>
          <u who="rolf_gunnarsson_3eea95" xml:id="i-294cae1d3aaaa258-0" n="696b24e6">
            <seg n="2e14daea">
              Fru talman! Jag tänkte ta upp ett inslag från Ekot i tisdags
              morse där man säger att vd-lön kostar Vattenfall 155 miljoner.
              Det här är en fråga som ska ställas till finansministern.
            </seg>
            <seg n="3704aaf5">
              Det låter så här: Vattenfalls vd Lars Josefsson kommer att kosta
              bolaget runt 155 miljoner kronor i lön, avgifter, bonusar och
              pension efter att ha jobbat elva år i bolaget. Det finns en uppgörelse
              som har handlat om LKAB. Det handlar om 80 miljoner i pension
              och bonusar med mera.
            </seg>
            <seg n="0651fa76">
              Det värsta var kommentaren, att det här var enligt regeringens
              direktiv och regler.
            </seg>
            <seg n="1468837a">
              Jag vill fråga Pär Nuder: Är ni beredda att ändra dessa regler?
              155 miljoner är fantasisummor för de allra flesta i Sverige.
            </seg>
          </u>
          <note type="speaker" n="ba2ac234">
            Anf. 38 Finansminister PÄR NUDER (s):
          </note>
          <u who="par_nuder_59d565" xml:id="i-90cb5e2e5ac132d9-13" n="984de155">
            <seg n="e455f2f2">
              Fru talman! Vi har framgångsrika statliga bolag, och det ska
              vi vara glada och tacksamma över. Det gör att hela svenska folkhushållet
              får väldigt stora inkomster från dessa företag som går väldigt
              bra. Två av dem är just Vattenfall och LKAB. Men det hindrar inte
              att vi ska ha regler som innebär att ersättningar till de ledande
              befattningshavarna är rimliga. Vi har tydliga sådana regler.
            </seg>
            <seg n="5a6ee8a5">
              Just nu pågår, såvitt jag har förstått, en diskussion med LKAB
              om det aktuella avtalet rörande verkställande direktören där mellan
              styrelsen och vd:n. Rolf Gunnarsson är väl medveten om att det
              här är en fråga att avhandla mellan styrelsen och den verkställande
              ledningen. Regeringens uppgift är att se till att vi har regler
              som styrelserna har att följa. Har de inte gjort det är det allvarligt.
              Därför finns det skäl att föra en sådan dialog som jag har förstått
              att man nu för inom LKAB mellan styrelsen och verkställande direktören.
            </seg>
          </u>
          <note type="speaker" n="1972f297">
            Anf. 39 ROLF GUNNARSSON (m):
          </note>
          <u who="rolf_gunnarsson_3eea95" xml:id="i-294cae1d3aaaa258-1" n="696b24e6">
            <seg n="1783a605">
              Fru talman! Jag tackar finansministern för det, men jag blir
              inte så lugn. Som jag uppfattade svaret var det tydligen okej
              med de här 155 miljonerna. LKAB-överläggningen är en sak. Det
              är helt korrekt, jag instämmer, att det är en fråga för styrelsen
              i bolaget. Men man hänvisar till att det här ligger inom regeringens
              regler och intentioner. Styrelseordföranden har inte gjort något
              fel, utan det här är vad regeringen tillåter. Det är det som var
              det värsta. Pär Nuder borde ha sagt att det här ska vi titta på
              omedelbart och se över.
            </seg>
            <seg n="7122457b">
              Att det är framgångsrikt okej, det instämmer jag också i. Jag
              kunde dra ett likhetstecken mellan Pär Nuders svar och att framgångsrikhet
              kan ge de här fantasisiffrorna på 155 miljoner. Det är ganska
              svårt att förklara det när man får samtal från pensionärer som
              har 6 000 kr i pension per månad. Är det inte ni som styr det
              också? Vad svarar finansministern om han får två sådana samtal
              samma dag? Jag kanske kan få tips där, för jag är ganska svarslös.
            </seg>
          </u>
          <note type="speaker" n="ea08cb89">
            Anf. 40 Finansminister PÄR NUDER (s):
          </note>
          <u who="par_nuder_59d565" xml:id="i-90cb5e2e5ac132d9-14" n="984de155">
            <seg n="e13cc4a8">
              Fru talman! Jag kan förstå den oro som finns runtom i Sverige
              över de excesser som vi har sett när det gäller lönebildningen
              på hög nivå. Just därför har vi statliga regler som ska förhindra
              att de statliga företagsledarna kan tillgodogöra sig enorma bonusavtal.
              Vad som gäller för de statliga bolagen är uttalat i mycket tydliga
              regler. Dem har styrelserna i de statliga bolagen att följa när
              de fastställer villkoren för de statligt anställda företagsledarna.
              Har man inte följt det finns det skäl att rikta kritik. Har man
              dock följt reglerna ska man rikta frågan till, i det här fallet,
              Vattenfalls styrelse. Där har Rolf Gunnarsson en ingång, för styrelsens
              ordförande i Vattenfall är närstående Rolf Gunnarsson på olika
              sätt. Det är de som har att svara på hur man har kommit fram till
              den här lönesättningen.
            </seg>
            <seg n="13f02162">
              Men jag ska inte lägga den bördan på Vattenfalls styrelse att
              man inte har följt reglerna. Det handlar om omdömet. Det är väl
              i så fall det som Rolf Gunnarsson ifrågasätter, att omdömet i
              Vattenfalls styrelse inte har varit korrekt. Så frågan skickar
              jag härmed, via riksdagen till Vattenfalls styrelse, om det här
              verkligen är rimligt.
            </seg>
            <seg n="8c56993c">
              Situationen för ensamkommande barn
            </seg>
          </u>
          <note type="speaker" n="a604d49c">
            Anf. 41 SVEN BRUS (kd):
          </note>
          <u who="sven_brus_b4c1bc" xml:id="i-cc8304d56a44a07d-0" n="ce5d192e">
            <seg n="51e1a156">
              Fru talman! Jag skulle vilja ställa en fråga till statsrådet
              Barbro Holmberg om situationen för de ensamkommande flyktingbarnen.
            </seg>
            <seg n="96517117">
              I går fattade vi en del viktiga beslut här i kammaren, beslut
              i rätt riktning. Men något som definitivt inte har gått i rätt
              riktning är handläggningstiderna. Efter vissa påtryckningar satte
              regeringen målet att asylbesluten för de här barnen skulle fattas
              inom tre månader. Men under 2005 överskreds den tiden i mer än
              hälften av ärendena. Det var faktiskt bara 48 % av besluten som
              fattades inom denna tidsgräns. En så låg måluppfyllelse är oacceptabel.
              Nu vet jag att det kan finnas problem med identitet och en del
              annat som gör att det i vissa fall kan vara svårt att hålla tiden.
              Men mindre än hälften är alldeles för uselt som resultat.
            </seg>
            <seg n="4d8ef095">
              Nu undrar jag: Vilka åtgärder tänker statsrådet vidta för att
              i princip inget barn ska behöva vänta mer än tre månader på beslut
              och inte, som nu, att hälften får vänta mycket längre?
            </seg>
          </u>
          <note type="speaker" n="326c0886">
            Anf. 42 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-de8ea2fa9f9ffa74-0" n="5b6faee5">
            <seg n="5d1dc823">
              Fru talman! Först vill jag säga att det går i rätt riktning.
              Det var väldigt långa handläggningstider för barn som kom ensamma
              till Sverige tidigare. Det var därför regeringen skärpte målsättningen
              och sade att det inte får ta längre tid än tre månader. Det har
              skett en väldig förändring på den punkten, så att ungefär hälften
              får alltså besked inom tre månader. Men det räcker inte det är
              jag helt enig med Sven Brus om utan vi måste se till att alla
              får besked inom tre månader.
            </seg>
            <seg n="0c91c9b4">
              Det pågår ett arbete inom Migrationsverket för att effektivisera
              handläggningen men också för att se till att man kan identifiera
              de här barnen. Det som gör att det ofta är ganska svårt att fatta
              beslut är att man inte riktigt vet vilka barnen, eller snarare
              ungdomarna, är.
            </seg>
          </u>
          <note type="speaker" n="204a998d">
            Anf. 43 SVEN BRUS (kd):
          </note>
          <u who="sven_brus_b4c1bc" xml:id="i-cc8304d56a44a07d-1" n="ce5d192e">
            <seg n="52b77a7e">
              Fru talman! Att det går i rätt riktning kan man möjligen trösta
              sig med. Men det går ju oerhört sakta i rätt riktning, och det
              är fortfarande mindre än hälften som får beslut inom tre månader.
              Min fråga var: Vilka slutsatser drar statsrådet och vilka konkreta
              åtgärder vidtar regeringen? Det fick jag inget svar på.
            </seg>
            <seg n="a73ed78b">
              En annan oroande utveckling är att antalet barn som beviljas
              uppehållstillstånd har sjunkit väldigt drastiskt. Enligt Rädda
              Barnen var det 80 % som fick uppehållstillstånd för några år sedan.
              Under de nio första månaderna 2005 var det 13 % som beviljades
              uppehållstillstånd. Det var alltså en minskning från 80 % till
              13 %. Det är en mycket drastisk minskning som ju knappast kan
              förklaras med att det har kommit barn med svaga asylskäl och så
              vidare. Här måste det göras en analys från regeringens sida av
              vad detta beror på.
            </seg>
            <seg n="601d86b7">
              Min konkreta fråga när det gäller handläggningstiderna: Vilka
              konkreta åtgärder tänker statsrådet vidta, och vilken analys gör
              regeringen av utvecklingen med så mycket färre tillstånd?
            </seg>
          </u>
          <note type="speaker" n="ac4b0db1">
            Anf. 44 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-de8ea2fa9f9ffa74-1" n="5b6faee5">
            <seg n="2d0600e2">
              Fru talman! De konkreta åtgärderna är de som vidtas på Migrationsverket,
              där man effektiviserar handläggningen. Vi fattade också i går
              ett beslut om att se till att renodla Migrationsverkets roll,
              så att det enda som Migrationsverket ska göra när det gäller de
              ensamkommande barnen är att utreda deras asylskäl och fatta beslut
              i asylärenden. Själva omhändertagandet läggs nu över på kommunerna.
              Det är väldigt konkreta åtgärder.
            </seg>
            <seg n="4087bfa2">
              Diskussionen om uppehållstillstånden hade vi i går, och vi är
              inte eniga om siffrorna. Siffran är inte så låg som 13 %. Jag
              vill också säga att det inte går att göra jämförelser från ett
              år till ett annat år. Man kan inte säga att det året fick si och
              så många stanna och det andra året var det si och så få som fick
              stanna och att det har blivit förändringar i politiken, utan det
              beror helt hållet på vilka det är som kommer till Sverige och
              söker asyl och om de har asylskäl. Det är det som man måste titta
              på när det gäller bifallsfrekvensen.
            </seg>
            <seg n="d9dc13d7">
              Sexualbrottslagstiftningen
            </seg>
          </u>
          <note type="speaker" n="f8b75528">
            Anf. 45 ANNIKA QARLSSON (c):
          </note>
          <u who="annika_qarlsson_19f936" xml:id="i-1b97839c1b823c43-0" n="7f9142e6">
            <seg n="6d6afd5e">
              Fru talman! Från den 1 april 2005 har vi en ny sexualbrottslagstiftning.
              En av de saker som var ny i den handlar om just barns situation
              på det här området. Det som vi slog fast då här i kammaren var
              att sexualbrott ska räknas som våldtäkt, även om den inte har
              föregåtts av våld eller hot om våld. Nu har de första två fallen
              lett fram till HD och till ställningstaganden där. Där blev det
              oeniga domslutet sexuellt utnyttjande i stället.
            </seg>
            <seg n="6f618d8f">
              Jag skulle vilja fråga justitieministern: Var det inte tydligt
              i lagen att barn under 15 år inte kan samtycka till samlag?
            </seg>
          </u>
          <note type="speaker" n="5098a415">
            Anf. 46 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-15" n="90591aeb">
            <seg n="114841cd">
              Fru talman! Jo, det var alldeles tydligt, och där tror jag att
              alla sju partierna var helt överens. Barn kan inte samtycka till
              att ha sex med vuxna människor. Det kan man faktiskt inte i fallen
              i de här domarna heller. Det var därför som männen också dömdes,
              kan jag säga upplysningsvis.
            </seg>
            <seg n="61f425ed">
              Det är också så, som Högsta domstolen anförde, att i de här domarna,
              som i och för sig har föranlett en diskussion, har man gjort en
              betydligt strängare bedömning än vad man gjorde före den nya lagen
              den 1 april.
            </seg>
            <seg n="0df75e56">
              Riksdagen har beslutat att ge ett litet utrymme för när det kan
              bedömas som sexuellt utnyttjande av barn i stället för våldtäkt
              om man är nära 15 år. Det sades mycket tydligt från riksdagen,
              och det var också regeringens bedömning, att detta ska bedömas
              väldigt restriktivt.
            </seg>
            <seg n="2e33d23b">
              Nu har vi fått två domar där man har använt sig av de här undantagen.
              Det är, precis som Annika Qarlsson säger, oeniga domar på det
              sättet att justitieråden inte har varit överens. Det är nya mål
              på väg upp. Riksåklagaren vill föra upp nya mål och Högsta domstolen
              vill ta upp nya mål. Vi kommer alltså att se flera vägledande
              domar. Jag är övertygad om att både Annika Qarlsson och jag kommer
              att följa dem väldigt noga. Och, som jag har sagt tidigare, blir
              det en för vid bedömning så att undantagen blir mer frekventa,
              anser jag att vi bör justera lagen.
            </seg>
          </u>
          <note type="speaker" n="8672873b">
            Anf. 47 ANNIKA QARLSSON (c):
          </note>
          <u who="annika_qarlsson_19f936" xml:id="i-1b97839c1b823c43-1" n="7f9142e6">
            <seg n="34cc285e">
              Fru talman! Jag tackar för svaret.
            </seg>
            <seg n="5305c9cb">
              Som sagt var är det just nu ett hundraprocentigt utfall av det
              som skulle vara restriktivt. Självklart måste fler domar komma
              upp.
            </seg>
            <seg n="ca2bec4f">
              Det som jag funderar på är utbildningsdelen inom rättsväsendet
              när nya lagar kommer. Hur mycket av de här delarna finns med?
              Sätter man sig in i och funderar på vad den nya lagen ska innebära?
              Finns det något mer som man behöver göra där för att ta till sig
              det tänkesätt som fanns bakom den lagstiftning som vi ändå var
              sju partier bakom?
            </seg>
          </u>
          <note type="speaker" n="8fb1fc3d">
            Anf. 48 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-16" n="90591aeb">
            <seg n="caf79765">
              Fru talman! Det är väldigt viktigt att satsa på utbildning, särskilt
              när det kommer nya lagar. Så har också gjorts när det gäller både
              åklagare och domare. Det har varit väldigt ordentligt tilltaget.
              Det är nödvändigt, därför att den nya sexualbrottslagen är kanske
              den största förändring som har gjorts.
            </seg>
            <seg n="9c4f7c4e">
              När det går på ett sätt som regering och riksdag kanske inte
              anser stämmer med den bedömning som man har gjort och om det nu
              skulle bli prejudikat, så blir det ju en helt annan uppmärksamhet.
              Men vi har också sett att den nya sexualbrottslagen har fått väldigt
              positiva effekter, exakt efter de intentioner som regering och
              riksdag hade, nämligen att flera personer ska dömas för våldtäkt
              än för sexuellt utnyttjande. Det ser vi bland annat på att det
              är betydligt flera fall av våldtäkt än sexuellt utnyttjande som
              har kunnat konstateras efter den 1 april.
            </seg>
            <seg n="1310fb16">
              Två enskilda domar ska inte innebära, oavsett utgången, att man
              kan konstatera att lagen inte skulle fylla sin funktion. Tvärtom
              kan vi redan nu se att den ger positiva effekter, men på en specifik
              del av den. Om det blir för stora undantag blir det liksom i andra
              fall nödvändigt för regering och riksdag att, precis som vi gjorde
              med kvinnofridskränkningen, sexköpslagen, människohandeln, göra
              det som är det absolut vanligaste när det gäller lagar, nämligen
              vissa justeringar. Men det är än så länge för tidigt att göra
              det när det är två oeniga domar.
            </seg>
            <seg n="b019107d">
              Omställningsbidraget till energisystem i småhus
            </seg>
          </u>
          <note type="speaker" n="42173a06">
            Anf. 49 KARIN ÅSTRÖM (s):
          </note>
          <u who="karin_astrom_018a38" xml:id="i-085a10b44ec8805f-0" n="84fce4e7">
            <seg n="f9396d52">
              Fru talman! Jag har en fråga till samhällsbyggnadsminister Mona
              Sahlin.
            </seg>
            <seg n="1d4bb7ed">
              I den senaste statsbudgeten fattade riksdagen beslut om ett bidrag
              för omställning av energisystem i småhus. För att stimulera en
              mer miljövänlig energiförbrukning och få småhusägare att välja
              alternativ till oljeuppvärmning och direktverkande elvärme infördes
              alltså detta bidrag som är jättepositivt.
            </seg>
            <seg n="1f4ca29e">
              Enligt uppgift i dag är det stor rusning efter omställningsbidraget,
              vilket är glädjande. Nu finns det dock en oro i mitt hemlän, Norrbotten,
              för att pengarna inte kommer att räcka till alla som vill satsa
              på den här omställningen.
            </seg>
            <seg n="9926c091">
              Min fråga till ministern blir: Anser ministern att det finns
              en risk att bidraget inte räcker till för alla som vill göra den
              här omställningen?
            </seg>
          </u>
          <note type="speaker" n="da11a8b3">
            Anf. 50 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-90cb5e2e5ac132d9-17" n="149dcd6f">
            <seg n="3a1d8eef">
              Fru talman! Jag tycker också att det är väldigt glädjande. Arbetet
              med att göra Sverige oljeoberoende handlar ju bland annat om att
              byta uppvärmningskälla i bostäder. Precis som nämndes har riksdagen
              beslutat om ett stöd på 450 miljoner för de kommande fyra åren
              för att byta från olja till miljöuppvärmning, och 1½ miljard för
              att byta från direktverkande el till mer miljövänliga uppvärmningar.
            </seg>
            <seg n="07cf99ff">
              Det har varit rusning när det gäller stödet för att slippa olja
              i sitt boende. Jag har meddelat att eftersom stödet har blivit
              så uppskattat så snabbt kommer regeringen i vårbudgeten att flytta
              fram resurser redan till det här året. De som nu söker och är
              berättigade att byta från olja till en miljövänlig källa ska kunna
              få det stödet redan i år.
            </seg>
            <seg n="21e517c6">
              Det är en viktig del i strategin. Det är viktigt för ekonomin,
              och det är viktigt för miljön. Det kommer regeringen att återkomma
              till.
            </seg>
            <seg n="36bccb25">
              Sök, alla ni som vill passa på att slippa oljan som uppvärmning.
            </seg>
          </u>
          <note type="speaker" n="be61561a">
            Anf. 51 KARIN ÅSTRÖM (s):
          </note>
          <u who="karin_astrom_018a38" xml:id="i-085a10b44ec8805f-1" n="84fce4e7">
            <seg n="72f784dc">
              Fru talman! Jag tackar så jättemycket för svaret.
            </seg>
            <seg n="c9434b11">
              Jag tycker att det är av stor vikt att den här typen av stimulerande
              åtgärder finns tillgänglig för alla. Vi har ett jättejobb med
              omställningen.
            </seg>
            <seg n="0f3e08d7">
              Tack för svaret.
            </seg>
          </u>
          <note type="speaker" n="b9f4d8a4">
            Anf. 52 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-90cb5e2e5ac132d9-18" n="149dcd6f">
            <seg n="3f9e3270">
              Fru talman! Det här ämnet så roligt att jag passar på att säga
              lite till.
            </seg>
            <seg n="cfd9edf7">
              Det är viktigt med ett stöd, som Karin Åström säger. Med de energikostnader
              som finns i dag är det lönsamt för många att byta bort den miljöfarliga
              oljan till miljövänliga alternativ. Det är viktigt att alla, även
              de som inte har så stort eget kapital och inte så höga inkomster,
              har råd med detta så att de kan få ned sin egen kostnad. Därför
              är det viktigt att staten är aktiv. Det är det här stödet exempel
              på.
            </seg>
            <seg n="20f95371">
              Militärmusikens framtid
            </seg>
          </u>
          <note type="speaker" n="2f748a50">
            Anf. 53 HELI BERG (fp):
          </note>
          <u who="heli_berg_9c93a3" xml:id="i-2bb1437f4d6ff9e3-0" n="da7f2fea">
            <seg n="02ad044b">
              Fru talman! Jag har en fråga till Leni Björklund.
            </seg>
            <seg n="7e68f996">
              Jag har tidigare ställt en fråga till försvarsministern om militärmusikens
              framtid. Nu vill jag konkretisera mig åt det marina hållet, bleking
              som jag är. Ser ministern att det finns anledning att i Karlskrona
              vara orolig för att marinmusikens tid i det svenska försvaret
              är över när 2007 års budget är färdig?
            </seg>
            <seg n="c0004dfb">
              Kan ministern tänka sig att medverka till att den enda militärorkester
              som består av anställd personal avvecklas? Resultatet blir att
              svenska soldater i internationella insatser aldrig mer får njuta
              av svensk militärmusik. Det är ju bara anställd personal som vi
              kan skicka till internationella insatser för att spela för soldaterna.
            </seg>
          </u>
          <note type="speaker" n="fb87ad05">
            Anf. 54 Försvarsminister LENI BJÖRKLUND (s):
          </note>
          <u who="unknown" xml:id="i-90cb5e2e5ac132d9-19" n="bcf3cf12">
            <seg n="283001fd">
              Fru talman! Heli Berg har mycket riktigt ställt den här frågan
              till mig och också fått svaret att det pågår ett budgetarbete
              i Försvarsmakten. En av de frågor som man bereder när man sysslar
              med allmän effektivisering, som jag tror pågår i varenda myndighet
              i Sverige, är att man tittar över de olika verksamheterna.
            </seg>
            <seg n="c5f66cb8">
              Det hör också till spelets regler att inte regeringen och statsråden
              lägger sig i den interna budgetprocessen utan låter den verka
              tills det kommer ett samlat budgetunderlag. När det kommer får
              vi se om det finns skäl för regeringen att ingripa i frågan.
            </seg>
            <seg n="6189b86f">
              Heli Berg och jag är båda intresserade och engagerade i musik.
            </seg>
          </u>
          <note type="speaker" n="c0eee74c">
            Anf. 55 HELI BERG (fp):
          </note>
          <u who="heli_berg_9c93a3" xml:id="i-2bb1437f4d6ff9e3-1" n="da7f2fea">
            <seg n="40afb963">
              Fru talman! Jag tackar ministern för svaret. Jag är dock orolig
              eftersom det redan har läckt ut uppgifter i medierna och viskas
              i Försvarsmakten att man i högkvarteret planerar att koncentrera
              all militär musikverksamhet till Helsingforssregionen.
            </seg>
            <seg n="c0df5bc1">
              Det skulle, enligt mitt sätt att se, vara en katastrof för resten
              av Sverige eftersom militärmusiken är en del av vårt gemensamma
              kulturarv. Jag hoppas att ministern delar min uppfattning att
              militärmusik även i framtiden bör finnas på flera ställen i Sverige
              än i huvudstadsregionen.
            </seg>
          </u>
          <note type="speaker" n="e8ad7815">
            Anf. 56 Försvarsminister LENI BJÖRKLUND (s):
          </note>
          <u who="unknown" xml:id="i-90cb5e2e5ac132d9-20" n="bcf3cf12">
            <seg n="3b1f4513">
              Fru talman! Jag tror att alla känner igen den här situationen.
              Riksdagen tillhör också en grupp som har ställt krav på Försvarsmakten
              att göra omställningar och övrigt rationaliseringsarbete. Då far
              det runt uppgifter i medierna om olika förslag och deras effekter.
            </seg>
            <seg n="9fffdcd3">
              Om man bedriver ett ordentligt budgetarbete i Försvarsmakten
              tycker jag att det är bra. Vilka slutsatser man kommer fram till
              och vilka effekter de får gör regeringen sedan en granskning av,
              men det vill jag återkomma till.
            </seg>
            <seg n="396947e0">
              Däremot är det viktigt att Försvarsmakten har ett ansvar för
              försvarsmusiken och hela den traditionen och att det kulturarvet
              inte bara är dött utan ett levande kulturarv. Längre än så tänker
              jag inte gå i den diskussionen.
            </seg>
            <seg n="d589ad31">
              Elmarknaden
            </seg>
          </u>
          <note type="speaker" n="94d127d6">
            Anf. 57 OWE HELLBERG (v):
          </note>
          <u who="owe_hellberg_0f771b" xml:id="i-8791730ff620be29-0" n="462459bc">
            <seg n="f9396d52">
              Fru talman! Jag har en fråga till samhällsbyggnadsminister Mona
              Sahlin.
            </seg>
            <seg n="8f874f1e">
              Det är kallt ute och elmätarna snurrar för fullt. Tyvärr är det
              väl så att avregleringen av elmarknaden inte har lett till billigare
              el, däremot till större vinster för de stora elbolagen.
            </seg>
            <seg n="2bdc8ef2">
              Nu signaleras dessutom att priserna i Sverige kommer att stiga
              kraftigt i framtiden eftersom de sätts på en europeisk marknad
              där kolkraftsproducerad el bestämmer priset. Det enda konsumenterna
              kan göra är att välja bolag, men det verkar inte spela någon större
              roll.
            </seg>
            <seg n="e82cfba7">
              När det gäller elnätet är man som konsument hänvisad till en
              operatör. Priserna varierar kraftigt. I mitt hemlän Gävleborg
              är nätkostnaden 70 % högre hos Fortum än hos en kommunal nätägare.
            </seg>
            <seg n="8f1635e3">
              Hur ser ministern på den kommande elprisutvecklingen i ett europeiskt
              perspektiv? Vill ministern ge konsumenterna mer rättvisa nätavgifter?
            </seg>
          </u>
          <note type="speaker" n="27455296">
            Anf. 58 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-90cb5e2e5ac132d9-21" n="149dcd6f">
            <seg n="eae0583d">
              Fru talman! Det är riktigt att elpriset är högt. Energikostnaden
              är en stor och jobbig del för många hushåll. Det är naturligtvis
              också en viktig del för vår industri. Det är viktigt att säga
              att det inte är svenska elpriser som har gått upp de senaste åren.
              Det är elpriser i samtliga länder i Europa. Fortfarande hör svenska
              elpriser till de lägsta i Europa. Elmarknaden har haft många viktiga
              poäng, vill jag säga innan jag går in på att svara på frågan.
              Det har handlat om att länderna i Norden har kunnat hjälpa varandra
              genom att köpa och sälja el mellan varandra. Det har varit och
              är en viktig del.
            </seg>
            <seg n="39444ed5">
              Elkonsumenterna behöver ha en starkare ställning. Vi behöver
              ha ögonen på att konkurrensen verkligen fungerar fullt ut på den
              avreglerade marknaden. Jag har beställt två rapporter. Jag fick
              dem häromdagen från våra expertmyndigheter. Det finns ett antal
              konkreta bra förslag där för att ytterligare stärka konkurrensen
              och konsumenternas ställning.
            </seg>
            <seg n="cb00dd44">
              Jag har lagt fram flera förslag till riksdagen om konsumenternas
              nya rättigheter. Det kommer ytterligare förslag till riksdagen
              om några veckor. Vi har något som heter EMI, Energimarknadsinspektionen,
              som också granskar prissättningen som Owe Hellberg frågade efter.
              Om de ser att man har tagit ut för höga priser kan de ådöma kunder
              att få tillbaka pengar.
            </seg>
            <seg n="b1a8e985">
              Ett antal sådana fall är uppe nu. Det konkreta svaret är ja.
            </seg>
          </u>
          <note type="speaker" n="d222dbb8">
            Anf. 59 OWE HELLBERG (v):
          </note>
          <u who="owe_hellberg_0f771b" xml:id="i-8791730ff620be29-1" n="462459bc">
            <seg n="5113ac79">
              Fru talman! Signalen är att Sverige ska anpassa sig till de europeiska
              priserna. Vi är på väg dit. Man ska på marginalen få betala vad
              det kostar att producera kolkraftsproducerad el i Tyskland.
            </seg>
            <seg n="25b1cf2c">
              Det är en internationell fråga. Jag undrar om ministern tänker
              ta upp det här problemet.
            </seg>
            <seg n="d442c0c6">
              När det gäller nätavgifterna har energimyndigheten mycket riktigt
              fått uppdraget att försöka jämna ut nätkostnaderna inom sitt geografiska
              område, men inte mellan de olika bolagen. Fortfarande kan en kommungräns
              göra, som jag sade, att nätkostnaden är 70 % högre på ena sidan
              gränsen.
            </seg>
            <seg n="76c9609e">
              Det är också intressant. Borde man inte ha ett mer rättvist system
              för konsumenterna när det gäller nätkostnaderna? Det ska väl inte
              vara beroende av var man bor eller i vilken kommun man råkar befinna
              sig.
            </seg>
          </u>
          <note type="speaker" n="41b5b310">
            Anf. 60 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-90cb5e2e5ac132d9-22" n="149dcd6f">
            <seg n="0fcdf676">
              Fru talman! När det handlar om elmarknaden till att börja med
              tar Sverige nu många steg, mer än många andra länder, och bygger
              upp en större egen produktion av el, inte minst av förnybar el,
              som är en viktig del också för att långsiktigt kunna påverka priserna
              mer positivt i det egna landet. Där står vi bara i början, och
              det sker en mängd insatser i fråga om elcertifikatmarknaden och
              stödet till vind- och bioenergi. Det är en del i strategin.
            </seg>
            <seg n="2e7f3827">
              När det gäller frågeställningen om man ska gå vidare till en
              europeisk elmarknad, håller jag med om att man först verkligen
              måste veta hundraprocentigt att konkurrensen fungerar i alla länder
              och att öppenheten och insynen är total, och där är vi inte i
              dag. Och jag som svensk energiminister kommer inte att röra mig
              i den riktningen förrän jag kan vara säker på att både svenska
              företag och svenska kunder vet att konkurrensvillkoren är lika.
              Så är det inte i dag. Vi behöver alltså göra ännu mer när det
              handlar om nätfrågan och konsumenternas ställning. Vi får återkomma
              till det.
            </seg>
            <seg n="5f7e4b50">
              Fängelsestraff för brott mot jaktlagen
            </seg>
          </u>
          <note type="speaker" n="31521ff4">
            Anf. 61 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-0e7e0b27ff028b57-0" n="97c16748">
            <seg n="cf47c0f1">
              Fru talman! Jag har en fråga till justitieminister Thomas Bodström.
            </seg>
            <seg n="5d9d8fc6">
              Den 1 mars i år började vargskytten Stig Engdahl från Dals-Ed
              att avtjäna ett halvt års fängelsestraff för att han hade skjutit
              en varg, en varg som för andra gången var i färd med att riva
              hans får. Vid det första anfallet revs flera får. Vid det andra
              anfallet sköt Stig Engdahl vargen. Han polisanmälde sig själv.
              Det blev rättegång. Tingsrätten friade Engdahl, och hovrätten
              fällde Engdahl. Sedan inlämnades det en nådeansökan till regeringen.
            </seg>
            <seg n="3668cc0f">
              Jag vet att regeringen inte brukar ange skäl eller motiveringar
              vare sig man bifaller eller avslår en nådeansökan. Men det skulle
              ändå vara lite roligt om justitieministern kanske lite grann kunde
              glänta på förlåten till det allra heligaste och kanske komma med
              en eller annan förklaring till att man har gjort som man har gjort
              för att därmed visa att regeringen inte är utan empati i sådana
              här frågor.
            </seg>
          </u>
          <note type="speaker" n="2d7f25fb">
            Anf. 62 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-23" n="90591aeb">
            <seg n="385371f2">
              Fru talman! Det är riktigt att regeringen avslog en nådeansökan.
              Det gör regeringen varje vecka av ungefär samma skäl, nämligen
              när någon anser sig ha blivit felaktigt eller för hårt dömd. Om
              regeringen skulle börja göra en egen bedömning huruvida domstolarna
              har dömt rätt eller inte så har vi upphävt hela rättssystemet.
              Då börjar vi agera på ett sätt som vi kritiserar andra länder
              för, nämligen att politiker går in och korrigerar domar som inte
              passar den sittande regeringen.
            </seg>
            <seg n="db0aa224">
              När det gäller en nådeansökan där någon anför att man har blivit
              felaktigt dömd eller för hårt dömd är det inte en saklig prövning
              som regeringen gör. Det gjorde vi inte heller i detta fall. Det
              har jag också givit besked om i flera olika intervjuer. Detta
              ärende behandlades precis som andra ärenden. Och det är på det
              sättet att även i ärenden där jag personligen kan tycka att det
              kanske borde ha dömts på ett annorlunda sätt så är regeringen
              förhindrad att som en ytterligare instans gå in och korrigera
              efter tingsrätt, hovrätt och eventuellt Högsta domstolen.
            </seg>
          </u>
          <note type="speaker" n="b12d9b5a">
            Anf. 63 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-0e7e0b27ff028b57-1" n="97c16748">
            <seg n="b10dfe80">
              Fru talman! Som riksdagsledamot har jag inte heller några synpunkter
              på hur domstolarna dömer. Det är ganska givet.
            </seg>
            <seg n="e7b442bf">
              Men sedan är det väl så, justitieministern, att regeringen själv
              väljer om man vill bevilja nåd eller inte? Så är det givetvis
              oavsett hur man tycker att domstolarna har dömt.
            </seg>
            <seg n="9fc445ea">
              Att detta har blivit en väldigt stor fråga bland allmänheten
              är därför att vi alla vet att om man som djurägare missköter sina
              djur kan man bli allvarligt dömd. Men om man som djurägare, som
              i detta fall Stig Engdahl, verkligen månar om sina djur, sköter
              om sina djur och fredar dem från vargangrepp och så vidare, då
              kastas man i fängelse. Det är det som känns lite konstigt i denna
              fråga. Det kanske var därför som många tyckte, även en del av
              justitieministerns partikamrater, att det absolut inte hade varit
              orimligt om Stig Engdahl hade beviljats nåd.
            </seg>
          </u>
          <note type="speaker" n="7b0acb51">
            Anf. 64 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-24" n="90591aeb">
            <seg n="f38f971a">
              Fru talman! Jag tror att det är viktigt att vi gör alldeles klart
              att vi ska skilja den dömande och den styrande makten åt på det
              sättet att man alltså inte går in och korrigerar eventuella domar,
              även om man kan vara av en annan uppfattning av rent personliga
              skäl.
            </seg>
            <seg n="bd38f8e4">
              Det är flera personer från olika partier som har engagerat sig
              i detta fall. Jag har dock personligen inte stött på någon som
              har sagt att regeringen bör gå in och ersätta domstolar. Däremot
              är det många som har sympatiserat med Stig Engdahl. Han avtjänar
              nu straffet genom en så kallad fotboja. Det var något som han
              upplystes om och som han har valt. Han behöver alltså inte tillbringa
              en enda dag i fängelse.
            </seg>
            <seg n="6304722b">
              När det däremot gäller frågan om den nuvarande jaktlagstiftningen
              har Ann-Christin Nykvist tagit ett initiativ, och det pågår ett
              arbete som senare kommer att redovisas.
            </seg>
            <seg n="dff3a0ef">
              Men jag tror att vi ska vara väldigt noga med att även i fortsättningen
              se till att regeringen inte går in och lägger sig i domstolarnas
              arbete. Däremot kan det finnas skäl att ge nåd. Och då handlar
              det om saker som inte var kända för domstolen. Exempel på det
              är att man har några veckor kvar att leva eller att man har förlorat
              ett barn och att man har starka humanitära skäl så att det på
              goda grunder kan beviljas nåd. Men vi går inte in och korrigerar
              domar. Det skulle innebära en total upplösning av rättssystemet,
              och det tror jag inte vore till gagn för någon.
            </seg>
            <seg n="e9600b9c">
              De apatiska barnen
            </seg>
          </u>
          <note type="speaker" n="06839629">
            Anf. 65 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-14ca2e7e31b7c062-0" n="6cb50dad">
            <seg n="f0908258">
              Fru talman! Jag har en fråga till statsrådet Barbro Holmberg.
            </seg>
            <seg n="c21cd44d">
              I dag har vi igen påmints om de apatiska barnen. I december rapporterades
              det att det fanns apatiska barn som hade blivit utsatta för misshandel
              och övergrepp, och dessa fall polisanmäldes.
            </seg>
            <seg n="99f5e1ef">
              I dag har medierna rapporterat att det har gjorts husrannsakan
              i tre familjer med apatiska barn. Om föräldrarna eller någon annan
              i barnets närhet har begått något brott ska de självklart straffas.
              Men det är inte barnen som ska straffas.
            </seg>
            <seg n="30962a49">
              Jag blev upprörd när jag hörde om husrannsakan i morse. Att man
              stövlar in till svårt sjuka barn med både poliser och andra tycker
              jag inte känns värdigt. Självklart måste barnet undersökas, men
              det borde kunna göras på ett lugnare sätt. Men det som verkligen
              upprör mig är att barnen fortfarande vistas eller bor ihop med
              de personer som är misstänkta för brottet tre månader efter anmälan.
            </seg>
            <seg n="afe478a7">
              Jag vill fråga ministern vad hon tänker göra för att dessa barn
              inte längre ska behöva bo tillsammans med dem som är misstänkta
              för ett allvarligt brott.
            </seg>
          </u>
          <note type="speaker" n="84db6d2c">
            Anf. 66 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-de8ea2fa9f9ffa74-2" n="5b6faee5">
            <seg n="40d0ba37">
              Fru talman! När det gäller de apatiska barnen och den anmälan
              som gjordes från Migrationsverket så gjordes en anmälan både till
              polisen, därför att man var orolig för att dessa barn utsattes
              för brott, och till socialtjänsten. Det betyder att det är socialtjänsten
              som naturligtvis ska göra en utredning av dessa fall för att se
              om barnen ska placeras någon annanstans eller om barnen ska få
              någon annan typ av vård.
            </seg>
            <seg n="42845c44">
              Men jag är fullständigt enig med Anne-Marie Ekström om att om
              barn har utsatts för brott ska barn skyddas från dem som har utsatt
              dem för det.
            </seg>
          </u>
          <note type="speaker" n="0a72dc51">
            Anf. 67 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-14ca2e7e31b7c062-1" n="6cb50dad">
            <seg n="1b87b64b">
              Fru talman! Jag tackar för svaret, och jag tror att vi är överens
              i den frågan, ministern.
            </seg>
            <seg n="a8b9fba9">
              Jag har också funderat över en annan sak. Om det visar sig att
              dessa barn verkligen har blivit utsatta för brott, vilka tankar
              har då ministern om vad som kommer att hända med dessa barn? Ska
              de utvisas eller avvisas tillsammans med de föräldrar som har
              begått brott mot dem, misshandlat dem och begått övergrepp mot
              dem?
            </seg>
          </u>
          <note type="speaker" n="871417b3">
            Anf. 68 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-de8ea2fa9f9ffa74-3" n="5b6faee5">
            <seg n="bf285ca1">
              Fru talman! Det görs naturligtvis bedömningar i varje enskilt
              ärende. Men jag kan säga så mycket som att vi i Sverige har en
              lagstiftning som gör att vi tar särskild hänsyn till barn. Vi
              gör särskilda barnutredningar. Vi tittar först och främst på om
              barn har egna asylskäl. Och om de inte har asylskäl tittar vi
              på om barnen ska stanna av humanitära skäl. Det är precis den
              typen av bedömningar som naturligtvis kommer att göras i just
              dessa fall.
            </seg>
            <seg n="2e53c35d">
              Som sagt har vi nu en tillfällig lagstiftning som gör att vi
              också ser över fall som gäller barn som har varit här länge. Jag
              känner mig därför ganska trygg med att de barn som eventuellt
              har utsatts för denna typ av grov brottslighet i så fall får en
              trygg tillvaro.
            </seg>
            <seg n="b2d7b049">
              Intäkterna från trängselskatteförsöket
            </seg>
          </u>
          <note type="speaker" n="ac397ba0">
            Anf. 69 CARL-ERIK SKÅRMAN (m):
          </note>
          <u who="carl-erik_skarman_1ce1ac" xml:id="i-94e642c97c15ce62-0" n="d7b26936">
            <seg n="1b2a240b">
              Fru talman! Trängselavgifterna, eller trängselskatterna, som
              ska gå till förstärkning av Storstockholms lokaltrafik utvecklas
              inte på beräknat sätt. I stället för förväntade 500 miljoner kronor
              i intäkter räknar man med att de bara kommer att ge 200 miljoner
              kronor i intäkter. Detta innebär uppenbarligen att nuvarande biltrafik
              måste öka med 150 % för att de hårt prövade lokaltrafikanterna
              i Helsingforssområdet inte ska gå miste om bidraget. Vad ämnar
              statsrådet vidta för åtgärder?
            </seg>
          </u>
          <note type="speaker" n="215be7d7">
            Anf. 70 Finansminister PÄR NUDER (s):
          </note>
          <u who="par_nuder_59d565" xml:id="i-90cb5e2e5ac132d9-25" n="984de155">
            <seg n="a3c5117b">
              Fru talman! Jag vet inte riktigt hur jag ska tolka Carl-Erik
              Skårman. Det pågår väldigt många skiftningar i opinionen, och
              inte minst bland de borgerliga politikerna. Frågan kanske var
              ett sätt att visa att även Moderaterna nu håller på att ompositionera
              sig när alltfler håller på att inse att det är någonting som är
              väldigt bra.
            </seg>
            <seg n="67da95f7">
              Vi beräknar faktiskt fortfarande, Carl-Erik Skårman, att ungefär
              en halv miljard kommer att inbringas med hjälp av trängselskatten.
              Men som vi har redovisat för riksdagen ska från det beloppet dras
              avskrivningen för investeringarna.
            </seg>
            <seg n="7a5e43f2">
              Då hamnar man på de 200 miljoner kronor som regeringen i dag
              har beslutat ska återföras till Helsingforssregionen för investering
              i kollektivtrafik, infartsparkeringar och så vidare, allt för
              att underlätta för stockholmarna.
            </seg>
            <seg n="1498e8fb">
              Det blir mindre trängsel och bättre kollektivtrafik tack vare
              trängselskatten.
            </seg>
          </u>
          <note type="speaker" n="1f3c544d">
            Anf. 71 CARL-ERIK SKÅRMAN (m):
          </note>
          <u who="carl-erik_skarman_1ce1ac" xml:id="i-94e642c97c15ce62-1" n="d7b26936">
            <seg n="cbf61ac9">
              Fru talman! Vad som oroar mig är att det från början sades att
              intäkterna från trängselskatterna skulle gå just till kollektivtrafiken.
              Dessutom oroar det mig att finansborgarrådet anser sig vara nöjd
              trots den här prutningen på 300 miljoner kronor. Men lokaltrafikanterna
              som nu har svårt att få plats på pendeltåg och tunnelbana är inte
              nöjda. Då vore det väl ändå rimligt att statsrådet försökte att
              uppfylla de ursprungliga löftena.
            </seg>
          </u>
          <note type="speaker" n="93184bd5">
            Anf. 72 Finansminister PÄR NUDER (s):
          </note>
          <u who="par_nuder_59d565" xml:id="i-06e5dadb818949d7-1" n="984de155" next="i-96d27eae00de75de-1">
            <seg n="ace6f8d0">
              Fru talman! Det är lite grann av surt sa räven över Carl-Erik
              Skårmans inlägg. Man kan nästan få intrycket att Carl-Erik Skårman,
              som är moderat, har varit för trängselskatteförsöket och skulle
              vilja att man tillförde regionen 500 miljoner kronor i stället
              för överenskomna 200 miljoner kronor. Så är inte fallet. Moderaterna
              har hela tiden varit motståndare till det.
            </seg>
            <seg n="6c8bf011">
              Vi har gjort en överenskommelse med Helsingforss stad och Helsingforss
              län om att återföra 200 miljoner för investeringar i kollektivtrafik,
              infartsparkeringar och så vidare. Detta är till nytta för hela
              Helsingforssregionen.
            </seg>
            <seg n="09d1fb05">
              Om inte jag kan övertyga Carl-Erik Skårman om nyttan av trängselskatteförsöket
              så kan hans bänkgranne Gabriel Romanus göra det, eftersom jag
              inte har någon mer talartid. Det sker väldigt mycket nu inom den
              borgerliga alliansen. Alltfler ansluter sig till trängselskatteförsöket
              när de ser hur det fungerar i praktiken.
            </seg>
            <seg n="b2f3595f">
              Välkommen, Carl-Erik Skårman, till den allians som växer sig
              starkare, nämligen alliansen för trängselskatteförsöket!
            </seg>
          </u>
          <note n="d4e563f2">
            Trafficking vid VM i fotboll 2006
          </note>
          <note n="92b85f96">
            Anf. 73 GUDRUN SCHYMAN (-):
          </note>
          <u who="par_nuder_59d565" xml:id="i-96d27eae00de75de-1" n="984de155" prev="i-06e5dadb818949d7-1">
            <seg n="7e4cfaa0">
              Fru talman! Jag vill ställa en fråga till justitieministern.
              Det gäller samma sak som jag frågade om för ett par veckor sedan.
              Vad gör justitieministern för att förhindra de brott som förmodligen
              kommer att ske genom att många kvinnor från kanske främst östeuropeiska
              länder kommer att importeras och säljas i samband med VM i fotboll
              till sommaren?
            </seg>
            <seg n="bbfaa10f">
              När jag tog upp frågan förra gången sade justitieministern att
              han skulle ta upp den vid mötet med justitieministrarna i den
              europeiska unionen. Jag efterlyste inte bara samtal utan naturligtvis
              också handling. Det kan gärna vara ett toppmöte som kallas in
              för att man tillsammans ska diskutera vad man ska göra för att
              förhindra den gigantiska trafficking som kommer att bli följden
              av de planer som man nu har i Tyskland. Där bygger man nu jättelika
              bordeller och enklare snabbköpsinrättningar så att män ska använda
              kvinnors kroppar efter att de har varit på match.
            </seg>
            <seg n="df33c096">
              Jag vill helt enkelt höra: Hur har det gått? Vilka reaktioner
              har justitieministern fått när och om han har tagit upp frågan?
              När kommer toppmötet?
            </seg>
          </u>
          <note type="speaker" n="65074f80">
            Anf. 74 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-06e5dadb818949d7-2" n="90591aeb" next="i-96d27eae00de75de-2">
            <seg n="41f9284d">
              Fru talman! Jag tycker att frågan är alldeles för viktig för
              att behandlas bara vid ett enda möte. Vi ska driva den här frågan
              vid varje möte som justitieministrarna har under hela den här
              våren. Men inte ens det räcker.
            </seg>
            <seg n="ccf3d6d5">
              Även efter fotbolls-VM i Tyskland kommer det att hållas andra
              arrangemang. Då är det viktigt att vi också driver den här frågan.
              Det handlar om att skydda flickor och kvinnor för att utsättas
              för trafficking . Det handlar inte om ett enda möte.
            </seg>
            <seg n="66e69bd4">
              Precis som jag sade till Gudrun Schyman har Sverige mycket riktigt
              genom att jag tog det här initiativet tagit upp frågan bland justitieministrarna.
              Det har också gjorts på annat sätt från svensk sida. Sverige var
              det land som drev frågan när vi träffades sist. Vi har nu fått
              upp frågan på dagordningen.
            </seg>
            <seg n="ac5ad6ec">
              Som ett konkret resultat av det träffades samtliga rikspolischefer
              veckan efter, som alltså var för ett par veckor sedan. Där drev
              Sverige frågan hur polisen ska kunna samarbeta för att på ett
              konkret sätt stoppa den människohandel som befaras i samband med
              sommarens fotbolls-VM.
            </seg>
          </u>
          <note n="4f82198a">
            Anf. 75 GUDRUN SCHYMAN (-):
          </note>
          <u who="thomas_bodstrom_3aff3a" xml:id="i-96d27eae00de75de-2" n="90591aeb" prev="i-06e5dadb818949d7-2">
            <seg n="d64236cb">
              Fru talman! Jag tackar för det svaret. Det behövs samarbete också
              på högre nivåer än mellan polischeferna. Det behövs ett samarbete
              och en opinionsbildning också från politikerna.
            </seg>
            <seg n="e53126c9">
              Prostitutionen är tillåten i Tyskland, det vet vi. Jag menar
              att åtminstone en del av oss i Sverige har insett kopplingen och
              sambandet mellan trafficking och prostitutionen. Vi har en stor
              uppgift att visa på den kopplingen just i den här frågan. I och
              med det ska vi även ta upp frågan om att förbjuda prostitution
              också i EU. Vi kan till exempel exportera den sexköpslag som vi
              har i Sverige.
            </seg>
            <seg n="b0c1e7f1">
              Jag vill veta mer. Vad har hänt när polischeferna har träffats?
              Vad har man kommit överens om? På vilket sätt kommer Sverige att
              ställa personal, eller vad det kan vara, till förfogande så att
              detta inte kommer att ske? Det måste innebära någon form av gränskontroller
              och liknande.
            </seg>
            <seg n="86d5ec3e">
              Har man också inlett diskussioner med de tyska politikerna? Har
              det i så fall också gått ned i de institutioner där man planerar
              byggena och där man redan nu har gjort beställningar på performance-
              boxar, och så vidare? Det gäller att skapa en stor opinion i den
              här frågan på alla nivåer. Politikerna har ett mycket stort ansvar.
            </seg>
          </u>
          <note type="speaker" n="708af109">
            Anf. 76 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-26" n="90591aeb">
            <seg n="56e83f89">
              Fru talman! Det var lite synd att Gudrun Schyman inte kunde närvara
              vid mötet, för då skulle hon vara väldigt nöjd med de diskussioner
              som fanns. Vi talade också på politisk nivå om hur viktigt det
              är att bekämpa människohandel genom att se kopplingen mellan människohandel
              och prostitution.
            </seg>
            <seg n="99906fb3">
              Det har jag sagt vid flera tillfällen och inte bara vid det senaste
              mötet, men jag redogjorde också för det vid mötet. Om man har
              en sexköpslag som förbjuder prostitution, vilket vi har i Sverige,
              ser vi också ett direkt resultat i kampen mot människohandeln.
              Vi behöver inte jämföra med Tyskland. Vi kan jämföra med Norge
              och Danmark där man har mycket större problem med människohandel
              därför att prostitution är tillåten.
            </seg>
            <seg n="47008f89">
              Jag kan försäkra Gudrun Schyman och alla andra att jag och den
              svenska regeringen kommer att fortsätta att driva arbetet för
              att synliggöra kopplingen mellan den svenska sexköpslagen och
              människohandel. Som ett resultat av det ser vi nu vad som sker
              i bland annat Finland. Där är den här frågan uppe och ska snart
              avgöras av det finska parlamentet, och där har vi den svenska
              sexköpslagen som en kopia.
            </seg>
            <seg n="94dad263">
              Jag kommer att fortsätta att driva arbetet. Jag kommer att göra
              det under våren, och jag kommer också att fortsätta att göra det
              efter fotbolls-VM i Tyskland i sommar.
            </seg>
            <seg n="7276a655">
              Ökningen av antalet våldtäkter
            </seg>
          </u>
          <note type="speaker" n="a7ffd4d1">
            Anf. 77 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-ecd69bbec2b5f531-0" n="221ab637">
            <seg n="f2172aad">
              Fru talman! Jag är orolig och bestört när jag ser hur våldtäkterna
              fortsätter att öka i samhället. Nyligen kunde vi läsa om en liten
              flicka som blev våldtagen inne på ett kommunalt badhus här i Helsingfors.
              Nu funderar man på om man måste bygga om badet.
            </seg>
            <seg n="5b1f405a">
              Det är ganska många som känner olust när de går och badar med
              sina barn. En del föräldrar, mammor framför allt, undviker att
              gå och bada därför att de inte vill lämna sina pojkar inne på
              herrarnas omklädningsrum.
            </seg>
            <seg n="d26b9bcc">
              Jag ställer mig frågan: Vart är vårt samhälle på väg när våldtäkterna
              mot flickor och kvinnor ökar? Nu har Socialdemokraterna suttit
              vid makten i tolv år. Jag undrar hur justitieministern ser på
              den här frågan.
            </seg>
            <seg n="37b112a5">
              Varför ökar våldtäkterna och våldet i samhället? Vad avser justitieministern
              att göra åt detta?
            </seg>
          </u>
          <note type="speaker" n="9a98574a">
            Anf. 78 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-27" n="90591aeb">
            <seg n="2533fe52">
              Fru talman! Antalet våldtäkter ökade ganska mycket under förra
              året. Det redovisas av Brå. Det var ett resultat som jag svarade
              till Annika Qarlsson, och som jag tror Hillevi Engström känner
              till av den nya sexualbrottslagen. Det gjorde att situationer
              som tidigare skulle rubriceras som sexuellt utnyttjande numera
              rubriceras som våldtäkt. Oavsett det är varje enskilt fall ett
              fall för mycket.
            </seg>
            <seg n="447166d9">
              Vi måste fortsätta att arbeta på bred front. Vi måste se till
              att vi får en fortsatt satsning på polisen. Vi måste fortsätta
              med de initiativ som har tagits bland annat av Södersjukhuset
              med ett samarbete mellan sjukvård och polis. Vi måste fortsätta
              att se till att polisen får de redskap som behövs. Sedan årsskiftet
              har vi bland annat en ny lag om rättsintyg som ska hjälpa till
              så att det blir fler anmälda fall som leder till åtal och fällande
              dom.
            </seg>
            <seg n="a203bc79">
              Detta är alltså en fråga som man inte har ett enda svar på, utan
              man måste fortsätta att bedriva det här arbetet på bred front.
            </seg>
          </u>
          <note type="speaker" n="7a06da0a">
            Anf. 79 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-ecd69bbec2b5f531-1" n="221ab637">
            <seg n="d12fa7f1">
              Fru talman! Överfallsvåldtäkterna har ökat, och de har alltid
              anmälts. Det är en ökning i samhället. Man kan inte förklara den
              med den nya lagstiftningen uteslutande. Det är en faktisk ökning.
              Jag är inte nöjd med det svaret.
            </seg>
            <seg n="8fdc1758">
              Vi moderater har ett förslag som vi tog upp i går i en debatt.
              Vi vill att samhället ska markera mer allvarligt mot dem som försöker
              att begå allvarliga brott. Därför föreslog vi i går här i riksdagen
              att vid försök till brott där det är ett minimistraff på två års
              fängelse, alltså försök till våldtäkt, ska det bli obligatoriskt
              att häkta den misstänkte. Vi vill att man ska kunna häkta de personerna
              i avvaktan på domstolsförhandling. Men det säger Socialdemokraterna
              nej till, och jag begriper inte det. Det skulle vara en tydlig
              markering att den person som är misstänkt för att försöka begå
              ett så pass allvarligt brott som våldtäkt ska häktas och inte
              vara ute i samhället. Jag kan lova att den kvinna som har utsatts
              för ett våldtäktsförsök kommer att låsa in sig om inte samhället
              kan låsa in den person som är misstänkt.
            </seg>
          </u>
          <note type="speaker" n="8fe7e029">
            Anf. 80 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-28" n="90591aeb">
            <seg n="820a0e70">
              Fru talman! Det är två saker som Hillevi Engström kanske borde
              kontrollera. Det är Helsingforsspolisen själva som säger att antalet
              överfallsvåldtäkter inte har ökat. Hillevi Engström är ju polis
              inom Helsingforsspolisen, och jag ber dig att vända dig till Helsingforsspolisen.
              Men det är inget skydd för de kvinnor som ändå utsätts. Det är
              lika illa ändå vare sig det minskar eller inte.
            </seg>
            <seg n="d5d7014e">
              Dessutom går det mycket väl att redan i dag häkta personer som
              är misstänkta för så grova brott, och så sker också. Det bör man
              kanske också kontrollera.
            </seg>
            <seg n="8827ec5f">
              Sedan är det viktigt att vi fortsätter att bedriva det här arbetet.
              Någonting som har visat sig vara effektivt är att man bland annat
              kan kartlägga även våldtäktsmäns uppgifter om när de har använt
              telefon och var de har befunnit sig. Det har visat sig ge konkreta
              resultat när det gäller att klara upp våldtäkter. Men det säger
              ni nej till. Ni talar om misstänkta våldtäktsmäns integritet.
              Vi tycker att det är oerhört mycket viktigare att satsa på brottsoffers
              integritet så att fler brott kan klaras upp.
            </seg>
            <seg n="27faac08">
              När ni moderater säger nej till den här metoden som socialdemokratiska
              och borgerliga regeringar unisont säger ja till, ställer ni er
              utanför kampen mot brottslighet på ett seriöst sätt. Jag ber er
              att ompröva ert ställningstagande om ni vill bli tagna på allvar
              i fortsättningen.
            </seg>
            <seg n="4fcdae0a">
              Återbetalning av trängselskatten till Helsingforssregionen
            </seg>
          </u>
          <note type="speaker" n="10908db7">
            Anf. 81 CHRISTINA AXELSSON (s):
          </note>
          <u who="christina_axelsson_a9a226" xml:id="i-9ccf5f44f2e237c3-0" n="3503978c">
            <seg n="c56316c5">
              Fru talman! Jag har en fråga till finansminister Pär Nuder. Vi
              fick delvis svar på den när Carl-Erik Skårman ställde sin fråga,
              för det gäller återbetalningen av trängselskatten till Helsingforssregionen.
              Jag vill verkligen förvissa mig om att dessa 200 miljoner kommer
              hela regionen till del. Det har förekommit tidningsuppgifter om
              att pengarna ska betalas till Helsingforss stad. När vi ska satsa
              på kollektivtrafiken är det viktigt att vi också kan satsa pengar
              ute i Huddinge, Nynäshamn och varför inte Österåker.
            </seg>
          </u>
          <note type="speaker" n="b4132df4">
            Anf. 82 Finansminister PÄR NUDER (s):
          </note>
          <u who="par_nuder_59d565" xml:id="i-90cb5e2e5ac132d9-29" n="984de155">
            <seg n="4be0c363">
              Fru talman! Regeringen har i dag fattat beslut om att 200 miljoner
              ska återföras till Helsingforssregionen. Med Helsingforssregionen
              avses både Helsingforss stad och Helsingforss län, det vill säga
              kranskommunerna runt Helsingforss stad.
            </seg>
            <seg n="3a9e707a">
              Dessutom har vi fattat beslut om att uppdra åt en särskild förhandlingsman
              att komma överens med regionen, med landstinget och med Helsingforss
              stad, närmare hur dessa 200 miljoner ska fördelas. En del pengar
              kommer att gå till investeringar i bussar, andra i infartsparkeringar
              och andra typer av kollektivtrafiklösningar. Här vill regeringen
              ha en dialog med hela regionen om hur de här pengarna ska komma
              hela regionen till del.
            </seg>
          </u>
          <note type="speaker" n="ccc7dde7">
            Anf. 83 CHRISTINA AXELSSON (s):
          </note>
          <u who="christina_axelsson_a9a226" xml:id="i-9ccf5f44f2e237c3-1" n="3503978c">
            <seg n="0ff8dde7">
              Fru talman! Jag tackar finansministern så mycket för det svaret.
              Det är viktigt att de kommer alla kommuner i länet till del, så
              att vi får en högre tillförlitlighet i kollektivtrafiken och så
              att vi får fler infartsparkeringar och så vidare.
            </seg>
          </u>
          <note type="speaker" n="17a29d43">
            Anf. 84 Finansminister PÄR NUDER (s):
          </note>
          <u who="par_nuder_59d565" xml:id="i-90cb5e2e5ac132d9-30" n="984de155">
            <seg n="d8f4a852">
              Fru talman! Jag kan gärna ta den här tiden i anspråk för att
              ytterligare plädera för trängselskatteförsöket. Det har så här
              långt in på året visat sig vara om inte en succé så närmast en
              succé. Här har vi infört en miljöstyrande skatt som ändrar våra
              resvanor. När det väl sker måste vi naturligtvis följa upp med
              att investera mer i kollektivtrafik eftersom utnyttjandet av kollektivtrafiken
              kommer att öka.
            </seg>
            <seg n="b8c1affb">
              Jag noterar att fler och fler ansluter sig till kollektivtrafikförsöket.
              Jag tror att när vi är framme vid folkomröstning på valdagen kommer
              det att visa sig att det finns väldigt goda och positiva erfarenheter
              av detta. Mindre trängsel och bättre kollektivtrafik är bra för
              hela Helsingforssregionen.
            </seg>
            <seg n="dd34e6c3">
              Polistätheten i glesbygd
            </seg>
          </u>
          <note type="speaker" n="899219b0">
            Anf. 85 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-cc71d06291020cf8-0" n="738594d3">
            <seg n="de3cf1eb">
              Fru talman! Vi får väl börja och avsluta den här frågestunden
              med polisfrågor. Jag ska ge ett lite regionalpolitiskt perspektiv
              på den här frågan.
            </seg>
            <seg n="fd044390">
              Från och med den 1 mars har vi en situation i mina hemtrakter
              där, som ett resultat av bland annat pensioneringar, polistätheten
              är minst sagt låg. Det blir i realiteten fråga om ensamarbete
              i geografiskt mycket stora områden. Jag vet om att vi tillsammans
              i de samverkande partierna har gjort satsningar på ökad utbildning.
              Vi har ökat antalet poliser. Men min första fråga måste ändå bli:
              Anser justitieministern att det är rimligt att det finns en polis
              som ansvarar för en yta på 75 kvadratmil?
            </seg>
          </u>
          <note type="speaker" n="d6ebfacf">
            Anf. 86 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-31" n="90591aeb">
            <seg n="3ef8bdbe">
              Fru talman! Jag var i Norrbotten i går och diskuterade den här
              frågan med poliser. Jag träffade också särskilt kvinnliga poliser
              för att diskutera den speciella situation som finns när det gäller
              Norrbottens polisväsende. Det är självfallet så att när vi gör
              den här satsningen tillsammans ska den komma alla län till godo.
              I Norrbotten har man den situationen, liksom man har i andra län,
              att de nya poliser som nu kommer ut söker sig till större orter.
            </seg>
            <seg n="84531e09">
              Det här är någonting som vi inte kan acceptera. När skattebetalarna
              är med och gör den här stora satsningen ska också alla delar av
              samhället få ta del av det som man är med och betalar för. Därför
              har vi gjort väldigt klart för både arbetsgivarna och facket att
              man måste lösa den här situationen. När det nu kommer ut 1 000
              nya poliser varje år måste de verkligen fördela sig på det sättet
              att alla medborgare får tillgång till poliser. Jag tror att vi
              är helt överens om att det är det steget vi måste ta.
            </seg>
          </u>
          <note type="speaker" n="a11892a6">
            Anf. 87 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-cc71d06291020cf8-1" n="738594d3">
            <seg n="8b39930f">
              Fru talman! Det låter ju positivt. Om justitieministern hade
              gjort en avstickare till Västerbotten hade han hamnat i mitt hemlän
              också.
            </seg>
            <seg n="11f2fb4e">
              Men begreppet närpolis får ju en helt annan betydelse för oss
              i glesbygd. Det är ganska speciellt att ha sju eller tio mil till
              sin närmaste poliskollega. Jag vet att vi utbildar fler poliser.
              Men det uppstår en ganska speciell fråga i glesbygden när man
              hör de exempel som jag nämnde. Jag önskar att justitieministern
              kunde vara lite mer konkret och ha några förslag på hur vi som
              bor på landsbygden och i glesbygden ska få tillgång till poliser
              som har kolleger på ort och ställe och inte måste åka sju eller
              tio mil för att fika med en kollega.
            </seg>
          </u>
          <note type="speaker" n="08b74569">
            Anf. 88 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-90cb5e2e5ac132d9-32" n="90591aeb">
            <seg n="5a8189de">
              Fru talman! Vi har diskuterat de här sakerna, och det viktiga
              är att man ser till att det också finns poliser på de mindre orterna.
              Ett sätt som vi har tagit initiativ till och som också har visat
              sig ge resultat är att satsa på utbildning där man kan bo kvar
              på sina egna hemorter. Det har visat sig vara väldigt positivt.
              Då har man en fast förankring på den ort där man bor. Man kan
              genomgå utbildningen samtidigt som man bor kvar och har den här
              fasta förankringen. Det visar sig vara väldigt positivt när man
              är klar med sin utbildning. Då fortsätter man att bedriva sitt
              polisarbete på sin hemort.
            </seg>
            <seg n="d2bcfb3f">
              Men det räcker inte, utan vi måste också trycka på polisledningen
              och facket eftersom det finns orter där man inte bedriver den
              här utbildningen, och där har man också rätt till polisiär närvaro.
              Jag kan försäkra Lennart Gustavsson om att jag kommer att fortsätta
              att bedriva det arbetet så alla delar av Sverige får del av den
              stora satsning på poliser som vi nu tillsammans genomför och kommer
              att fortsätta att genomföra.
            </seg>
            <seg n="031f45c1">
              Båtregister
            </seg>
          </u>
          <note type="speaker" n="91587422">
            Anf. 89 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-d2943ad37797fa8d-0" n="6f575038">
            <seg n="f28b96c3">
              Fru talman! Socialdemokraterna vill ju återinföra ett båtregister.
              Fritidsbåtsägarna ser detta som ett första steg för att införa
              en båtskatt, och jag förstår dem med tanke på de beslut som har
              fattats på Socialdemokraternas kongresser. Där har det bland annat
              motionerats ganska rejält om att införa en båtskatt. Man svarar
              så här: En båtskatt kan inte tas ut utan att det finns ett fungerande
              och obligatoriskt register över de båtar som ska vara skattepliktiga.
              Det är så man svarar på sina kongresser på motioner där man vill
              ha en båtskatt.
            </seg>
            <seg n="2a202ba0">
              Eftersom jag förstår att fritidsbåtsägarna är oroliga så blir
              min enkla och raka fråga till finansministern naturligtvis: Om
              Socialdemokraterna sitter i regeringsställning efter valet i höst
              kommer ni då att införa en båtskatt?
            </seg>
          </u>
          <note type="speaker" n="1d333bd4">
            Anf. 90 Finansminister PÄR NUDER (s):
          </note>
          <u who="par_nuder_59d565" xml:id="i-06e5dadb818949d7-3" n="984de155" next="i-96d27eae00de75de-3">
            <seg n="abac235f">
              Fru talman! Svaret på den frågan är nej.
            </seg>
          </u>
          <note n="b6a1ee8e">
            Anf. 91 TREDJE VICE TALMANNEN:
          </note>
          <u who="par_nuder_59d565" xml:id="i-96d27eae00de75de-3" n="984de155" prev="i-06e5dadb818949d7-3">
            <seg n="be04b6b3">
              Därmed är klockan 15 och dagens frågestund är avslutad. Vi tackar
              deltagande statsråd och ledamöter.
            </seg>
          </u>
          <note n="b6ceecfa">
            8 § Övergripande kulturfrågor
          </note>
          <note n="6cb4f50b">
            Föredrogs
          </note>
          <note type="speaker" n="2361f7ba">
            Anf. 92 MATILDA ERNKRANS (s):
          </note>
          <u who="matilda_ernkrans_150f3e" xml:id="i-ed32848d5acbeb9b-0" n="6dab284c">
            <seg n="f996587b">
              Fru talman! Jag ska inleda det ärende som vi nu ska debattera
              i kammaren. Det är, som fru talman sade, kulturutskottets betänkande
              Övergripande kulturfrågor . Detta är ett motionsbetänkande. Det
              är alltså förslag från riksdagsledamöterna gällande just övergripande
              kulturfrågor som ska debatteras. I betänkandet behandlas motionsförslag
              från den allmänna motionstiden 2004 och 2005.
            </seg>
            <seg n="68b7b9a7">
              Betänkandet innehåller många olika förslag, till exempel utvärdering
              av några av de kulturpolitiska målen, långsiktighet i statens
              stöd till kulturlivet samt ansökningar om EU-bidrag. Andra frågor
              som tas upp berör betydelsen av mångkulturåret 2006, stödet till
              samisk kultur och övriga nationella minoriteter, Kulturrådets
              roll i Sverige och internationellt, översyn av förhållandet mellan
              projekt- och verksamhetsstöd, markering av Gustav Eriksson Vasas
              dödsdag samt högtidlighållandet av Astrid Lindgrens 100-årsdag
              för att nämna några ytterligare övergripande kulturfrågor.
            </seg>
            <seg n="c6c0af26">
              Utskottet avstyrker samtliga motionsförslag med hänvisning till
              arbete som pågår alternativt med hänvisning till en annan lösning
              än vad som anförs i motionsförslagen. Det finns tio reservationer
              och två särskilda yttranden i betänkandet.
            </seg>
            <seg n="a0b4160a">
              Med den här inledningen hoppas jag att fru talman kan ge ordet
              till debattörerna så att debatten kan börja.
            </seg>
          </u>
          <note type="speaker" n="fbcd540f">
            Anf. 93 LENNART KOLLMATS (fp):
          </note>
          <u who="lennart_kollmats_a1da14" xml:id="i-9eaca4e8c6cdc626-0" n="d9051c39">
            <seg n="6e5d2206">
              Fru talman! Tack för introduktionen! Det måste ändå kännas lite
              tråkigt för våra socialdemokratiska vänner att bara yrka avslag
              på allt och inte ha något positivt att komma med. Men det är väl
              det som är motionsbetänkandenas konsekvenser.
            </seg>
            <seg n="80e674c5">
              Många frågor av övergripande karaktär har vi tagit upp tidigare,
              och vi är eniga i utskottet om att inte ta de debatterna. De redovisas
              så småningom i ett särskilt betänkande. Jag ska dock ta upp några
              punkter.
            </seg>
            <seg n="9de4e3df">
              Vi har från Folkpartiet under ett antal år föreslagit att man
              ska omarbeta målen för kulturpolitiken. Jag ska inte upprepa de
              argumenten; de finns att ta del av i tidigare debatter. Men när
              vi inte har fått majoritet för våra förslag så tycker vi att det
              åtminstone skulle kunna finnas utrymme för utvärderingar.
            </seg>
            <seg n="d09d969b">
              Utskottets majoritet sade för några år sedan att tidigare mål
              varade i över 20 år. Man antydde också, tror jag, att det borde
              fortsätta så. Men jag hoppas för min del att riksdagen redan till
              hösten fattar beslut om att se över målen.
            </seg>
            <seg n="056b3c1f">
              Målen är i sig av betydelse för inriktningen, men påverkar kanske
              inte så mycket den direkta verksamheten inom målramen, om jag
              får uttrycka mig på det sättet. Det gör däremot statens stöd till
              kulturlivet. Det måste vara något besvärande att få beslut om
              tilldelning av pengar så sent som i december. Men det kan man
              möjligtvis ta med jämnmod eftersom det redan i september blir
              offentligt med budgettilldelning genom budgetpropositionen. Den
              ändras ju som bekant rätt sällan.
            </seg>
            <seg n="b2551c87">
              Däremot är det svårare med möjligheterna till långsiktighet när
              nuvarande regeringskonstellation håller på med anslagsbesparingar
              och återkommande rationaliseringskrav. Kulturinstitutioner är
              per definition mycket personalkrävande. För till exempel konserter
              behövs en given personaluppsättning för att kunna framföra vissa
              verk. Det hörde vi också nu när vi var med hela utskottet på besök
              i Östergötland för några dagar sedan.
            </seg>
            <seg n="98bae4f1">
              För att leva upp till rationaliseringseffekterna måste de antingen
              få lägre lönehöjningar än andra grupper inom samhället, avstå
              från att framföra en del symfoniska verk eller vidta andra åtgärder
              som negativt påverkar kulturinsatserna.
            </seg>
            <seg n="28c69c51">
              Ett annat finansnummer som regeringen inklusive Vänstern och
              Miljöpartiet ägnar sig åt är att göra så kallade anslagsbesparingar.
              Det innebär att överskott från ett år dras in vid årsskiftet.
              Det visar att man har dålig förståelse för vikten av att kunna
              planera på längre sikt. Vissa föreställningar kräver en planeringstid
              på många år. Det kan också vara en institution som vill göra en
              särskild satsning ett år längre fram för att ett annat år ägna
              sig åt billigare produktioner. Men detta motverkas med det system
              som nu tillämpas. Resultatet riskerar också att bli att man ägnar
              sig åt att göra oplanerade inköp i december om man ser att ett
              överskott är på gång i slutet av året. Det är inget bra sätt.
            </seg>
            <seg n="9eae9d9f">
              Vi har därför en alliansreservation i ärendet. Jag yrkar bifall
              till den, fru talman. Det är reservation 6 under punkt 6.
            </seg>
            <seg n="d8757ed0">
              En annan övergripande fråga där vi inte är eniga med regeringen
              är centralstyrning eller regionalisering. Det är också en debatt
              som har förekommit här i kammaren varje år under ett antal år.
              Nu finns det ett särskilt yttrande i utskottet från Centerpartiet.
              Att det inte är en reservation med åtminstone vårt stöd beror
              på en formulering i motionen som pekar på att det skulle kunna
              vara Statens kulturråd som ska regionaliseras. Det är något som
              i och för sig förtydligas i yttrandet till att handla om dess
              verksamhet.
            </seg>
            <seg n="4c3d3f3e">
              För Folkpartiets del menar vi att regionerna måste få ett betydligt
              större inflytande och en starkare beslutanderätt för sin kulturpolitik.
              Huvudinriktningen behöver inte vara att det ska vara exakt lika
              över hela landet. Det är inte samma förutsättningar och samma
              tradition i Halland som i Västerbotten eller i Norrbotten kontra
              Skåne. Därför tycker vi att det är rimligt att regionerna, eller
              om det kallas landstingen, får fatta sina beslut själva i större
              utsträckning och jobba med de frågor och den kultur som de känner
              det största engagemanget för.
            </seg>
            <seg n="bed31518">
              Slutligen, fru talman, kan jag inte annat än att beundra kreativiteten
              hos några av mina riksdagskolleger. Jag är själv siffermänniska.
              Jag brukar samla på idrottsresultat och annat i huvudet. Det är
              så kallad onödig kunskap, som min hustru säger. Ibland samlar
              jag också på koder och telefonnummer. Men jag har aldrig kommit
              på tanken att riksdagen skulle besluta om hur jag ska framföra
              de siffror och sifferkombinationer som jag till äventyrs kommer
              ihåg. Jag kommer således inte att yrka bifall till Leif Björnlod
              yrkande i sin motion, men jag kan inte låta bli att uppskatta
              uppfinningsrikedomen i motionsskrivandet. Det är kreativt, och
              kreativitet är bra för kulturen!
            </seg>
            <seg n="63adb5e0">
              Förutom bifallet till reservation 6 under punkt 6 står jag givetvis
              bakom övriga reservationer som fp står bakom.
            </seg>
          </u>
          <note type="speaker" n="794ebb91">
            Anf. 94 KENT OLSSON (m):
          </note>
          <u who="kent_olsson_747f42" xml:id="i-7b53a25b1e8a6708-0" n="9fb4d664">
            <seg n="7e39b97a">
              Fru talman! Jag ska också börja med att yrka bifall till reservation
              nr 1, men står givetvis också bakom de övriga reservationerna.
            </seg>
            <seg n="b287c3fd">
              När vi nu i dag diskuterar övergripande kulturfrågor i kammaren
              kan man inte låta bli att tala om kulturens betydelse. Utskottet
              var denna vecka i Linköping, Vadstena och en del andra platser
              i Östergötland. Man kan konstatera när man är där vilken enorm
              betydelse som kulturen har. Vadstena, för att ta ett exempel,
              med alla sina historiska och religiösa traditioner, får oerhört
              mycket folk att komma dit under både vinter, vår, sommar och höst,
              men kanske mest under den så kallade lite bättre perioden vad
              vädret beträffar. De här människorna lägger ned stora pengar på
              att gå och titta på de kulturskatter som vi har. Kulturen befrämjar
              alltså turism och näringsliv. Den ger en delaktighet för vadstenaborna
              och en stolthet över vad de har i sin kommun och vad människor
              kommer dit för att få uppleva. Jag vill bara börja med att betona
              vikten av detta som vi har här.
            </seg>
            <seg n="727e8537">
              För att återgå till den här debatten har vi en reservation som
              gäller utvärdering av några av de kulturpolitiska målen. Jag ska
              inte ta upp alla sju, men man kan se att ett av dem är att bevara
              och bruka kulturarvet. I den reservation som vi har lagt har vi
              också sagt att vi ska utvärdera målen vad gäller invandrare som
              har kommit till Sverige. Det är dags att utvärdera den statliga
              kulturpolitiken.
            </seg>
            <seg n="6da2798a">
              Jag vill titta lite grann på hur vi har det med vårt kulturarv.
              För oss moderater är kulturarvet kanske en av de viktigaste saker
              som vi har inom kulturen. Det vi har gjort i år från vår sida
              är att vi ser kulturarvet som så pass viktigt att vi i vår tidigare
              budget, även om vi inte ska diskutera den nu, har lagt 80 miljoner
              kronor extra för att bevara kulturarvet. Det är ingen tvekan om
              att man blir lite besviken på Socialdemokraterna, som inte ens
              ser sig kunna följa den överenskommelse som finns och bevara ens
              den kyrkoantikvariska ersättningen. Kyrkor är också kultur, och
              det är viktigt att man håller de överenskommelser som man har
              tagit upp tidigare här beträffande detta.
            </seg>
            <seg n="41265d52">
              Kulturarvet som vi såg i Vadstena och som finns på många ställen
              runtom i landet är det viktigt att vi bevarar. För oss är det
              oerhört viktigt.
            </seg>
            <seg n="45346468">
              En annan sak som vi också tycker är väsentlig och där vi också
              har lagt fram en gemensam alliansreservation är långsiktigheten
              i vårt kulturliv. Det är ingen tvekan om att kulturinstitutionerna
              blir förtvivlade när pengarna hoppar fram ett år och hoppar bort
              ett annat år, det vill säga den ryckighet som regeringen präglas
              av när det gäller kulturpolitiken. Man vet inte vad man har från
              det ena året till det andra. Och när det gäller de nya pengarna
              så blir det pris- och löneomräkning, så det som skulle vara mer
              pengar plötsligt blir mindre pengar. Det här måste vi råda bot
              på. Jag hoppas att vi från majoritetens företrädare får besked
              om att när det står plus på ett konto så är det verkligen plus,
              så att det inte är ett minus. Även om man ibland kan diskutera
              hur den nya matematiken ser ut i skolan så vore det ju illa om
              den nya matematiken hade spritt sig till regeringen och dess sätt
              att räkna. För detta har bland annat vi sagt att det inte går
              att hålla på så här. Nu säger vi att man måste göra en utredning.
              Vi har sagt att det måste ske snabbt. För att visa allvaret har
              vi i vår budget lagt ytterligare 50 miljoner kronor på det här
              för att slippa få den här ryckigheten som finns i dag.
            </seg>
            <seg n="337e35aa">
              Det här är något som vi försöker kämpa gemensamt för, men det
              är viktigare, tycker jag, att man från majoritetens sida trycker
              än hårdare på att de pengar man får verkligen blir pluspengar
              när man säger det. Vi har i tidigare debatter hört, och det kommer
              att återkomma senare, att regeringen använder pengarna flera gånger
              om när det gäller bidragspolitiken, men det är ju lite illa om
              man är dålig på sifferräkning även när det gäller kulturen. Vi
              vet ju exempelvis vad som hände med Östasiatiska museet. Vi vet
              vad som hände med Världskulturmuseet i Göteborg. Det är viktigt
              för kulturens skull att vi får en riktig värdering av detta.
            </seg>
            <seg n="fed84888">
              Låt mig slutligen ta upp en sista sak, nämligen EU-bidraget.
              Vi har i en reservation tagit upp hur dåliga vi är på att söka
              EU-bidrag. Det är klart att EU-bidrag ska sökas under förutsättning
              att man tycker att det är viktigt att ha EU-bidraget inte annars.
              Men det finns ju ingen anledning till att Sverige ska vara sämst
              i klassen på att söka EU-bidrag. Vi har också reserverat oss om
              detta. Vi tycker att det är viktigt att man från regeringen och
              från riksdagsmajoritetens sida ser till att man i kommunerna talar
              om att även om det är besvärligt att söka EU-bidrag bör denna
              möjlighet ändå utnyttjas. Det är ju inte att undra på att man
              tvekar när man läser det ena efter det andra om att det är svårt
              att utnyttja EU-bidrag och att vi betalar in en massa pengar.
              Men det finns faktiskt en hel del pengar till kulturen via EU-bidrag,
              och det är viktigt, tycker jag, att kommunerna och länen sysslar
              med detta.
            </seg>
            <seg n="5e21ea82">
              Med detta, fru talman, ber jag än en gång att få yrka bifall
              till reservation nr 1.
            </seg>
          </u>
          <note type="speaker" n="bc5fe738">
            Anf. 95 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-259afe0a1aa76bd1-0" n="310f29c5">
            <seg n="bfb62b3d">
              Fru talman! Jag kommer att kommentera ett par av de reservationer
              som vi kristdemokrater står bakom med anledning av det här betänkandet,
              som tar sin utgångspunkt i den övergripande kulturpolitiken.
            </seg>
            <seg n="15d2cb73">
              Jag ska ta upp några av Kristdemokraternas kulturpolitiska utgångspunkter.
              Vi brukar ofta tala om tre grundläggande principer när det gäller
              kulturpolitikens rötter.
            </seg>
            <seg n="68ed2845">
              För det första handlar det om människosynen. Vi är alldeles övertygade
              om att människan kräver, vill ha och mår bra av tillfredsställelse
              av mer än materiella behov för att leva ett gott liv och för att
              utvecklas som människa. Vi brukar här tala om en immateriell,
              en andlig och en kulturell dimension, och det här är viktigt,
              liksom relationer och gemenskap med andra.
            </seg>
            <seg n="15545f8e">
              För det andra, fru talman, brukar vi vilja lyfta fram behovet
              av ansvar och förvaltarskap när vi talar om kulturpolitik och
              kulturens utgångspunkter. Vi anser att vi har en skyldighet att
              efter bästa förmåga förvalta det som har lämnats till oss. Det
              handlar naturligtvis om att värna jordens resurser och tillgångar
              men också om att bevara det immateriella kulturarvet tankar, värderingar
              och idéer och naturligtvis det materiella kulturarvet. Det är
              sådant som har lämnats till oss från tidigare generationer.
            </seg>
            <seg n="94bf848c">
              För det tredje, fru talman och kammarkolleger, brukar vi vilja
              lyfta fram subsidiaritetsprincipen. Det är ett konstigt ord, men
              jag har sagt det så många gånger nu att jag har lärt mig det.
              Det innebär att besluten ska fattas så nära människan som det
              bara är möjligt. Det är endast i de fall där man kan motivera
              att det är mest effektivt att besluten fattas på en högre nivå
              som besluten ska ligga där. Kulturen ska, enligt Kristdemokraternas
              synsätt, ske så långt ut bland människorna som det bara är möjligt.
              Den ska frodas där ute hos människorna, som är kulturens kärna.
            </seg>
            <seg n="3fb5103e">
              Om kulturpolitiken ska se till varje människas behov av kulturella
              upplevelser måste den också stödja och uppmuntra såväl professionalitet
              och kulturellt yrkesengagemang som amatörkulturen och de ideella
              insatserna. Professionella kulturarbetare kan aldrig ersätta de
              ideella insatserna lika lite som amatörer kan ersätta professionella
              konstutövare med lång skolning. Den ena behöver den andra. Därför
              menar vi att en nationell kulturpolitik ska sträva efter att ge
              konstnärer och kulturarbetare villkor som gör det möjligt för
              dem att vara professionella samt stärka den levande amatörkultur
              som finns i landet.
            </seg>
            <seg n="26283761">
              De olika nivåerna är beroende av och ska stödja varandra. Det
              kan tyckas självklart, men i den politiska realiteten blir det
              inte alltid så. Vad vore kulturen utan de eldsjälar som finns
              runtom i landet? Jag vill passa på att än en gång nämna den utskottsresa
              som vi gjorde till Östergötland då vi verkligen återigen fick
              ta del av det enorma ideella eldsjälsengagemang som finns ute
              i landet och som är en viktig grundbult för kulturen.
            </seg>
            <seg n="8327cad2">
              Fru talman! Jag ska också kommentera ett par av de reservationer
              som vi har i betänkandet. En viktig uppgift för kulturpolitiken
              framför allt för oss kulturpolitiker som har ansvaret för dessa
              frågor är att verka för de kulturella verksamheternas natur. Hur
              förhåller det sig? Hur ser det ut? Vilka konsekvenser får de olika
              besluten? Hur ser arbetsvillkoren ut? Här brukar jag ta fram tre
              nyckelord, nämligen lyhördhet, långsiktighet och helhetssyn.
            </seg>
            <seg n="e9f11b49">
              Låt mig något stanna till vid långsiktigheten. Vi kristdemokrater
              har upprepade gånger påpekat att det långsiktiga arbetet är oerhört
              väsentligt. Det kan tyckas självklart, men tyvärr drabbas en rad
              verksamheter inom olika områden av det motsatta, det som jag kallar
              kortsiktighet. Vi har en motion om detta, och hela alliansen Kristdemokraterna,
              Moderaterna, Folkpartiet och Centerpartiet står bakom den. Jag
              vill därför yrka bifall till reservation 6 under punkt 6.
            </seg>
            <seg n="c8a5153b">
              Budgeten måste fokusera på långsiktiga och stabila villkor. Villkoren
              ska inte i någon större utsträckning vara tidsbegränsade. Vi vet
              att också Kulturrådet påpekat detta. De har i olika sammanhang
              tagit upp frågan om den ökande projektifieringen, som de känner
              stor oro inför. Vi har tidigare fattat beslut i kammaren om att
              se över verksamhetsbidragen kopplade till projektbidrag. Vi vill
              ha en översyn av detta. Jag vet inte var det arbetet ligger, men
              det hör verkligen hemma inom detta område. Vi har gjort ett tillkännagivande,
              och det är möjligt att jag kan få svar på det i dag. Jag kan inte
              begära det eftersom det inte ligger i handlingarna, men det hör
              definitivt till den här frågan.
            </seg>
            <seg n="f9460ef6">
              En orkester som tvingas lägga ned sin verksamhet på grund av
              tillfälliga besparingar återuppstår inte med automatik när medlen
              kommer tillbaka nästa år. Ett museum som vårdar ett fysiskt kulturarv
              ska inte behöva se delar av samlingen bokstavligen ätas upp av
              skadeinsekter för att medelstilldelningen inte räckte till ett
              visst år. Det finns yttranden om detta i andra sammanhang.
            </seg>
            <seg n="bbe69d56">
              Fru talman! Vi tror att engångssatsningar i vissa fall kan vara
              välbehövliga injektioner, och erfarenheterna måste tas till vara
              och användas i det långsiktiga arbetet. Vi menar att regeringen
              på område efter område ofta låter tillfälliga besparingar prioriteras
              till men för långsiktiga satsningar. Vi tycker att den statliga
              kulturpolitiken ska präglas av långsiktighet. Vi har också en
              fråga kring konstnärernas villkor, alltså de fria grupper som
              drabbats av detta.
            </seg>
            <seg n="a002f82d">
              Avslutningsvis vill jag, fru talman, lyfta fram en reservation
              där vi tar upp behovet av större samordning mellan de offentliga
              stöden från staten, regionerna och kommunerna. Vi menar att det
              i dag finns brister bland annat när det gäller mål och inriktning.
              Risken finns att när de offentliga bidragsgivarna ställer upp
              olika mål tvingas kulturarbetarna dra åt olika håll för att få
              del av de offentliga stöden. Det är inte rimligt. En större samordning
              av de offentliga insatserna skulle gynna kulturen.
            </seg>
            <seg n="d2bffec4">
              Fru talman! Jag står självfallet bakom de reservationer där Kristdemokraterna
              finns med, men för tids vinnande yrkar jag bifall endast till
              reservation 6 under punkt 6.
            </seg>
          </u>
          <note type="speaker" n="7df0d54c">
            Anf. 96 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-d6989809165d1a02-0" n="9148ad0c" next="i-97afb8e9320efdd7-0">
            <seg n="ab5b2813">
              Fru talman! Självfallet är det viktigt att i den här debatten
              påtala det som utskottet säger om långsiktigheten i de beslut
              som har med statens stöd till kulturlivet att göra. Utskottet
              har också, med anledning av de påtalanden som kommit från de tidigare
              talarna, tydligt skrivit att kulturutskottet är enigt med motionärerna
              men att man även måste inse att långsiktigheten handlar om så
              mycket mer. Jag ska tala lite grann om det som vi i Vänsterpartiet
              har diskuterat.
            </seg>
            <seg n="81afcb23">
              Vi i Vänsterpartiet skulle vilja sätta oss ned och ta ett helhetsgrepp
              om det kulturpolitiska ansvar som staten har. Vi skulle vilja
              sätta oss ned och gemensamt gå igenom område för område för att
              se vad vi politiskt egentligen gör med satsningarna, vad vi når
              och vilka konstnärligt politiska mål vi uppfyller. Det har ännu
              inte skett. I budgetförhandlingar och annat detta framgår också
              av de motioner som de borgerliga ledamöterna väckt i riksdagen
              tas aldrig ett gediget helhetsgrepp där man på punkt efter punkt
              går in och analyserar hela den kulturpolitiska inriktning som
              det statliga stödet har. Vi tycker att det skulle vara intressant
              att faktiskt gå in och en gång för alla göra det.
            </seg>
            <seg n="b3d2af81">
              Det är kanske dags att börja tala om behovet av en ny kulturpolitisk
              utredning. Kanske behövs det en ny kulturpolitisk utredning med
              ett lite annorlunda fokus än de senaste stora kulturpolitiska
              utredningarna haft, nämligen att också titta på framtida förändringar
              av långsiktigheten.
            </seg>
            <seg n="7f17b089">
              Vi har i dag många strukturer i Sverige med länsteatrar, stadsteatrar,
              fria grupper vilka förvisso lever på existensminimum institutioner
              i olika delar av landet och så vidare. I grunden är strukturerna
              väldigt bra, men samtidigt har kulturpolitiken stagnerat eftersom
              vi från den politiska sidan inte kommer vidare annat än i form
              av de små steg som tas år efter år. Givetvis görs det många framsteg
              från konstnärernas sida där man år efter år producerar en mängd
              ny och spännande konst som sedan visas upp i Sverige.
            </seg>
            <seg n="93bbf963">
              Tyvärr har inte frågan som behandlas i de motioner som lyfts
              fram i debatten tagits upp i den bemärkelsen, och inte heller
              har vi från Vänsterpartiets sida väckt någon motion med krav på
              en ny stor kulturpolitisk utredning. Men vi tycker att just det
              är den intressanta diskussionen. När det gäller det som man från
              de borgerliga partierna reserverar sig för i den här frågan tycker
              vi, som jag kanske har sagt tidigare, att man uttalar sig ungefär
              som utskottet gör fast lite, lite starkare.
            </seg>
            <seg n="7508124b">
              Sedan, fru talman, gäller det de kulturpolitiska målen, som är
              avgörande för den inriktning som staten arbetar med. Vänsterpartiet
              har tidigare också presenterat idéer. Vi skulle kunna se att vi
              gjorde ett försök med att faktiskt lagstifta kring de nationella
              kulturpolitiska målen. Det tycker vi skulle vara intressant.
            </seg>
            <seg n="6b75de9a">
              Som det ser ut nu finns det ett motionsyrkande, en moderat enskild
              motion, där man tar upp helt andra saker och fokuserar helt andra
              saker än det som vi i Vänsterpartiet har velat titta på, nämligen:
              Hur uppnår vi en tillgänglighet för kulturen som gäller lika för
              alla oavsett var man bor? Det är ju där som de nationella kulturpolitiska
              målen är viktiga, dels för människor som bor i Sverige, dels för
              utövarna, de som skapar konsten.
            </seg>
            <seg n="bde6273b">
              Nu, fru talman, ska jag gå över till Vänsterpartiets reservationer.
              Vi har fem reservationer i det här betänkandet och ett särskilt
              yttrande.
            </seg>
            <seg n="1deca4ac">
              Först handlar det om mångkulturåret, som är en viktig satsning,
              men ack så lite det har satsats på mångkulturåret. Vi hade gärna
              velat se att man hade satsat mycket mer pengar för att på allvar
              kunna genomföra ett mångkulturår värt namnet. Nu kämpas det runtom
              i landet med olika, väldigt innovativa och bra, aktiviteter. Det
              ska bli spännande att följa det här mångkulturåret, men det vi
              tar upp i vår reservation är att mångkulturåret inte får stanna
              vid 2006. Mångkulturårets innehåll och verksamhet måste genomsyra
              allt det arbete som kommer att fortsätta efter 2006. Det sitter
              nu utredningar som tittar på till exempel jämställdheten inom
              scenkonstområdet och på frågorna om hur man ska nå ut med en bättre
              mångkultur inom den svenska kulturpolitiken. Där ser vi väldigt
              tydliga brister i dag. Vänsterpartiet menar också att mångkulturåret
              väldigt tydligt kommer att visa hur de bristerna ser ut. Då är
              det upp till oss som har lagstiftningsansvaret här i riksdagen
              att faktiskt dra konsekvenser och slutsatser av det som vi kommer
              att se. Så den debatten och diskussionen ser vi fram emot.
            </seg>
            <seg n="d0209af6">
              Sedan, fru talman, har Vänsterpartiet en reservation om att vi
              vill se över reglerna för stöd till de nationella minoriteterna.
              Jag vill också passa på att yrka bifall till reservation nr 3
              under punkt 3. Där säger vi att vi, precis som kulturrådet, vill
              att det kulturpolitiska området ska gås igenom för att man ska
              kunna anpassa den nationella minoritetspolitiken. I dag ser vi
              brister där besluten inte hänger ihop med det utbud som finns
              och framför allt med de behov som finns ute hos de nationella
              minoriteterna. Ofta osynliggörs de nationella minoriteterna trots
              att det finns målsättningar som visar att man skulle satsa och
              lyfta fram de nationella minoriteterna. Därför tycker vi att det
              är dags att faktiskt ta ytterligare avstamp i den frågan, och
              därför tycker vi att det också är dags att se över de här reglerna,
              hur stödet till de nationella minoriteterna fungerar.
            </seg>
            <seg n="0e4e9aed">
              Jag ska hålla mig kvar vid de nationella minoriteterna. Det finns
              också mycket som vi kan göra vad gäller tillgången till litteratur
              på till exempel romani chib, meänkieli, samiska och jiddisch som
              i dag är mycket dålig. Vi skulle kunna initiera samarbeten inom
              Nordiska rådet. Vi skulle kunna initiera ett tydligt aktivt samarbete
              där de nordiska länderna skulle kunna arbeta för att lyfta fram
              minoritetsspråken och erbjuda de olika minoriteterna i de nordiska
              länderna en gemensam kunskapsbank med till exempel böcker. Det
              är det som vi tar upp i vår reservation nr 5.
            </seg>
            <seg n="3411b12a">
              Sedan, fru talman, tar Vänsterpartiet även upp det arbete som
              Barnaktionsgruppen har lagt fram. Det är så klart ett arbete som
              vi tycker är oerhört viktigt. Här ser vi också hur viktigt det
              är att regeringen och också riksdagen nu tar ett ansvar för den
              dialog som behövs mellan kommunerna ute i landet och staten. Vi
              behöver ha en tydlig dialog för att till exempel barnfrågorna
              inte ska hamna mellan stolarna. Vi vet alla i utskottet vilka
              konsekvenserna har varit av de besparingar som har skett och framför
              allt de olika decentraliseringar som har skett inom kommunerna.
              Detta har gjort att barnkulturen oftast har blivit förbisedd.
            </seg>
            <seg n="64270167">
              Nu när Barnaktionsgruppens förslag har lagts fram tycker vi att
              det är dags att följa upp dem och se hur vi kan få resultat. Vi
              kommer inte att få något resultat om vi inte har ett gediget och
              intimt samarbete med Sveriges kommuner och landsting. Jag vill
              också yrka bifall till reservation 10.
            </seg>
            <seg n="e8aa99b8">
              Avslutningsvis, fru talman, vill jag beröra det som tas upp i
              betänkandet vad gäller Grekiskt kulturcentrum. Det är en enskild
              motion som jag har väckt, och den handlar mycket om de nya regler
              som Kulturrådet har fått att arbeta efter.
            </seg>
            <seg n="07e15f1a">
              Vi får inte glömma bort att vi har ett ansvar i staten, framför
              allt när vi säger att vi ska ut och satsa på mångkulturell verksamhet.
              Samtidigt drar vi undan benen. Det har vi gjort i vårt senaste
              beslut när vi har gett Kulturrådet i uppgift att fördela pengar
              till fler än till dem som tidigare har fått. Det är tyvärr, kan
              jag säga, ett förbiseende. Vi har missat att lägga till ytterligare
              pengar så att man har mer pengar att dela ut till fler.
            </seg>
            <seg n="6251659d">
              Nu är det fler som söker samma summa pengar, och det blir givetvis
              problematiskt. Jag kan också informera utskottet om att kulturrådet
              redan nu har gjort en förtidsutbetalning till Grekiskt kulturcentrum
              på 100 000 kr, eftersom Grekiskt kulturcentrum höll på att bli
              vräkt från sina lokaler. Även i år kommer man att få samma summa
              som förra året, enligt Kulturrådet.
            </seg>
            <seg n="f8c1cc30">
              Men det är de frågorna som vi måste diskutera. Det handlar inte
              bara om Grekiskt kulturcentrum, utan det handlar om: Hur ser vi
              på de kulturyttringar som lyfts upp av de grupper svenskar som
              kom hit som nya svenskar för många år sedan? Grekerna hör till
              en grupp, och vi har många fler grupper som över huvud taget inte
              har några sådana här kulturcentrum. Men det är där vi måste visa
              på att det är oerhört viktigt med människors egen aktivitet och
              eget kulturskapande. Det är inte bara vi svenskar, så att säga,
              som ska erbjuda kultur för grupper från andra länder, utan personer
              med annat etniskt ursprung måste också kunna få starta sina kulturcentrum
              med stöd från staten.
            </seg>
            <seg n="c4fb53db">
              Fru talman! Jag står bakom alla de reservationer som Vänsterpartiet
              har, men för tids vinnande yrkar jag bara bifall till de två som
              jag har nämnt. I övrigt står jag bakom de ställningstaganden som
              utskottet har.
            </seg>
          </u>
          <note n="1c7e267c">
            Anf. 97 BIRGITTA SELLÉN (c):
          </note>
          <u who="tasso_stafilidis_76d4bc" xml:id="i-97afb8e9320efdd7-0" n="9148ad0c" prev="i-d6989809165d1a02-0">
            <seg n="af33fba6">
              Fru talman! Centerpartiet har under väldigt många år ifrågasatt
              om utbud och efterfrågan stämmer överens. Då vill jag faktiskt
              ställa en fråga till Tasso Stafilidis. Vi har begärt att man ska
              se över om utbud och efterfrågan stämmer överens. Vi har sagt
              att vi vill utreda det. Varför har då inte Vänsterpartiet stött
              oss i vårt resonemang? Hela Tassos anförande lutar ju åt det hållet,
              att det inte stämmer överens.
            </seg>
            <seg n="c10f8487">
              Det har också lett till att vi vill vända på perspektivet i kulturpolitiken.
              Vi vill se att den ska växa underifrån till skillnad från hur
              det är i dag, när staten i stor utsträckning bestämmer vilka kulturutbud
              som ska finnas och därmed få statliga anslag. Vi eftersträvar
              en ordning där det lokala självstyret tillåts spela en verklig
              roll, även när det gäller utformningen av kulturpolitiken, där
              uppdrag och beslutsbefogenheter decentraliseras så långt det bara
              är möjligt.
            </seg>
            <seg n="568e91e9">
              Detta är viktigt ur ett demokratiskt perspektiv och ett rättviseperspektiv.
              Då kan nämligen kulturens pengar komma alla människor till del,
              och människor kan få resurser till det slags kultur som de önskar.
              Visserligen används och fördelas Kulturrådets pengar regionalt
              och lokalt, men som vi ser det kan regionerna bättre överblicka
              de lokala verksamheterna och därmed själva ha lättare att prioritera
              var pengarna ska placeras.
            </seg>
            <seg n="21c0ecd2">
              Med det har jag inte sagt att allt utbud ska bestämmas på lokal
              nivå. Det skulle kanske innebära att klassisk musik inte skulle
              erbjudas i hela landet om man inte råkade ha intresse för det
              ute i regionen. Det skulle också kunna leda till att nyskapade
              teaterpjäser, till exempel Riksteaterns uppsättning av I alperna
              av Jelinek, inte skulle åka på turné ute i landet. Det är inte
              det vi menar när vi vill att detta ska ut till människorna. Centerpartiet
              anser dock att Statens kulturråds roll bör ses över i syfte att
              klargöra förutsättningarna för att regionalisera delar av dess
              verksamhet.
            </seg>
            <seg n="f8180300">
              Jag är glad att Folkpartiet ställer upp på den grundtanken. Att
              vi sedan råkade skriva något ord fel, det rättar vi till i höst.
            </seg>
            <seg n="cb552c53">
              Statskontoret har ju fått i uppgift av regeringen att utreda
              delar av försöksverksamheten med kulturpåse i Skåne och Västra
              Götaland. Det visar att det är regeringen som anger vilka institutioner
              som är statsbidragsberättigade. Kulturrådet säger att modellen
              med kulturpåse försvårar möjligheten att kunna göra omfördelningar
              inom befintliga bidragssystem. Lyssna till det försvårar möjligheten
              att kunna göra omfördelningar inom befintliga bidragssystem! Håll
              med om att det är ett tänk som inte passar in i vårt samhälle.
              Det talar bara om att staten vill ha stenkoll på varje krona och
              inte litar på lokalt och regionalt självstyre.
            </seg>
            <seg n="76620bba">
              Jag har avstått från att reservera mig i denna fråga och ser
              utskottets argument om att avvakta Ansvarskommitténs arbete som
              en godtagbar orsak till avslag på vårt förslag. Därför har jag
              i stället nöjt mig med ett särskilt yttrande från Centerpartiets
              sida.
            </seg>
            <seg n="63924d0e">
              Utskottet säger att vi inte ska föregripa Ansvarskommitténs arbete.
              Jag kan dock redan nu säga att om det tar tid så kommer jag igen
              med kravet om att utreda rådets uppdrag.
            </seg>
            <seg n="4bd27d94">
              Fru talman! Däremot vill jag reservera mig under punkt 8, reservation
              7, som handlar om ansökningar om EU-bidrag. Även i denna fråga
              anser utskottsmajoriteten att vi inte ska föregripa resultatet
              av den kartläggning som regeringen nyligen bett Kulturrådet göra
              för att visa hur utfallet för EU-stödda projekt i Sverige ser
              ut i jämförelse med andra EU-länder. Det skulle faktiskt vara
              intressant att få reda på när Kulturrådet fick det uppdraget.
              Det kanske var sedan vi i Centerpartiet hade väckt motionen. Jag
              kanske får svar på det i debatten.
            </seg>
            <seg n="6d17de3c">
              Anledningen till att Centerpartiet motionerade om att försöka
              öka ansökningarna av EU-medel inom kulturområdet är de möjligheter
              som finns att öka den regionala och nationella tillväxten. Förutom
              att många nya turistmål kan komma till stånd påverkas övrig näringsverksamhet,
              och det innebär arbetstillfällen på många orter runtom i landet.
              Jag är glad att alla partier inom alliansen inser dessa utvecklingsmöjligheter
              och därmed stöder motionen.
            </seg>
            <seg n="a1e0fb2f">
              Fru talman! Vid utskottssammanträden tar vi väldigt ofta emot
              uppvaktningar från kulturarrangörer av olika slag. Det är många
              olika önskemål som lyfts fram vid dessa besök. Ett önskemål som
              väldigt ofta kommer upp handlar om något som mina allianskamrater
              redan har tagit upp, nämligen långsiktighet vad gäller statens
              stöd. Det är därför bra att Kristdemokraterna har uppmärksammat
              den frågan i sin motion. De verksamheter som vi ger statliga pengar
              till måste känna en trygghet när det gäller resurser. Jag tänker
              inte orda så mycket om det eftersom andra så föredömligt har belyst
              frågan.
            </seg>
            <seg n="3b92b3b6">
              För att kunna erbjuda olika kulturella aktiviteter måste arrangörerna
              kunna känna sig säkra på att de kan planera för en verksamhet
              som har ekonomisk trygghet. Det skapas inte kvalitet i utbudet
              om man ena året får höjt anslag och nästa år minskat. Vi minns
              allihop med fasa den oro vi mötte i höstas när Statens museer
              för världskultur, vilket även Kent Olsson lyfte fram, fick minskat
              anslag därför att regeringen tog för givet att deras hyra skulle
              bli lägre.
            </seg>
            <seg n="7efec54c">
              Som man sår får man skörda, sade den romerske författaren Cicero
              redan före Jesu födelse. Alla vill väl få en bra skörd, och för
              att få det måste man satsa på att plantera fröna i god jord. Vi
              kan bidra till det genom långsiktighet vad gäller det statliga
              stödet. Då kan nämligen de som arbetar så träget med olika kulturaktiviteter
              känna en framtidstro för sin verksamhet. Det ökar kvaliteten på
              all verksamhet och gynnar besöken på de olika aktiviteterna.
            </seg>
            <seg n="304c50cb">
              Sedan kan jag inte låta bli att ställa en fråga till Tasso Stafilidis.
              Han sade att Vänsterpartiet väldigt gärna ville sätta sig ned
              och gå igenom område för område inom kulturområdet. Vad är det
              som hindrar att ni gör det?
            </seg>
          </u>
          <note type="speaker" n="fecfec08">
            Anf. 98 LARS WEGENDAL (s):
          </note>
          <u who="lars_wegendal_bb6ccd" xml:id="i-6ada053a12630336-0" n="6fe7cbfc">
            <seg n="54cfcbce">
              Fru talman! Som framgått av det föregående handlar det här alltså
              om ett betänkande om övergripande kulturfrågor. Det är ett motionsbetänkande
              som behandlar en mängd frågeställningar av skiftande dignitet
              alltifrån önskemål om utvärdering av de kulturpolitiska målen
              och samordning mellan kulturinstitutioner på central, regional
              och lokal nivå till önskemål om en markering av Gustav Eriksson
              Vasas dödsdag och önskemål om att sifferserier och nummerkombinationer
              ska uttalas på ett enhetligt sätt. Utan att förringa de kreativa
              idéer som kommer från enskilda ledamöter under den allmänna motionstiden,
              fru talman, har jag inte tänkt kommentera alla yrkanden som behandlas
              i betänkandet. Jag kommer att koncentrera mig på några som kanske
              har en mer övergripande politisk karaktär än både hur vi ska celebrera
              Gustav Vasas dödsdag och hur vi ska uttala våra telefonnummer
              eller andra sifferserier.
            </seg>
            <seg n="ea3bd964">
              Först vill jag dock göra några grundläggande reflexioner. För
              oss socialdemokrater är kulturen en absolut central del av ett
              levande, fungerande och modernt samhälle. Kultur är något som
              ska kunna komma hela samhället till godo ung som gammal, fattig
              som rik. Kulturens olika uttryck medvetandegör, skänker reflexion
              och ger oss som individer både en kunskapsmässig och en moralisk
              bas att stå på, i oss själva och i våra relationer till andra.
            </seg>
            <seg n="1ee254c5">
              Vi vill att alla ska kunna ta del av den kultur man önskar ta
              del av. Vi vill att alla som vill konsumera olika former av kultur
              också ska ha möjlighet att göra det. Kulturutbudet ska bli tillgängligt
              för alla. Vi vill att alla som känner en skapande kraft också
              ska ha möjlighet att få utlopp för denna kraft.
            </seg>
            <seg n="7a42cfb5">
              Vi socialdemokrater är fullt medvetna om att kulturlandskapet
              ständigt förändras. Vi vet att strukturer som byggts upp under
              de senaste 30 åren har stagnerat och kanske till och med slutit
              sig. Vi ser att vissa kommuner och landsting skurit ned sina kulturbudgetar,
              vilket inneburit att tillgången till kultur också blivit avhängig
              var man bor. Vi ser att kulturens bildningsfunktion börjar ifrågasättas
              av olika grupper i samhället, att folkbildningen som kulturbärare
              hotas politiskt, att de statliga museernas fria entréer ifrågasätts
              och att många svenskar med utländsk härkomst inte känner sig hemma
              i det som vi kallar den svenska kulturen.
            </seg>
            <seg n="de851ca8">
              Fru talman! Det finns naturligtvis oändligt mycket mer att göra
              på det kulturpolitiska området. Detta politikområde präglas av
              ständiga förändringar, av en ständig växande kreativitet och idérikedom,
              av nya uttrycksformer men samtidigt ett växande behov av att bevara
              det som i går var nytänkande och innovativt. Oppositionen i denna
              kammare vill naturligtvis mejsla in i sten att vi socialdemokrater
              inte förmår eller har förmått att utveckla kulturpolitiken. Det
              är deras roll i det politiska spelet. Men när jag ser tillbaka
              på vad som har åstadkommits under den gångna mandatperioden ser
              jag att vi ändå tillsammans med Vänsterpartiet och Miljöpartiet
              har lyckats åstadkomma en ganska positiv utveckling av politikområdet.
              Det gläder mig, och jag hoppas att det också gläder både kulturarbetarna
              och kulturkonsumenterna.
            </seg>
            <seg n="128f47e5">
              Fru talman! Jag har några kommentarer till de reservationer som
              finns i betänkandet. Först kan jag konstatera att det för den
              borgerliga alliansen är lättare att komma överens om enskilda
              motioner där inga pengar är inblandade. Det är fullt förståeligt
              eftersom man saknar en gemensam kulturpolitik.
            </seg>
            <seg n="25a5597c">
              I reservation 1 vill man ha en utvärdering av de kulturpolitiska
              målen. Detta är en återkommande reservation som utskottet har
              behandlat i olika sammanhang. Självklart menar även vi socialdemokrater
              att de mål som sattes upp för tio år sedan ska utvärderas. Vad
              gäller ett av målen har så också skett. Vad gäller just denna
              reservation tolkar utskottet det så att det är målet om internationellt
              kulturutbyte och möten mellan olika kulturer inom landet man avser.
              Utskottet redovisar de insatser som på senare år har gjorts för
              att ta till vara det mångkulturella samhällets skiftande uttrycksformer
              och för att främja mångfalden i kulturlivet. Jag tänker på de
              regionala konsulenterna för mångkultur. Men vi pekar också på
              uppdrag som regeringen har givit Statens kulturråd att följa upp
              integrationspolitiken och de anvisningar som har givits för att
              följa upp den etniska och kulturella mångfalden. Jag är också
              övertygad om att när regeringen lägger fram sin skrivelse om internationell
              kulturpolitik kommer även detta att vara en viktig del.
            </seg>
            <seg n="035cb194">
              Det är egentligen oerhört intressanta frågor i motionen. Hur
              har den svenska kulturen formats tillbaka i tiden? Hur svensk
              är den svenska kulturen? Hur påverkar den ökade internationaliseringen
              kulturens innehåll? Hur kommer svensk kultur att se ut om, låt
              säga, 20 år. Det är frågor som vi med all sannolikhet kommer att
              få ägna mycket tid och omsorg under de kommande åren.
            </seg>
            <seg n="1c71d087">
              Fru talman! Jag ställer mig frågande till en formulering i denna
              reservation. Jag förstår helt enkelt inte vad reservanterna menar
              med formuleringen: För dem som kommer till vårt land och kanske
              inte har annat än sin egen kultur och sina egna traditioner i
              bagaget. Vad menar den borgerliga alliansen med detta?
            </seg>
            <seg n="1f9c15cd">
              Två av reservationerna, en kristdemokratisk och en vänsterpartistisk,
              handlar om samordning av de offentliga resurserna och samordning
              mellan institutioner på de olika nivåerna i samhällsstrukturen.
              När det gäller den första är jag övertygad om att Statens kulturråd,
              som har ett samordningsansvar och ett ansvar att slå vakt om den
              nationella kulturpolitiken, gör allt som står i deras makt att
              vi och kulturutövarna ska få ut så mycket som möjligt av de medel
              som riksdagen ställer till förfogande. Naturligtvis är dialog
              och samarbete nyckelord i denna process.
            </seg>
            <seg n="fbfb2d49">
              Den andra reservationen handlar om att samordna institutionernas
              verksamhet på nationell, regional och lokal nivå. Jag delar reservanternas
              uppfattning i denna fråga. Samordning i alla led och på alla håll
              är en nyckelfråga för att maximera effekten av de offentliga medlen
              för kulturskaparna men också för medborgarna. Vi har i betänkandet
              gjort en hyfsad beskrivning av hur det ser ut på olika områden
              inom kultursfären. Det ser olika ut, men det tycker jag inte är
              fel. Inom vissa områden, till exempel biblioteken, har man kommit
              långt, medan man inom andra områden, teater och musik, relativt
              nyligen har påbörjat ett systematiskt samarbete. På sikt är jag
              övertygad om att utvecklingen går mot ännu mer samarbete och ännu
              mer samordning, men fortfarande med en klar och tydlig medvetenhet
              om att man på de olika nivåerna agerar utifrån olika uppdrag.
            </seg>
          </u>
          <note n="3235888a">
            Fru talman! Jag yrkar därmed bifall till förslaget i betänkandet
            i sin helhet och avslag på samtliga reservationer.
          </note>
          <note type="speaker" n="d557dfcd">
            Anf. 99 GUNILLA TJERNBERG (kd) replik:
          </note>
          <u who="gunilla_tjernberg_9c8a90" xml:id="i-259afe0a1aa76bd1-1" n="310f29c5">
            <seg n="7db5b54a">
              Fru talman! Jag ska uppehålla mig lite grann kring frågan om
              långsiktighet. Riksantikvarieämbetet har nyligen talat om att
              man anser att kulturmiljöarbetet påverkas negativt av de stora
              svängningar som sker i offentliga investeringar olika år. Man
              talar om behovet av långsiktighet för att klara kulturmiljöarbetet.
            </seg>
            <seg n="8347c5fc">
              Kulturrådet har också tydligt uttalat hur museerna påverkas negativt
              av den utökade projektifiering vi ser i dag.
            </seg>
            <seg n="0dd0639f">
              Jag kan nämna att den kyrkoantikvariska ersättningen snabbt drogs
              undan en tid. Den ska åter sättas in. Riktigt hur det ska se ut
              vet vi inte.
            </seg>
            <seg n="3e03c051">
              Utifrån den majoritetstext jag har läst har jag ändå inte kunnat
              se att Lars Wegendal känner att detta är otillfredsställande.
              Han tar upp att det möjligtvis finns några ryckigheter. Men det
              här får stora negativa verkningar på kulturpolitiken. Det beror
              på kortsiktighet och inte långsiktighet.
            </seg>
          </u>
          <note type="speaker" n="68d02c3c">
            Anf. 100 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-1" n="6fe7cbfc">
            <seg n="4b54a5be">
              Fru talman! Vi återupprepar den budgetdebatt vi hade för ett
              antal månader sedan. Min hållning är att jag tycker att det är
              viktigt med långsiktighet för alla kulturinstitutioner. Vi vet
              att man binder upp resurser i form av personal och annat.
            </seg>
            <seg n="f432376d">
              Budgetprocessen börjar ju inte den 1 januari utan den börjar
              nästan ett år senare. Det är en process som pågår under en ganska
              lång tid och som ändå innebär att de olika kulturinstitutionerna
              får möjlighet att under en längre period anpassa sina kostymer
              efter tilldelade medel. Det är grundläggande att det är ett stort
              ansvar att hålla utgiftstaken.
            </seg>
            <seg n="f591c373">
              Vi gör prioriteringar. Självklart kan man från något håll säga
              att man hellre prioriterar kulturpolitik än något annat politikområde.
              Vi har i samarbete med Vänsterpartiet och Miljöpartiet kommit
              fram till en budget. Den har vi lagt fram. Den innefattar generella
              besparingar för att få utrymme till annat.
            </seg>
          </u>
          <note type="speaker" n="a6fadbe7">
            Anf. 101 GUNILLA TJERNBERG (kd) replik:
          </note>
          <u who="gunilla_tjernberg_9c8a90" xml:id="i-259afe0a1aa76bd1-2" n="310f29c5">
            <seg n="8edb08a5">
              Fru talman! Tack för svaret, Lars Wegendal. Jag ska ta fram exempel
              på ytterligare en kortsiktig kulturpolitisk satsning. Det handlar
              om pengarna som ska gå till att bevara och ta hand om samlingarna
              på museerna. Det är en tvåårig arbetsmarknadspolitisk åtgärd.
            </seg>
            <seg n="ecb5ba88">
              Det är frågan om fria grupper och pris- och löneomräkning. Den
              har debatterats många gånger under en längre tid. Det är en- och
              tvååriga stöd.
            </seg>
            <seg n="ef7414b9">
              Utskottsmajoriteten skriver att detta uppträder möjligtvis. Det
              här är på område efter område. Vi pratar om museer och kulturmiljövård.
              Vi pratar om konstnärernas villkor. Jag tar upp frågan om kyrkoantikvariska
              ersättningen och så vidare. Det är grundläggande kulturinfrastrukturella
              områden. Jag tror att det saknas en grundläggande kulturpolitisk
              motivation. Man ska inte hänvisa enbart till utgiftstaket. Det
              håller inte.
            </seg>
          </u>
          <note type="speaker" n="303e20bc">
            Anf. 102 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-2" n="6fe7cbfc">
            <seg n="cb81f7c8">
              Fru talman! Jag vet ju att Kristdemokraterna i stor utsträckning
              var emot de arbetsmarknadspolitiska insatserna när det gällde
              årets budget. Man ville inte satsa de pengarna. Då är det klart
              att man får pengar över till andra områden. Jag tycker att det
              vore bättre om Gunilla Tjernberg och Kristdemokraterna, och kanske
              något övrigt parti, kunde se vilka möjligheter den här kraftiga
              satsningen det är ändå en kraftig satsning på kultursektorn kan
              innebära för ett ökat kulturliv.
            </seg>
            <seg n="8004112d">
              Jag tror att jag i budgetdebatten för några månader sedan sade
              att jag är övertygad om att den här arbetsmarknadspolitiska satsningen
              kommer att generera behov av ytterligare åtgärder inom kultursektorn.
              Och jag för min del kommer självklart att arbeta för att de pengarna
              ska anslås för att man ska kunna gå vidare med de rön som dessa
              nya kulturarbetare tar fram.
            </seg>
          </u>
          <note type="speaker" n="ebe71ab2">
            Anf. 103 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-9eaca4e8c6cdc626-1" n="d9051c39">
            <seg n="d41282c3">
              Herr talman! Först och främst började Lars Wegendal med att säga
              att kulturen är en central del i välfärdssamhället. Jag tror att
              du uttryckte det så. Jag vill bara säga att där är vi helt överens.
              Det är viktigt med en offentlig satsning på kulturen på alla nivåer,
              från stat och regioner till kommuner. Jag tycker att det är väldigt
              skönt att konstatera att vi över hela linjen är eniga om det,
              från vänster till höger eller tvärtom.
            </seg>
            <seg n="d92093f5">
              Det jag skulle vilja ta upp här är regionaliseringen. Vi fick
              en ny kulturpolitik 1974, som tog upp det som jag har sagt ett
              antal gånger att jag tycker var väldigt bra. Man ställde kraven
              på regionerna eller landstingen. Nu har det gått 32 år. Vi har
              sett när vi har varit ute på våra länsresor, bland annat när vi
              var i Östergötland, att kulturarbetet ofta fungerar väldigt bra
              ute i landstingen i regionerna.
            </seg>
            <seg n="608046a8">
              Du sade också i ditt anförande att kulturlandskapet förändras.
              Det är riktigt. Men landskapen eller länen är också väldigt olika.
              Kronoberg och Jämtland är inte lika. Varför, Lars Wegendal, ska
              staten med nödvändighet försöka få det till att det i stora drag
              ser likadant ut i Kronoberg som i Jämtland? Varför kan inte de
              regionerna själva få avgöra vad som är viktigast att satsa kultur
              på så att deras invånare, de som finns där, har tillgång till
              sin kulturverksamhet? Varför denna misstänksamhet mot regionala
              politiker i Kronoberg, Jämtland och övriga län i Sverige?
            </seg>
          </u>
          <note type="speaker" n="ad45c34d">
            Anf. 104 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-3" n="6fe7cbfc">
            <seg n="645a9d7c">
              Herr talman! Lennart Kollmats har alltid den fantastiska förmågan
              att smeka först och sedan slå. Det är lite roligt när man debatterar
              med Lennart Kollmats.
            </seg>
            <seg n="62a92ae0">
              Jag tror att vi ska vara ganska klara över, och jag tror faktiskt
              att Lennart Kollmats delar den uppfattningen, att vi har olika
              roller på olika nivåer i samhällsstrukturen. Staten har en uppgift
              när det gäller den nationella kulturpolitiken. För det har vi
              också Statens kulturråd som ser till att den statliga kulturpolitiken
              genomförs. Regioner eller landsting å ena sidan och kommuner å
              andra sidan har också sina huvudsakliga huvudmän i form av de
              valda församlingarna som ställer upp sina mål för den lokala kulturpolitiken.
              Det garanterar, tycker jag, att det blir en lokal prägel på kulturlandskapet
              i hela landet.
            </seg>
            <seg n="e4e148b3">
              Sedan har Statens kulturråd också en roll i det att man ska samordna
              de offentliga utgifterna, det vill säga att man ska ha en bra
              dialog med de andra nivåerna för att kunna åstadkomma det maximala
              när det gäller de offentliga utgifterna. Jag utgår från att Statens
              kulturråd fyller denna roll.
            </seg>
            <seg n="c3eaad08">
              Jag är också väldigt glad över att se, när vi är ute och besöker
              olika län, vilket sprudlande kulturliv som har sin grund i den
              lokala kultur som ändå finns ute i länen och i de enskilda kommunerna.
              Det är inte alltid lätt för dem att komma överens inom ett län
              heller. Men det sker en dialog och det sker ett samarbete, och
              det är där jag tror att vi har en möjlighet i framtiden.
            </seg>
          </u>
          <note type="speaker" n="2293af60">
            Anf. 105 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-9eaca4e8c6cdc626-2" n="d9051c39">
            <seg n="976b1d8b">
              Herr talman! Det var ett väldigt vackert tal om de lokala och
              regionala beslutsfattarna. Men de styrs ju i hög grad av de statliga
              besluten. Satsar ni en krona på teater får ni en statlig krona,
              annars får ni inte den. Det är en väldigt stark styrning som kommer
              den vägen till länsinstitutionerna och konsulenterna. Man ställer
              upp de här kraven i stället för att skicka ut en påse och säga:
              Använd det här på det bästa sätt ni kan, för vi tror på er. Ni
              kan hur era kulturtraditioner fungerar. Ni har era visioner. Då
              får de besluta. Nu blir det ofta så att man säger: Till det får
              vi riktade pengar från staten, då går vi åt det hållet. Då faller
              tyvärr det vackra tal som du höll om självbestämmandet.
            </seg>
            <seg n="5cd24069">
              Jag vill också anknyta till det Gunilla Tjernberg tog upp om
              långsiktigheten. Jag ska precisera mig till anslagssparandet.
              Tycker du, Lars Wegendal, att det är en bra metod att när man
              ser att det blir ett överskott av medel för ett år dra in de medlen
              och inte låta institutionen, Dramaten eller Operan vi har ju nationalscener
              också, och där ska det naturligtvis vara en nationell politik
              använda dem till det de kanske har planerat på längre sikt därför
              att medelstilldelning är ett statiskt förhållande? Ser du inte
              risken att man om man i december ser att man har ett överskott,
              för jag hoppas att de har koll på sin ekonomi, börjar handla upp
              de pengarna? Jag har sett detta i tidigare skede i landstingssammanhang.
              Men vi övergav som väl var den principen.
            </seg>
          </u>
          <note type="speaker" n="4ce357b7">
            Anf. 106 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-d89fd3cda5e28786-0" n="6fe7cbfc" next="i-47e61a5027dbd5a8-0">
            <seg n="00bd09b7">
              Herr talman! Vi har haft debatterna om regionaliseringen av kulturpolitiken
              ett antal gånger, Lennart Kollmats. Jag står för en annan modell.
              Jag står för att det också ska finnas en statlig nivå i kulturpolitiken.
              På mig känns det lite grann som om Lennart Kollmats alltmer lutar
              åt Centerns modell av samhällsbyggnad, alltså ett federalt samhälle.
              Det har jag inte märkt tidigare från Lennart Kollmats sida. Men
              det kanske bara är på just detta område.
            </seg>
            <seg n="f77eb83f">
              När det gäller den andra frågan, om engångsåtgärder och anslagssparande,
              vill jag säga att jag kan acceptera anslagssparande engångsvis
              eller några år. Men långsiktigt är det inte bra. Långsiktigt urholkar
              det naturligtvis. Ur ett kortsiktigt perspektiv, ja, då kan jag
              acceptera en sådan modell, men inte långsiktigt. För jag ser också
              de risker som Lennart Kollmats ser, till exempel när det gäller
              de pengar man har kvar mot slutet av året, att det blir en köprusch.
            </seg>
            <seg n="80ee1628">
              Det här var något som den kommunala sektorn och den landstingskommunala
              sektorn använde sig av för ett tiotal år sedan. Man gjorde det
              ganska framgångsrikt under några år. Men sedan blev det helt snett
              i systemet. Det blev bara köpfest av det, och man tjänade inga
              pengar.
            </seg>
          </u>
          <note n="f5c2b12b">
            Anf. 107 BIRGITTA SELLÉN (c) replik:
          </note>
          <u who="lars_wegendal_bb6ccd" xml:id="i-47e61a5027dbd5a8-0" n="6fe7cbfc" prev="i-d89fd3cda5e28786-0">
            <seg n="2fb4622f">
              Herr talman! Jag hörde att Lars Wegendal sade någonting om att
              alliansen inte har en gemensam kulturpolitik. Då måste jag få
              ställa frågan: Vill Lars Wegendal med det försöka få oss att tro
              att Socialdemokraterna och samarbetsparterna har en gemensam kulturpolitik?
              Vi har inte sett det i utskottet. Det är alldeles för många reservationer
              och avvikande meningar från v och mp för att jag ska kunna tro
              att ni är överens i alla frågor. Jag tror att vi redan i dag kan
              visa att vi är på väg åt betydligt mera gemensamhet.
            </seg>
            <seg n="f7743533">
              Sedan sade Lars Wegendal ungefär så här: Hur svensk är vår kulturpolitik?
              Hur har invandrare påverkat kulturpolitiken? Ja, det är just det
              vi ständigt efterfrågar från Centerpartiet när vi frågar om utbud
              och efterfrågan: Stämmer det överens? Det handlar just om det
              att vi vill se över och göra en utredning av hur det egentligen
              är, vad det är folk frågar efter. Det är just med baktanken att
              olika människor påverkar, äldre, yngre, invandrare, ursvenskar,
              minoritetsfolk och så vidare. Varför ställer inte Socialdemokraterna
              upp på att tillsätta en utredning?
            </seg>
          </u>
          <note type="speaker" n="6075e1a0">
            Anf. 108 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-d89fd3cda5e28786-1" n="6fe7cbfc" next="i-47e61a5027dbd5a8-1">
            <seg n="ae58643b">
              Herr talman! Jag får börja där Birgitta Sellén började, med samarbete
              kontra allians. När det gäller den borgerliga alliansen är ni
              de facto en allians som försöker, i varje fall i retoriken, visa
              en gemensam linje. Men kulturpolitiken har inte stått speciellt
              högt på dagordningen. Den finns inte med i de grupper som har
              arbetat med den gemensamma politiken. Jag såg inte heller någonting
              från ert konvent när det gällde just kulturpolitik. Men det är
              möjligt att ni pratade om detta i de stängda dörrarnas rum.
            </seg>
            <seg n="554ad48d">
              Vi har aldrig påstått att vi har en allians på vänstersidan,
              utan vi är tre partier som samarbetar. Det är skillnad, Birgitta
              Sellén.
            </seg>
            <seg n="1cccaa0b">
              När det gällde den andra frågan vill jag bara problematisera
              lite grann kring den skrivning ni hade i reservationen, som jag
              tolkade så att den kultur vi hade för ett tiotal år sedan var
              en svensk kultur. Det är möjligt att man kan kalla det en svensk
              kultur, men den svenska kulturen har ändå blivit en mix av alla
              de kulturer som har kommit till detta land. Vi har haft invandring
              under många herrans år i detta land, och vi människor har olika
              ursprung.
            </seg>
            <seg n="c0a25c13">
              Det finns då en diskussion om hur detta kommer att se ut i framtiden:
              Hur kommer den svenska kulturen att förändras med hänsyn till
              dels den internationalisering som vi alla är en del av, dels det
              faktum att vi i dag har väldigt många invånare som har ett annat
              ursprung än det svenska.
            </seg>
            <seg n="d14ed250">
              Jag tycker att det här är oerhört intressanta frågor, och jag
              är så rädd för att det blir en diskussion om svensk kultur och
              den kultur som vi kommer att få, för jag tror att den kommer att
              bli precis lika svensk som den är sedan tidigare.
            </seg>
          </u>
          <note n="b179be97">
            Anf. 109 BIRGITTA SELLÉN (c) replik:
          </note>
          <u who="lars_wegendal_bb6ccd" xml:id="i-47e61a5027dbd5a8-1" n="6fe7cbfc" prev="i-d89fd3cda5e28786-1">
            <seg n="ab6326a4">
              Herr talman! Först vad det gäller dagordningen, är det ju så
              att politiken spänner över så oerhört många områden. Vi valde
              sex områden när vi gjorde alliansgrupperna, men jag kan berätta
              för Lars Wegendal att vi har haft alliansgrupp ändå och kommit
              väldigt långt.
            </seg>
            <seg n="1fa0f3b7">
              Vad gäller kultur på vår allians konvent skulle Lars Wegendal
              ha varit där! Vilken höjdare det var, med Mamma Mia-musik! Det
              var huvudingrediensen, så kulturen hade sin givna plats. Alla
              stod och sjöng och applåderade. Det var ljuvligt. Nog har kulturen
              plats i alliansen.
            </seg>
            <seg n="bba65668">
              Sedan hakar Lars Wegendal upp sig på de kulturpolitiska målen
              i reservation 1. Det jag pratar om är en annan fråga, som inte
              finns med här men som vi ständigt år efter år sedan jag kom in
              i riksdagen har lyft upp: Utbud och efterfrågan, stämmer det överens?
              Det har jag begärt en utredning om i många år nu. Det är i den
              situationen som vi har möjligheter att verkligen titta över detta,
              där vi tar till oss allt som finns i samhället och bakar in det
              i kulturpolitiken. Det är det viktiga.
            </seg>
            <seg n="fd2d79cc">
              Jag kan inte låta bli att halka in lite grann på frågan om den
              regionala fördelningen av anslagen. Det låter i vissa andetag
              som att Lars Wegendal egentligen tycker att det är bra, och sedan
              kan det bli lite annorlunda ibland. Då har jag en fråga.
            </seg>
            <seg n="1d90d7f9">
              Statskontoret har sagt så här: Dels omfattar försöket bara en
              del av de totala statsbidragen inom kulturområdet, dels är regleringen
              konstruerad på ett sådant sätt att det är svårt att genomföra
              övergripande förändringar.
            </seg>
            <seg n="797de49b">
              Vad är det som gör att det är svårt att göra omfördelningar i
              det befintliga bidragssystemet om man delar ut en påse till de
              olika regionerna? Jag har oerhört svårt att förstå det men vill
              gärna få en förklaring av Lars Wegendal.
            </seg>
          </u>
          <note type="speaker" n="54e65864">
            Anf. 110 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-4" n="6fe7cbfc">
            <seg n="a63fb027">
              Herr talman! Jag ska inte ytterligare kommentera alliansens kulturbegivenheter
              under sina konvent, för det är förhållandevis ointressant. Men
              jag konstaterar att någon gemensam kulturpolitik har man ännu
              inte presenterat. I den senaste budgeten var man ofantligt oense
              om hur det skulle se ut, inte minst när det gällde folkbildningen
              och hur man ska se folkbildningen som en kulturbärare.
            </seg>
            <seg n="e62ff411">
              När det gällde den regionala påsen har jag nog inte läst det
              här på ett tag, men jag påminner mig att Statskontoret också har
              sagt att det ser lite olika ut i de olika försök som görs med
              kulturpåse det finns inte kulturpåse på alla ställen. På de ställen
              där viljan fanns att utveckla ett eget kulturutbud var det också
              enklare att åstadkomma detta, men det kräver naturligtvis medfinansiering
              från regionen, eller från länet, som det är i något fall. Jag
              tycker att det är riktigt. Jag tycker att det är riktigt att regionens
              satsningar ska få genomslag i de statliga satsningarna.
            </seg>
            <seg n="001529a5">
              Det är spännande att se hur det utvecklas, men vad jag är rädd
              för är det som ni från Centerpartiet alltmer hävdar, att det blir
              någon sorts federalt kultursystem, så att varje län ska ha sin
              egen kulturpolitik. Det är jag livrädd för. Jag vill ha en statlig
              kulturpolitik. Och sedan vill jag att regioner och län respektive
              kommuner ska vara ett komplement i detta.
            </seg>
          </u>
          <note type="speaker" n="14508773">
            Anf. 111 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-1" n="9fb4d664">
            <seg n="2f35eb40">
              Herr talman! Lars Wegendal är nöjd, sade han. Han är nöjd med
              den framförhållning som finns inom kulturpolitiken, och han är
              nöjd med långsiktigheten. Men han är inte nöjd med alliansen.
            </seg>
            <seg n="6d39a76d">
              Vilken värld lever Lars Wegendal i? Har han inte hört alla dem
              som har kommit och sagt: Var finns långsiktigheten när det gäller
              pengar? Var finns långsiktigheten för Världskulturmuseet? Var
              finns långsiktigheten i pengar när det gäller museer som inte
              kan ta hand om sina samlingar, när kulturarvet förstörs, när man
              kommer från Dramaten och Operan och säger att pensionerna äter
              upp pengarna, när kulturinstitutionerna har hyror som går upp
              trots att hyrorna går ned i Helsingfors, på grund av något obegripligt
              sätt att räkna?
            </seg>
            <seg n="73a4fd9a">
              Lars Wegendal är ändå nöjd med denna framförhållning. Då vill
              jag bara ställa frågan:
            </seg>
            <seg n="c1f5012a">
              Hur kommer det sig egentligen att Lars Wegendal är så nöjd när
              det är så mycket som man klagar på? Vi behöver inte gå längre
              tillbaka än en timme. Då var inte ens Vänsterpartiet nöjt med
              Lars Wegendal. Man sade: Vi kanske egentligen borde ha reagerat,
              men vi gjorde det inte. Så min fråga till Lars Wegendal är följande
              enkla fråga: Vad gör han och partiet för att institutionerna och
              svenskt kulturliv ska bli nöjda och inte bara han ska vara nöjd?
            </seg>
          </u>
          <note type="speaker" n="5cc8cfc7">
            Anf. 112 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-5" n="6fe7cbfc">
            <seg n="2152f2e5">
              Herr talman! Att jag är nöjd beror kanske på att jag har väldigt
              mycket kontakter ute i kulturlivet och ser vilken enorm kreativitet
              som finns där ute, ser vilket nyskapande som finns, ser vilka
              enorma möjligheter i form av människor som finns ute i kulturlivet.
              Det gör mig hoppfull inför framtiden.
            </seg>
            <seg n="b2db8ecc">
              Det finns naturligtvis på marginalen bekymmer. Jag nämnde det
              också i mitt anförande. Det här är en sektor som är oerhört kreativ
              och innovativ som innebär att det hela tiden krävs nya resurser.
              Jag kan konstatera när jag tittar tillbaka de senaste tio åren
              att kultursektorn kanske är den sektor av alla politikområden
              som har fått mer medel att handskas med än något annat. Det har
              inte gjorts några besparingar på kultursektorn under de senaste
              tio åren. Det tycker jag är bra. Det är självklart att behoven
              också ökar. Det är möjligt att det finns vissa delar av kultursektorn
              där vi inte riktigt ekonomiskt har hängt med.
            </seg>
            <seg n="c144865a">
              Men det handlar väldigt mycket om prioriteringar. Jag vill inte,
              som Kent Olsson vill göra, dra ned 300 miljoner på folkbildningen
              och finansiera övriga kultursektorn med de pengarna, för det är
              precis det som Kent Olsson gör i sitt budgetförslag. Det är en
              uppfattning som vi inte står för. Vi vill ha en satsning på folkbildningen.
              Jag vet ju att de övriga allianspartierna också vill detta. Där
              har ni ett dilemma, att ni inte har en gemensam penningpolitik
              när det gäller kultursektorn heller. Det är ett bekymmer för er.
            </seg>
          </u>
          <note type="speaker" n="114adf7a">
            Anf. 113 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-2" n="9fb4d664">
            <seg n="ed1f6f82">
              Herr talman! Jag hade förväntat mig att Lars Wegendal skulle
              prata väldigt lite kring sin egen politik och i stället angripa
              den skillnad som kanske finns inom vissa delar av allianspartierna.
              Enigheten var Birgitta Sellén inne på förut. Läs alla gemensamma
              reservationer som finns från alliansen och konstatera vilken enighet
              det finns! Läs det! Och läs i tidningar och på andra ställen vad
              vänsterpartister och miljöpartister tycker om den socialdemokratiska
              kulturpolitiken! Det vore en intressant läsning för Wegendal att
              jämföra.
            </seg>
            <seg n="ad013a50">
              Du sade att i marginalen är man inte nöjd. Det handlar om en
              uppvaktning från ett relativt nyöppnat världskulturmuseum i Göteborg,
              där man kommer i förtvivlan och skriver brev till utskottet och
              säger: Hur ska vi göra? Vi klarar inte dessa höjningar av hyrorna.
              Det är i marginalen av socialdemokratisk kulturpolitik. Det är
              förvånande. Man kommer och pratar kring pensionsbekymren, man
              ser hur pengar flyttas från det ena året till det andra och man
              ser hur pengarna används både två och tre gånger. Det talas om
              nytillskott. När vi sedan pratar med institutionerna är det inte
              nytillskott. Man ser hur samlingar ligger och ruttnar ute, hur
              man kommer och frågar hur man ska göra. Då säger Lars Wegendal
              att detta är förändringar i marginalen. Jag tycker att det vore
              ärligt att bekänna och säga: Vi har bekymmer inom den socialdemokratiska
              kulturpolitiken. Det finns massor inom kulturlivet som har bekymmer,
              där man borde kunna ordna det på ett eller annat sätt. Det vore
              kanske lite anspråksfullt. Man kanske inte ska begära det av en
              representant för riksdagens majoritet, men nog är det lite väl
              att säga att man har penningbekymmer i marginalen när det gäller
              långsiktigheten.
            </seg>
          </u>
          <note type="speaker" n="528f3e20">
            Anf. 114 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-d89fd3cda5e28786-2" n="6fe7cbfc" next="i-47e61a5027dbd5a8-2">
            <seg n="40920805">
              Herr talman! Kent Olsson är en ordens mästare. Jag tycker faktiskt
              att Kent Olsson tar till överord. Han kopplar ihop det jag säger
              om marginalen med till exempel bekymren på Världskulturmuseet.
              Kent Olsson vet mycket väl att vi tar oss an det problemet, att
              vi också har pratat om PLO-uppräkningar och sådant i utskottet,
              att vi ska se till att försöka få en förändring på detta så att
              inte den typen av uppräkningar äter upp innehållet i kulturutbudet,
              för det vill varken jag eller Kent Olsson, tror jag, ha till stånd.
            </seg>
            <seg n="2cdcc771">
              Kent Olsson säger dessutom: Titta på reservationerna! Titta vad
              eniga vi är inom alliansen! Ja, jag ser det i reservationerna.
              Så fort det inte handlar om pengar är ni så eniga och kan göra
              sådana fantastiska kompromisser. Men så fort det kommer till skarpt
              läge, när ni ska finansiera verksamheterna, om det så är kulturarvet,
              folkbildningen eller vad som helst, då är ni inte eniga. Då hittar
              ni inte en gemensam linje. Där har ni något att verkligen jobba
              med om ni ska vara trovärdiga över huvud taget.
            </seg>
          </u>
          <note n="24cde6e2">
            Överläggningen var härmed avslutad.
          </note>
          <note n="4fcd22b4">
            9 § Idrottsfrågor
          </note>
          <note n="6cb4f50b">
            Föredrogs
          </note>
          <u who="lars_wegendal_bb6ccd" xml:id="i-47e61a5027dbd5a8-2" n="6fe7cbfc" prev="i-d89fd3cda5e28786-2">
            <seg n="e76cdb33">
              Anf. 115 GÖRAN PERSSON i Simrishamn (s):
            </seg>
            <seg n="de346109">
              Herr talman! I det här betänkandet som berör idrottsfrågor behandlas
              närmare 30 motionsyrkanden väckta under motionstiden 2004 och
              2005. Vi kommer här att höra om olika områden som berör idrotten.
              Det kan gälla folkhälsa, breddidrott, näridrottsplatser eller
              etikfrågor. Säkert får vi också diskussioner angående det så kallade
              Handslaget, en del om idrottsföreningars ekonomiska förutsättningar,
              OS och troligtvis också annat som berör internationellt engagemang.
            </seg>
            <seg n="91b87bf5">
              Samtliga motioner i det här betänkandet avstyrks. Det finns tio
              reservationer och ett särskilt yttrande.
            </seg>
            <seg n="b8e02c2b">
              Herr talman! Idrottsrörelsen har en viktig uppgift att fylla
              när det gäller frågor om ungdomars fysiska hälsa och folkhälsofrågor
              över huvud taget. Dessa frågor uppmärksammas också inom flera
              politikområden.
            </seg>
            <seg n="fe6c4501">
              Det så kallade Handslaget går ut på att bland annat öppna dörrar
              för fler, satsa mer på flickidrotten, intensifiera samarbetet
              med skolorna och komma till rätta med droger. I budgetpropositionen
              för 2006 anges att åtgärder ska vidtas inom ramen för Handslaget
              för att erbjuda flickor och pojkar som i dag inte deltar i idrottsverksamhet
              lustfyllda och hälsofrämjande aktiviteter utan krav på resultat.
            </seg>
            <seg n="578c232c">
              Jag ska inte förlänga inledningen men vill peka på två frågor
              som jag tycker bör uppmärksammas. Den ena är att antalet medlemmar
              inom idrottsrörelsen i Sverige där människor mellan 7 och 70 år
              deltar uppgår till 3,4 miljoner.
            </seg>
            <seg n="f96fbd7f">
              Jag vill också helt kort nämna det vi tycker är viktigt när det
              gäller etiken och uppmärksamma idrottens så kallade Idéprogram,
              då även Riksidrottsförbundets verksamhetsinriktning för 20062007
              som anger att idrottsrörelsen ska vara öppen för alla, oavsett
              nationalitet, etniskt ursprung, religion, ålder, kön eller sexuell
              läggning samt oavsett fysiska eller psykiska förutsättningar.
              Idrott förutsätter och byggs på glädje.
            </seg>
            <seg n="bda58c62">
              Herr talman! Härmed är debatten invigd, elden är tänd och det
              är dags för första start.
            </seg>
          </u>
          <note type="speaker" n="1a07b131">
            Anf. 116 LENNART KOLLMATS (fp):
          </note>
          <u who="lennart_kollmats_a1da14" xml:id="i-60a36cc9d0e93388-0" n="d9051c39" next="i-cee79f4b4970994b-0">
            <seg n="6b35d252">
              Herr talman! Tack, Göran, för introduktionen! Jag utgår, herr
              talman, från att vi alla är närvarande vid voteringen så långt
              som möjligt.
            </seg>
            <seg n="e21b68ed">
              Jag ska börja med några citat.
            </seg>
            <seg n="4597ca88">
              I dagens betänkande har Folkpartiet en reservation, och den gäller
              idrottens självständighet. Vi oroas över tendensen från regeringen
              att vilja gå in och peta i detaljer, att avsätta pengar för egen
              del som används till olika projekt, där regeringen verkligen är
              inne och petar.
            </seg>
            <seg n="7be63c4d">
              Sedan står det så här:
            </seg>
            <seg n="0cd1e7bc">
              Folkpartiet anser vidare att Riksidrottsförbundet som myndighet
              ska ha en stor självständighet i förhållande till statsmakten
              i fråga om hur man förvaltar de medel som samhället ställer till
              förfogande.
            </seg>
            <seg n="0b97ed6a">
              Därtill kommer frågor i förhållande till att regeringen skickar
              pengar direkt till Sveriges Olympiska Kommitté och inte låter
              Riksidrottsförbundet förmedla dem. Frågan är om regeringen anser
              sig bättre skickad att lägga pengarna direkt till Sveriges Olympiska
              Kommitté än Riksidrottsförbundet.
            </seg>
            <seg n="49e4c0cb">
              Det här är hämtat från idrottsdebatten den 3 mars 2003. Redan
              då pekade vi på statens insatser, och glädjen i att peta i frågan
              om hur Riksidrottsförbundet ska använda pengarna behandlades.
            </seg>
            <seg n="cf5dcfd7">
              Det hade varit glädjande och kanske nästan nödvändigt att se
              idrottsministern här i dag, inte minst med tanke på vad som har
              hänt i dag med det brev från Riksidrottsförbundet som är ställt
              till Bosse Ringholm och som innehåller en väldig vidräkning beträffande
              detaljstyrning och liknande: En sammanhållen idrottsrörelse byggd
              underifrån på idrottsföreningarna är en avgörande framgångsfaktor.
              Just möjligheten att själv bestämma var och hur resurserna bäst
              ska användas är avgörande för fortsatt framgång för svensk idrott,
              och det är något som såväl riksdag som riksidrottsmöten för flera
              decennier sedan slagit fast. Det pekas på hur man valt att jobba
              med de här frågorna. Dessvärre, skriver man, upplever vi att detta
              val inte fullt ut respekteras.
            </seg>
            <seg n="c67d75da">
              Däremot säger man att det självklart är viktigt med en noggrann
              redovisning av vad som händer inom idrotten, det vill säga uppföljningen.
              Men man är inte glad över att regeringen talar om hur . Man har
              ett antal exempel och talar om hur, till råga på allt, regeringen
              av idrottspengarna flyttar över 8 miljoner till SOK. Riksidrottsförbundet
              får besked om detta via medierna.
            </seg>
            <seg n="1b897677">
              Vidare skriver man: Vi börjar helt enkelt undra om du brevet
              är alltså ställt till Bosse Ringholm saknar förtroende för den
              demokratiskt uppbyggda idrottsrörelsen att bedöma hur pengarna
              gör bäst nytta.
            </seg>
            <seg n="7c6ca599">
              Det här är hårda ord. Brevet kommer, som sagt, från Riksidrottsförbundets
              styrelse och dess ordförande men efter diskussioner i Riksidrottsstyrelsen.
              Jag tycker att det hela är anmärkningsvärt och graverande.
            </seg>
            <seg n="f4a2e623">
              För drygt två år sedan hade jag en artikel i lokaltidningen här
              i Helsingfors. Men då gällde det att Riksidrottsförbundet borde
              lämna politiken. Gång på gång i tidningen Svensk Idrott förhärligades
              nämligen regeringens insatser av den dåvarande ordföranden i Riksidrottsförbundet.
              Man nämnde över huvud taget inte att det fanns en opposition den
              existerade inte på den tiden däremot alla andra insatser. Till
              och med det socialdemokratiska valmanifestet togs upp på ledarsidan
              i tidningen Svensk Idrott, dock icke efter det att den här artikeln
              hade varit inne sommaren 2004. Därefter blev det bättring.
            </seg>
            <seg n="a76894fa">
              Nu är det en ny ordförande. Det visar kanske att man från Riksidrottsförbundets
              sida vill vara betydligt mer på armlängds avstånd från staten.
              Detta gläder mig.
            </seg>
            <seg n="d298fd07">
              Idrotten är naturligtvis engagerande. Vi som tar del av idrott
              engageras både positivt och negativt. Det är klart att de nyligen
              genomförda olympiska spelen gav den ena positiva kicken efter
              den andra. Men sedan dröjer det bara någon dag så kommer det mossiga
              regler, till exempel om att en tjej inte ska kunna delta i kälkhockey
              i Paralympics. Givetvis får man då lust att gå in och påtala att
              så kan vi inte ha det. Till råga på allt inträffade detta på den
              internationella kvinnodagen. Det gör att det hela känns ännu fånigare.
            </seg>
            <seg n="474e6a1b">
              Nu är jag övertygad om att idrotten själv kommer att arbeta med
              att ändra sådana regler och att man tar tag i det. Men vi som
              politiker har självfallet möjligheter att gå ut och ge våra kommentarer
              och att lobba från vårt håll.
            </seg>
            <seg n="532c10de">
              Sedan finns det tillfällen då vi ska använda de politiska medlen
              i anslutning till idrottshändelser. Vi är väldigt många som har
              reagerat oerhört kraftigt på det som hänt beträffande bordeller
              i anslutning till fotbolls-VM.
            </seg>
            <seg n="062bdd3d">
              Vi var också några som reagerade över att kvinnor inte skulle
              få se en fotbollslandskamp i Saudiarabien. Jag förutsätter att
              ansvarig minister framför vår upprördhet över sådana inslag. Jag
              har inlämnat en skriftlig fråga till Bosse Ringholm. Han svarade
              när det gäller Saudiarabien att regeringen kommer att fortsätta
              att i bilaterala kontakter med företrädare för Saudiarabien inskärpa
              Sveriges hållning i dessa frågor. Det låter bra. Jag hoppas att
              det också genomförs.
            </seg>
            <seg n="60521c91">
              Ett annat OS än det i Turin är ju på gång och ska gå i Peking.
              Jag är fortfarande väldigt besviken över att det blev så och över
              att Sverige stödde denna kandidatur. Nu har vi fått rapporter
              om hur befolkningen flyttas för att man ska få plats för arenor.
              Mig veterligt har inte yttrandefriheten, demokratin, kampen för
              mänskliga rättigheter och andra välfärdsfrågor kommit ett uns
              närmare en lösning.
            </seg>
            <seg n="873440ad">
              Vi utgår från att regeringen uppmanar SOK att i kontakterna med
              Kina inför OS arbeta för en demokratisering och för införandet
              av mänskliga rättigheter.
            </seg>
          </u>
          <note n="b59452e3">
            Jag yrkar, herr talman, bifall till reservation 8 under punkt
            9.
          </note>
          <u who="lennart_kollmats_a1da14" xml:id="i-cee79f4b4970994b-0" n="d9051c39" prev="i-60a36cc9d0e93388-0">
            <seg n="cb7fb2dc">
              Det finns också ett annat område som bekymrar oss, och det är
              att det inom en del idrotter blir elitsatsning på barnnivå. Häromdagen
              läste jag en lokaltidning i Östergötland och såg en helsidesartikel
              om en trettonårig tjej som vunnit SM i boxning. Det var inte hennes
              första match, för hon hade tidigare fått stryk i två matcher och
              vunnit en annan där domaren bröt därför att hon slog för hårt.
              Är det lämpligt att ha SM i boxning för så unga tjejer?
            </seg>
            <seg n="5413c084">
              När det var World Cup-simningar på Eriksdalsbadet här i Helsingfors
              var, minns jag, en tolvårig tjej med i tävlingarna, alltså på
              världsnivå i kamp med, eller mot kalla det vad ni vill seniorer.
              Är detta rimligt? I och för sig var det inte en svensk tjej.
            </seg>
            <seg n="5beccf4e">
              Det är klart att idrott ska finnas tillgänglig för barn och ungdomar,
              både för dem som vill tävla och för dem som inte vill tävla. Men
              det är viktigt dels att ledarna är uppmärksamma på det här och
              lägger upp träningen så att inte bara de bästa premieras, dels
              att elitsatsning inte sker för tidigt.
            </seg>
            <seg n="00d78969">
              Jag ser att talartiden börjar rinna ut. Eventuellt återkommer
              jag till frågan om evenemangen.
            </seg>
            <seg n="fcfef323">
              Givetvis står jag, herr talman, bakom de reservationer i betänkandet
              där Folkpartiet finns med, men jag yrkar bifall bara till den
              reservation som jag tidigare nämnt.
            </seg>
          </u>
          <note type="speaker" n="b20fab30">
            Anf. 117 KENT OLSSON (m):
          </note>
          <u who="kent_olsson_747f42" xml:id="i-7b53a25b1e8a6708-3" n="9fb4d664">
            <seg n="29884d55">
              Herr talman! Jag börjar med att yrka bifall till reservation
              4, men givetvis står jag bakom också de övriga reservationer som
              vi har lagt fram, ensamma eller tillsammans med andra.
            </seg>
            <seg n="3db4fd7f">
              I den här debatten tänkte jag egentligen ta upp två saker, även
              om det finns många saker att ta upp. Den ena saken gäller idrottens
              självständighet, och den andra gäller internationella idrottsevenemang.
            </seg>
            <seg n="ec1b9aeb">
              Innan jag kommer in på de sakerna kan jag inte låta bli att nämna
              ett antal andra väsentliga saker som tas upp i det här betänkandet.
            </seg>
            <seg n="1aef668f">
              De problem vi har med övervikt bland alltför många ungdomar och
              kanske även bland oss lite äldre är det viktigt att vi försöker
              komma till rätta med. Lennart Kollmats nämnde den elitsatsning
              som i många fall sker i alltför tidig ålder. Även om detta har
              vi en reservation.
            </seg>
            <seg n="c6757320">
              Vidare delar jag Lennart Kollmats uppfattning när det gäller
              OS i Kina. Det är viktigt att man där ges möjligheter att ta tag
              i demokratifrågan.
            </seg>
            <seg n="137b04be">
              För mig som är speciellt intresserad av Tibetfrågan är det viktigt
              att möjligheter ges att ta upp den frågan i samband med OS och
              kanske få den belyst på ett helt annat sätt än vad som är fallet
              nu.
            </seg>
            <seg n="01b52920">
              OS i Sverige är också med i detta, och jag tycker att det är
              viktigt och väsentligt att även Sverige i framtiden ges möjlighet
              att söka ett OS. Hoppas att vi kan komma dithän lite längre fram,
              i första hand kanske ett vinter-OS.
            </seg>
            <seg n="ef59315a">
              Tillbaka till idrottens självständighet. Den har för oss varit
              en viktig fråga oerhört länge. Man har från socialdemokratins
              sida sagt att idrotten är självständig. Vi gör små antydningar
              bara. Som moderat kan man se brevet från Riksidrottsförbundet
              på två sätt. Vi kan säga: Vad var det vi sade? Vi hade rätt. Idrotten
              är inte självständig. Äntligen inser man detta och har blivit
              så irriterad på regeringen att man gör något ganska unikt i svensk
              idrott: Man skickar ett brev till idrottsministern, en idrottsminister
              som man är ganska så bekant med. Man inleder brevet med Bosse.
              Bara detta ger en känsla av att det finns en intim samhörighet
              mellan Riksidrottsförbundet och regeringen, och ändå visar man
              denna enorma besvikelse på att man från Riksidrottsförbundets
              sida känner att man är överkörd.
            </seg>
            <seg n="b02f3461">
              Det skulle vara intressant att höra vad majoritetens talesman
              i dag, Lars Wegendal, har att säga till detta. Han har tidigare
              här i kammaren sagt att Moderaterna överdriver när de talar om
              att idrottsrörelsen inte är självständig. Kan vi få ett bekräftande
              av detta, eller anser Lars Wegendal att Riksidrottsförbundet har
              fel i sitt brev?
            </seg>
            <seg n="3181576e">
              Det känns lite konstigt. Jag ska återge ett par saker från Karin
              Mattssons brev där man talar om hur regeringen jobbar.
            </seg>
            <seg n="62524134">
              Ett annat litet exempel är diskussionerna om resurserna till
              antidopningsarbetet där vi inför föregående år begärde 22 miljoner
              för att uppfylla de mål och den inriktning som både ni och vi
              satt upp för antidopningsarbetet. Vi fick mer än vad vi begärde.
              23 miljoner. Alltså underkändes den bedömning vi redan gjort.
              Jag tvingas konstatera att du eller regeringen anser här att er
              kompetens är bättre än vår.
            </seg>
            <seg n="432724fd">
              Det är klart att man kan vara nöjd när man får mer pengar än
              vad man begär, det är inte många som får det. Men detta är väl
              unikt. Man säger också på ett ställe, som Lennart Kollmats var
              inne på: Vi börjar helt enkel undra om du saknar förtroende för
              den demokratiskt uppbyggda idrottsrörelsen att bedöma hur pengarna
              gör bäst nytta. Det är tyvärr bara att konstatera att RIF trots
              upprepade försök till dialog och samförståndslösningar inte fått
              gehör i diskussionerna med regeringen.
            </seg>
            <seg n="a90c10f6">
              Detta är skrämmande.
            </seg>
            <seg n="daefeb88">
              Låt mig i all blygsamhet påpeka att vi har lagt fram ett förslag
              vad gäller ersättning till Handslaget, där vi talar om att vi
              vill ge en miljard under fyra år, men vi vill ge pengarna på det
              viset att idrotten självständigt ska få bedöma vad man vill använda
              pengarna till. Det är stor skillnad mellan vad vi moderater gör
              och vad ni socialdemokrater gör, det vill säga att ni styr in
              i minsta detalj vad de ska göra. Det tycker jag är skrämmande.
              Vi talar för vår del om att vi vill följa vad RIF har sagt och
              vill öka det ekonomiska stödet till de mindre specialförbunden,
              precis vad RIF har sagt på sin stämma. Vi vill att man ska använda
              pengarna till stöd för idrottsanläggningar och till stöd för ledarutbildning
              och fortbildning, men vi kommer inte att tala om på miljonen när
              hur de här pengarna ska användas.
            </seg>
            <seg n="b65d8550">
              Det vore intressant att höra från Lars Wegendal hur man ser på
              idrottens självständighet och om man tar till sig den här kritiken
              eller om man fortfarande inte anser att kritiken är befogad.
            </seg>
            <seg n="61aaad8f">
              Så över till en annan reservation som vi har gemensamt från alliansen,
              nämligen om internationella idrottsevenemang där vi vill göra
              en utredning. Låt mig som västkustbo få göra lite reklam för ett
              evenemang på västkusten den 613 augusti, som ingen har missat,
              nämligen EM i friidrott. Till EM i friidrott kommer 1 400 tävlande,
              3 000 volontärer, 2 000 medierepresentanter, 32 000 åskådare på
              Ullevi varje dag, 200 000 människor på stan varje dag, för att
              inte tala om tv och så vidare.
            </seg>
            <seg n="79e754b4">
              Låt oss säga att folk gör av med någonstans mellan 500 och 1
              000 kr varje dag, och då har idrotten en enorm betydelse för turismen.
              Man tjänar pengar, staten tjänar oerhört mycket pengar i moms,
              olika näringsgrenar i Västsverige tjänar pengar, inte bara i Västsverige
              utan även andra ställen. I Göteborg har man gjort ett arrangemang
              där både kommunen och företag går in. Man kan tycka att de som
              arrangerar detta, nämligen Friidrottsförbundet, tar risker. Många
              tjänar pengar, men man vet inte om Friidrottsförbundet tjänar
              pengar man hoppas att de gör det genom tv-avtal, även om pengar
              från tv-avtalen ofta inte, och inte i det här fallet heller, går
              till Friidrottsförbundet. Vi vet vad som hände 1995 när vi hade
              det kanske mest succéfulla idrottsevenemanget någonsin i Sverige,
              friidrotts-VM. Det var en folkfest, men Friidrottsförbundet kom
              många år att gå på knäna, eftersom det inte klarade det. Därför
              tycker vi att det är viktigt att göra denna utredning för att
              se om inte staten kan vara med och stödja förbunden. Vi anser
              nämligen att det är oerhört viktigt att Sverige får arrangemang
              som är till nytta för turism, till nytta för näringsliv och till
              nytta för oss idrottsintresserade. Vi är lite för att inte ta
              i i överkant förvånade över att Socialdemokraterna inte anser
              att vi ska göra den här utredningen, utan vi var tvungna att skriva
              en reservation i frågan.
            </seg>
            <seg n="e43ed7d9">
              Jag hoppas att Lars Wegendal, när han väl får ordet, säger att
              han anser att det är viktigt att man från statens sida går in
              och ger ett stöd till detta för att idrotten ska våga satsa och
              för att vi ska våga ha arrangemang i Sverige. Det är viktigt.
              Sverige kan inte alltid stå vid sidan av. Nu har vi ett stort
              evenemang i Göteborg. Jag har just nämnt vad det ger i pengar.
              Vi kan räkna med miljarder om det går bra. Det är bra för Göteborg,
              och det är bra för Sverige att ordna idrottsevenemang och att
              tjäna pengar på det.
            </seg>
            <seg n="fb31bc6b">
              Med det, herr talman, ber jag att än en gång få yrka bifall till
              reservation 4.
            </seg>
          </u>
          <note type="speaker" n="5097aeec">
            Anf. 118 KENNETH LANTZ (kd):
          </note>
          <u who="kenneth_lantz_f46382" xml:id="i-f65024f1a3b73fe9-0" n="44d907bd" next="i-4f337494dd9d1741-0">
            <seg n="0843f5c8">
              Herr talman! Idrottsdebatt med påtaglig inriktning på ungdom
              och breddverksamhet är vad vi sysslar med just nu. Vi borde kanske,
              i enlighet med dagen när vi har utrikesdebatt, ha fyllt Riksdagshuset
              med idrottsemblem och representanter för alla ungdomsklubbar runtom
              i vårt avlånga land. Det hade varit en prydnad att se ledamöterna
              iförda sina hemmalags dräkter träda upp i talarstolen i dag i
              stället för att vara prydda med enbart partipolitiska pins .
            </seg>
          </u>
          <note n="759866ff">
            Låt mig inledningsvis yrka bifall till reservation 1 under punkt
            1. Självklart står jag bakom Kristdemokraternas övriga reservationer.
          </note>
          <u who="kenneth_lantz_f46382" xml:id="i-4f337494dd9d1741-0" n="44d907bd" prev="i-f65024f1a3b73fe9-0">
            <seg n="7cd04434">
              Det finns något speciellt och alldeles unikt i idrotten. Det
              skapar personlig utveckling:
            </seg>
            <seg n="e513235b">
              När vi talar om idrottens samhällsnytta om idrotten som folkhälsofaktor,
              om hur vi bidrar till barns och ungdomars sociala utveckling,
              om hur människor i idrotten upplever glädje och får del av en
              positiv gemenskap så är det i de lokala idrottsföreningarna som
              detta sker. Därför måste det föreningsarbete stödjas där man varje
              dag i träningen för pojk- eller flicklaget, i pensionärsgympan,
              i bassängen och i stallet möts för att bygga upp sin egen kropp
              och en gemenskap. De små gemenskaperna är viktiga att utveckla
              och förstärka, så att fler blir sedda, känner delaktighet och
              glädje och därmed också förbättrar sin hälsa.
            </seg>
            <seg n="1b685a78">
              De senaste dagarna har vi återigen blivit påminda genom nyhetsförmedlingar
              om småbarnens övervikt. Jag tror inte primärt att det är för mycket
              mat utan snarare för lite rörelse i det svenska samhället. Utomhuslekar
              och förflyttningar per cykel och till fots har ju tyvärr nästan
              helt försvunnit. Att mäta BMI på fyraåringar talar väl ändå sitt
              tydliga språk. Vi måste ta ett gemensamt ansvar för mer fysisk
              aktivitet.
            </seg>
            <seg n="a0397f4c">
              Det finns, herr talman, över 20 000 idrottsföreningar i Sverige.
              Många är små, en del är stora med flera tusen medlemmar. Några
              har en elitinriktad verksamhet, andra satsar främst på bredden.
              Det finns klubbar och föreningar i både storstad och landsbygd,
              och alla föreningar lever under helt olika villkor. Alla är de
              unika.
            </seg>
            <seg n="a0cfc157">
              Enligt en studie som Riksidrottsförbundet publicerade 2004 har
              genomsnittsföreningen 271 medlemmar, 17 ideella ledare, ingen
              anställd personal och en årlig omsättning på 160 000 kr. Den har
              ett litet överskott i ekonomin och ser ledarförsörjningen som
              det största framtidsproblemet. Samtidigt vet vi att det finns
              föreningar med flera tusen medlemmar, mångmiljonomsättningar och
              professionella kanslier, likaväl som klubbar som endast består
              av en mindre grupp idrottsintresserade och med väldigt liten ekonomi.
            </seg>
            <seg n="4f683ec3">
              Oavsett storlek har alla idrottsföreningar behov av pengar. Därför
              var Handslaget en god, om än tidsbegränsad, investering. I en
              intervju med Bosse Ringholm i Göteborgs-Posten den 8 januari sade
              ministern: Erfarenheterna från Handslaget är så positiva att jag
              utgår från att idrotten får minst lika mycket pengar även framgent."
              Däremot preciserade ministern inte närmare i vilka former detta
              skulle ske, och det är mer än två månader sedan. Dessutom meddelade
              Svenska Spel den 16 februari att bolagets vinst sjönk med några
              procentenheter 2005, vilket sannolikt ger idrottsföreningarna
              ungefär 96 miljoner kronor mindre i år. Effekten av detta system
              när Svenska Spels vinst minskar slår mot idrotten. Detta tycker
              jag är ett oroande tecken.
            </seg>
            <seg n="fd1e2275">
              Idrottsrörelsens huvudbudskap inför valet är en säker och långsiktig
              finansiering. Dagens brev behöver jag inte gå djupare in på. Det
              har vi redan nämnt, och det återkommer vi säkerligen till i kommande
              repliker.
            </seg>
            <seg n="7f993e04">
              Herr talman! Kristdemokraterna anser att det är viktigt att säkra
              idrottens självständighet och särart. Idrottsrörelsen ska ha ett
              starkt stöd från samhället, men dess verksamhet ska vara självständig
              i förhållandet till stat, kommun och näringsliv. Därför måste
              varje diskussion om att utveckla idrottsrörelsen ta sin utgångspunkt
              i en utveckling av föreningarna. Barn och ungdomar söker sig till
              dem, och över 90 % är eller har varit medlemmar i en idrottsförening.
            </seg>
            <seg n="d0318232">
              Men de söker sig tyvärr också därifrån. Alltför många slutar
              alltför tidigt. Det förekommer, beklagligt nog, en elitistisk
              utgallring som jag anser vara väldigt negativ. Självklart kan
              inte alla människor älska idrott. I de flesta fall är det inte
              heller möjligt för en enskild förening att bedriva en verksamhet
              som passar alla önskemål och ambitionsnivåer. Även om Kristdemokraterna
              ännu inte anslår mer pengar än regeringen, kan jag inte låta bli
              att lyfta fram behovet av ett stöd till barn- och ungdomsidrotten
              för att skapa ett mer varaktigt intresse. Vi talar ofta om det
              livslånga lärandet, herr talman, och kanske är det nu dags att
              också börja tala om ett livslångt idrottande.
            </seg>
            <seg n="732f3d01">
              Idrotten engagerar mig mycket. Speciellt breddidrotten är oerhört
              viktig, så även spontanidrotten. Vardagsmotionen är betydelsefull
              i detta sammanhang, och jag vill lovorda idrottsrörelsen och uppmuntra
              till fortsatta osjälviska insatser i detta arbete. I den parlamentariska
              utredning som arbetat med en översyn av plan- och bygglagen som
              presenterades i maj 2005 och som heter Får jag lov? Om planering
              och byggande lyser tyvärr spontanidrottsfrågorna fortfarande med
              sin frånvaro. Dessa frågor, herr talman, måste aktualiseras framöver.
            </seg>
            <seg n="3662dc42">
              Idrottsrörelsen är till stor glädje i arbetet för ökad integration
              och jämställdhet. Denna målsättning får aldrig glömmas bort eller
              förringas på något sätt. Att arbetet är viktigt understryks av
              ett fåtal studier som gjorts. En av dessa är Etnicitet och social
              mångfald belastning eller tillgång inom barn- och ungdomsidrotten
              av Rolf Carlson vid Idrottshögskolan i Helsingfors. Jag hade tänkt
              läsa upp en del förslag som kommer direkt från hans utredning.
              Jag ska inte ta tid till att göra det med hänsyn till kommande
              votering, men jag kanske kan återkomma vid ett senare tillfälle.
            </seg>
            <seg n="336738ef">
              Herr talman! Elitverksamheten är delvis finansierad av oss sportintresserade
              i egenskap av publik, en publik som i sig också förenar och bör
              skapa trygghet, styrka och gemenskap i stället för slagsmål och
              skadegörelse. Elitverksamheten ska inte förringas, utan den är
              en sporre för vårt uppväxande släkte.
            </seg>
            <seg n="680a8cd4">
              Däremot är det alldeles klart att kravet på drogfrihet och god
              etik måste vara en självklar arbetsmodell för ett elitidrottande.
              Även om jag själv inte hade möjlighet att närvara, satte jag stort
              värde på den konferens om gendopning som arrangerades av Karolinska
              Institutet i Helsingfors i december. Världens ledande genforskare
              och idrottsvärldens främsta profiler diskuterade gendopning i
              förhållande till vetenskap och etik och kom fram till gemensamma
              principer och ståndpunkter.
            </seg>
            <seg n="8bc0bd55">
              Avslutningsvis, herr talman, handlar etikarbetet inom idrotten
              om att stimulera positiva beteenden och motverka negativa. Idrottsrörelsen
              har själv satt upp ett mål om att uppfattas som en samhällsnyttig
              folkrörelse och en förebild för etik, moral och ansvarstagande.
              På nationellt plan är idrottsrörelsen och Riksidrottsförbundet
              tillsammans med SISU Idrottsutbildarna betydelsefulla när det
              gäller att förmedla etik och värderingar. Kristdemokraterna anser
              att det bör läggas stor vikt vid att lyfta fram de idrottsetiska
              frågorna.
            </seg>
            <seg n="94e3850b">
              Återupptagna förhandlingar
            </seg>
          </u>
          <note n="f80dbc44">
            Ajournering
          </note>
          <note n="a590be2c">
            Kammaren beslutade kl. 16.57 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <note n="6bd3a69c">
            Förhandlingarna återupptogs kl. 17.00.
          </note>
          <note n="f31250b4">
            10 § Beslut om ärenden som slutdebatterats vid dagens sammanträde
          </note>
          <note n="b6df7782">
            Punkt 1
          </note>
          <note n="587eeb57">
            Punkt 3
          </note>
          <note n="21e5b23f">
            Punkt 6
          </note>
          <note n="91896fb3">
            Punkt 8
          </note>
          <note n="c1d6303e">
            Punkt 14
          </note>
          <note n="c5256e64">
            Övriga punkter
          </note>
          <note n="3896763c">
            11 § (forts. från 9 §) Idrottsfrågor (forts. KrU8)
          </note>
          <note type="speaker" n="af5d54a6">
            Anf. 119 PETER PEDERSEN (v):
          </note>
          <u who="peter_pedersen_2328f0" xml:id="i-0b21ce30a965bb8c-0" n="a9ef1ec9">
            <seg n="f8ba581c">
              Herr talman! Det en utmaning att börja debatten efter voteringen.
              Vi får ta det som att gonggongen har gått för andra ronden.
            </seg>
            <seg n="c62302cc">
              Det är mycket roligare att utöva idrott själv eller att titta
              på idrott än att debattera idrott, men jag ska göra ett tappert
              försök.
            </seg>
            <seg n="c62b9ee5">
              I går var ett antal partier ute på stan och diskuterade idrottsfrågor
              med representanter för olika specialförbund och idrottsförbund.
              Vi kom fram till att vi har likartad syn på detta.
            </seg>
            <seg n="1d093ef4">
              Det som är viktigt att få fram och där vi inte riktigt är överens
              är på marginalen. Jag tror att det är få frågor där vi har en
              så gemensam grundinställning bland partierna som just idrottsfrågor.
              Det har väl att göra med att vi på olika sätt uttrycker att idrott
              inte ska politiseras alltför mycket. Det är viktigt att i alla
              sammanhang inte minst här i riksdagen framhålla att idrottsrörelsen
              är en självständig folkrörelse. Vi ska inte gå in och reglera
              deras verksamhet med politiska beslut.
            </seg>
            <seg n="1efc819c">
              Idrotten betyder väldigt mycket för väldigt många människor.
              Den kan ge fantastiska upplevelser, till exempel de sju OS-gulden.
              Men om jag säger Vitryssland förstår alla att jag menar att det
              också kan finnas smärtsamma idrottsminnen.
            </seg>
            <seg n="684f8c88">
              Jag bor på en ort där idrotten har en stor betydelse. Och jag
              tänkte att jag skulle uppmuntra sällskapet med en liten anekdot.
            </seg>
            <seg n="74cacee8">
              Någon gång på 50- eller 60-talet var det en kvinna på cykel som
              råkade kollidera med en bilist i en korsning och åkte ned i diket.
              Bilisten hoppade ur bilen och undrade hur det gick. 21 till Degerfors,
              svarade damen. Då är idrotten ganska viktig i sammanhanget.
            </seg>
            <seg n="8e11ead4">
              För de idrottsintresserade räcker det om man nämner ett årtal
              som 1958, ett resultat som 8,90, en person som Ulrika Knape, ett
              smeknamn som Lillstöveln, idrottsklubbar som Färjestads BK eller
              en idrottsplats som Örjansvall eller Stora Valla så kopplar alla
              någon typ av minne i tidsperspektivet och rummet till denna händelse.
              Det är det som gör idrotten fantastisk, både på elitnivå och på
              breddnivå.
            </seg>
            <seg n="b59c1cee">
              Vi menar alltså att det är oerhört viktigt att en rörelse som
              ligger så nära folkets hjärta och som är den största folkrörelse
              som vi har också ges det förtroende som man efterfrågar i det
              brev som många från de borgerliga partierna har citerat. Vi tycker
              att det är viktigt att ta detta brev på allvar. Och jag uppskattar
              den uppriktighet som RF:s ordförande presenterar i detta brev
              till vår idrottsminister.
            </seg>
            <seg n="b6d0f6d0">
              Trots alla de diskussioner som vi har haft gemensamt mellan de
              olika partierna och Riksidrottsförbundet uppfattas det tydligen
              som att vi politiker är alltför klåfingriga och förlitar oss alltför
              lite på de självständiga beslut som idrottsrörelsen ska ha rätt
              att fatta. Detta tycker jag att vi ska ta på djupaste allvar och
              verkligen sätta oss ned i viktiga diskussioner för att komma fram
              till hur denna modell ska fungera.
            </seg>
            <seg n="dc6940cf">
              Jag skäms emellertid inte speciellt mycket. När jag läser brevet
              från Riksidrottsförbundets ordförande Karin Mattsson kan jag nämligen
              konstatera att vissa passager där ligger väldigt nära det som
              Vänsterpartiet under årens lopp har formulerat i olika motioner
              där vi pekar på just vikten av självständighet för idrottsrörelsen
              och att det faktiskt är upp till idrotten själv hur olika mål
              ska uppnås. Däremot är det rimligt, vilket även Riksidrottsförbundet
              skriver, att politikerna kan ange mål för sin bidragsgivning.
              Men det ska vara övergripande mål, inte detaljstyrning av idrottsrörelsen.
            </seg>
            <seg n="e92146fe">
              Med det positiva klimat som hittills har varit utgår jag från
              att vi ska kunna hitta fram till en bra lösning i just den frågan.
            </seg>
            <seg n="ef5ad141">
              Jag kommer att hoppa över en massa saker. Vi har en ny ordning,
              och vissa saker anses ha debatterats tidigare. Jag försöker därför
              hålla mig till de frågor där Vänsterpartiet har lagt fram förslag
              som inte har hänskjutits till den här särskilda ordningen. Dit
              hör det som vi kan kalla för finansiering av idrottsrörelsen.
              Där har vi ett långt stycke i vår kommittémotion där vi pekar
              på att det är viktigt att vi vid den statliga bidragsgivningen
              utgår från synsättet att idrott stimulerar många till fysisk rörelse,
              vilket främjar folkhälsan.
            </seg>
            <seg n="a6de58d3">
              Så länge idrotten lever upp till eller arbetar seriöst i fråga
              om uppställda mål är det logiskt med ett långsiktigt statligt
              stöd på en säkerställd nivå. Vi vill alltså ha en trygghet för
              idrotten att kunna planera sin verksamhet självständigt på ett
              långsiktigt och genomtänkt sätt.
            </seg>
            <seg n="0e41aa93">
              Vi menar alltså att statens bidragsgivning till idrotten måste
              utformas med respekt för att idrottsrörelsen är en självständig
              och oberoende folkrörelse. Detta påpekande får stor betydelse
              inte minst med anledning av detta så ofta citerade brev till idrottsministern.
            </seg>
            <seg n="dc2f2690">
              Vi har ställt oss bakom och tycker att det är positivt med Handslaget
              som har skett under denna mandatperiod. Vi tycker att det är viktigt
              att erfarenheterna och utfallet av detta utvärderas så fort som
              möjligt så att vi kan gå vidare för framtiden. Vi vill alltså
              inte redan nu spekulera om nivåer och så vidare som vi uppfattar
              att åtminstone Moderaterna har gjort, utan vi tycker att det är
              rimligt att man även i detta sammanhang faktiskt utvärderar en
              verksamhet som ligger på 1 miljard kronor innan man bara säger
              att man öser på. Det kan till exempel handla om hur den framtida
              utformningen ska gå till.
            </seg>
            <seg n="19d4a72e">
              Vi har också pekat på att det är viktigt att det finns en betydande
              egenfinansiering inom idrottsrörelsen. En självständig rörelse
              kan inte vara helt eller ensidigt beroende av andra parter, vare
              sig stat, kommun och landsting, näringsliv eller sponsorer, utan
              det är viktigt att man hittar en vettig mix mellan det offentliga
              stödet, stöd från näringslivet via sponsring och de pengar som
              man kan ta in på andra sätt.
            </seg>
            <seg n="a3e0166b">
              Vi är också oroliga över den tydliga koppling som finns mellan
              pengar till idrottsrörelsen och spelpengar. Det framgår i betänkandet
              att det är en betydande andel av det så kallade statliga stödet
              till idrotten som faktiskt genereras av spelpengar. Det kan fungera
              bra utifrån ett idrottssammanhang ju fler som spelar och ju mer
              pengar som vi gör av med på spel och dobbel, desto mer pengar
              faller ut till idrotten. Men som tur är kan det vara lite upp
              och ned med det. Jag ser det inte som något självändamål att svenska
              folket ska spela mer och göra av med mer pengar på spel. Vi skulle
              hellre vilja ha en koppling som innebär ett tydligt anslag på
              en säkerställd nivå till idrotten via statsanslaget. Det innebär
              egentligen inte mer pengar, utan det innebär att man inte har
              denna tydliga och direkta koppling från spel till idrott, eller
              som det var förut från Jack Vegas eller ungdomsidrott, vilket
              var ännu värre.
            </seg>
            <seg n="94a7c8b1">
              Det vinstdelningssystem som vi har är alltså ett steg i rätt
              riktning. Vi tycker att man ska fundera vidare på hur man ska
              hitta ett bra sätt att balansera dessa olika intressen mot varandra.
            </seg>
            <seg n="34d28709">
              Vi tycker därför att det är bra att de flesta, såvitt vi förstår,
              idrottsförbund i EU-länderna liksom vårt idrottsförbund, vilket
              åtminstone vissa borgerliga partier är mycket irriterade på, värnar
              om en fortsatt reglerad spelmarknad och att vi inte ska släppa
              loss andra aktörer på den marknaden. Vi tror inte att det gynnar
              den allmännyttiga ideella verksamheten i Sverige.
            </seg>
            <seg n="d8d6b563">
              När det gäller jämställd idrott tycker jag så här dagen efter
              kvinnodagen att det är viktigt att från talarstolen poängtera
              de fantastiska framgångar som vi har haft i största allmänhet,
              men inte minst de framgångar som har varit inom den kvinnliga
              idrotten. Då är det ganska roligt att när ordföranden i kulturutskottet
              skulle ge exempel på något som hade upprört honom så var det tydligen
              att någon ung tjej hade boxats. Jag måste säga att jag blir lika
              upprörd oavsett om det är unga killar eller tjejer som går tävlingsmatcher
              i boxning vid åtta eller om det var tolv års ålder. Jag tycker
              att det låter väldigt konstigt oavsett kön.
            </seg>
            <seg n="74fd471a">
              Däremot har jag till skillnad från vissa andra potentater som
              har ändrat uppfattning inga som helst synpunkter på vilka idrotter
              som killar och tjejer ägnar sig åt. Jag tycker inte att det finns
              några idrotter som passar specifikt för killar eller för tjejer.
              Nu har till och med den gamle hockeyordföranden Rickard Fagerlund
              skrivit en debattartikel där han erkänner att han nog hade fel
              när det gäller tjejernas förmåga att spela ishockey. Det tycker
              jag är glädjande. Och jag tycker inte man ska hålla på att ge
              denna typ av exempel.
            </seg>
            <seg n="816abf68">
              När det gäller boxningsexemplet så ägnar man sig såvitt jag vet
              åt diplomboxning, och då får man i princip inte träffa varandra,
              utan man ska öva teknik och så vidare. Det låter därför jättekonstigt
              om man skulle gå något slags fullkontaktmatch vid åtta eller tolv
              års ålder. Jag uppfattade inte riktigt vilken ålder som ordföranden
              nämnde här. Men jag tycker att man ska bli upprörd oavsett vilket
              kön som det handlar om om man har denna typ av tävlingsverksamhet
              vid så låg ålder.
            </seg>
            <seg n="4522e8a3">
              Den trovärdiga idrotten har många tagit upp här. Det är också
              oerhört viktigt och en rimlig åsikt att när vi ger statliga bidrag
              ska man upprätthålla en ren och trovärdig idrott. Jag har fullt
              förtroende för att idrotten kan avgöra om det ska vara 22 eller
              23 miljoner som går till verksamheten mot dopning. Jag vet inte
              om det var förutseende att man fick 1 miljon för mycket till den
              verksamheten.
            </seg>
            <seg n="2bfd2a15">
              Avslutningsvis när det gäller de internationella idrottsevenemangen
              tycker även vi från Vänstern att det är viktigt att lyfta fram
              betydelsen av att Sverige förutom att delta vid olika stora arrangemang
              ute i världen också kan arrangera sådana själva. Då måste vi hitta
              en ordning där berörda parter då talar jag om det offentliga,
              till exempel stat, kommun, landsting, näringsliv, idrottsföreningar
              och hela idrottsrörelsen både SOK, RF och alla specialförbund
              jobbar tillsammans för att ta hem dessa arrangemang. Vi är däremot
              inte beredda att redan nu, som de borgerliga partierna nu föreslår,
              närmast ska garantera att det ges en statlig garanti för att man
              ska kunna arrangera OS. Det handlar om väldigt mycket pengar.
              Vi vill alltså se ett ansvarstagande från alla parter, men vi
              har alltså ingenting emot ett engagemang från samhällets sida
              när det gäller den typen av åtgärder. Vi tror att det är viktigt
              för Sverige att kunna visa upp sig, och det är viktigt att ha
              förebilder som även kan visa upp sig på hemmaplan.
            </seg>
            <seg n="8e7ebdc9">
              Med anledning av detta yrkar jag bifall till reservation 6 från
              Vänstern under punkt 6 som handlar om idrottsföreningarnas ekonomiska
              förutsättningar.
            </seg>
          </u>
          <note type="speaker" n="21dc5bfa">
            Anf. 120 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-9eaca4e8c6cdc626-3" n="d9051c39">
            <seg n="1760f4de">
              Herr talman! Med tanke på Peters kunskaper och min åsikt kring
              boxning och liknande avstår jag från andra ronden, speciellt när
              motståndet ser ut som det gör. Jag ska dock ta upp några andra
              frågor.
            </seg>
            <seg n="f3c600a7">
              När det gäller exemplet med boxning var tjejen 13 år. Det var
              mycket riktigt diplomboxning, men det jag reagerade emot var uttrycken
              att hon tidigare hade fått stryk i matcher och att matchen bröts
              därför att hon slog för hårt. Det indikerar för mig att det är
              fullkontakt. Jag reagerade också emot att man har ett SM för 13-åringar,
              och där håller jag med om att det inte spelar någon roll om det
              är tjejer eller killar. Det var det klarläggandet.
            </seg>
            <seg n="eeaf5165">
              Sedan är jag nästan rädd att ge beröm efter vad Lars Wegendal
              sade om min debatteknik, men det var glädjande att du hade med
              detta kring idrottens självständighet. Dock blev jag då naturligtvis
              rätt överraskad över att du inte har varit med på våra reservationer
              tidigare. Du hörde ju mina citat bland annat från debatten 2003.
              Dessa ställningstaganden har jag och Folkpartiet upprepat flera
              gånger senare, men då har vi inte fått något stöd från Vänstern.
              Det är dock alltid glädjande med uppvaknanden, även senkomna,
              kring självständigheten.
            </seg>
            <seg n="1d795434">
              Vidare läste du upp ett stycke under rubriken Sponsring det hänger
              väl snarare samman med finansieringen om att man i framtiden ska
              ges möjlighet till en betydande andel egenfinansiering av de totala
              intäkterna. Ni uppger själva i reservationen att det är för närvarande
              är 50 %. Är detta ett tecken på att ni vill minska de statliga
              stöden, eller vill ni minska möjligheterna till sponsring och
              tv-intäkter för att öka egenfinansieringen för att därmed kunna
              öka självständigheten?
            </seg>
          </u>
          <note type="speaker" n="8a952a34">
            Anf. 121 PETER PEDERSEN (v) replik:
          </note>
          <u who="peter_pedersen_2328f0" xml:id="i-0b21ce30a965bb8c-1" n="a9ef1ec9">
            <seg n="80d9f8ca">
              Herr talman! Nej, vi vill bara markera vikten av att ha en balans
              mellan egenfinansiering, stöd från samhället och eventuell sponsring
              eller andra intäkter så att man inte blir ensidigt beroende av
              någon. Vi tror inte att det vore bra om idrottsrörelsen till exempel
              skulle vara finansierad enbart med samhälleliga medel. Då skulle
              den här kopplingen bli ännu tydligare. Vi tycker att denna balans
              är viktig att upprätthålla, och därför har vi lyft upp den frågan.
            </seg>
            <seg n="87b64aba">
              Sedan gällde det självständigheten. Man kan alltid säga: Varför
              går inte ni på vår reservation? Jag vill dock hävda att jag varje
              gång vi har diskuterat idrottsfrågor under mina år här i riksdagen
              har påtalat idrottens självständighet.
            </seg>
            <seg n="3eba7568">
              Jag måste också säga något om den här debatten vi hade i går.
              Jag kom visserligen ganska sent, men jag uppfattade inte på detta
              möte den allvarliga kritik, som jag uppfattar det, som framförs
              i det här brevet. Den här tonen och det ganska hårda utfallet
              är någonting nytt för mig. Jag måste ha missat den tydliga signalen.
              Självklart måste detta, som jag sade, tas på djupaste allvar.
            </seg>
            <seg n="0c063452">
              Jag tycker inte heller att det sätt på vilket till exempel Riksidrottsmuseet
              kom till är lämpligt. Vänstern och kanske något annat parti hade
              under ett antal år skrivit motioner om detta, men det var nej,
              nej, nej. När sedan regeringen plötsligt kommer på att man vill
              ha detta fixar man till det, men finansieringen var inte löst.
              Vi har tidigare framfört att vi inte gillar den typen av sätt
              att bedriva politik. Det tycker jag att man ärligt och klart ska
              framföra.
            </seg>
            <seg n="ed54dd85">
              Sedan kan ju detta med självständigheten vara svårt. I andra
              frågor vill ju vissa partier, till exempel Folkpartiet, reglera
              ganska exakt hur vissa idrotter ska få utövas. Ni vill också uppmana
              SOK att ha vissa politiska ståndpunkter visavi Beijing-OS. Jag
              utgår från att de som sitter i Svenska olympiska kommittén har
              vishet nog att inse att det är lämpligt att i en diktaturstat
              som Kina framföra denna typ av åsikter. Jag tycker inte att vi
              politiker måste uppmana till det. De ska köra sin kritik, och
              vi politiker ska förstås köra vår, här liksom när det gäller Saudiarabien
              eller bordellerna i Tyskland. Vi ska ha ansvar för våra olika
              saker och ta besluten självständigt. Jag uppmanar inte idrottsrörelsen.
              Jag har min ståndpunkt och hoppas att de tar intryck av det vi
              säger politiskt.
            </seg>
          </u>
          <note type="speaker" n="1dcd4414">
            Anf. 122 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-9eaca4e8c6cdc626-4" n="d9051c39">
            <seg n="d02f645c">
              Herr talman! När det gäller bordellerna och Saudiarabien har
              uppmaningen att agera gått till idrottsministern. Jag tyckte alltså
              inte att fotbollslandslaget på plats nere i Saudiarabien ska utöva
              någon politisk inverkan, utan då är det självfallet den politiskt
              ansvarige ministern som ska agera.
            </seg>
            <seg n="a1b1fb00">
              Sedan var det väl inte riktigt att vi i detalj vill reglera hur
              idrotter ska få utövas. Vi talar om att det finns vissa idrotter
              som inte ska få utövas. Det är nog detta det handlar om, inte
              hur man utövar dem i övrigt. Men det finns en del idrotter, med
              fullkontakt och liknande, som åtminstone jag är klar motståndare
              till.
            </seg>
            <seg n="356f0b0b">
              Jag uppfattade dock att du delade ett antal skrivningar i brevet
              från Riksidrottsförbundet. Dessutom är det mycket riktigt att
              du kom sent till debatten i går. Det var nämligen den första punkten
              som var uppe i den diskussion vi i går hade med generalsekreterarna
              i specialidrottsförbunden att vi inte ska lägga oss i hur det
              går till. De var då säkerligen medvetna om den skrivelse som var
              på väg, vilket vi inte var. Ändå kom under diskussionen kritiken
              upp från vår sida att regeringen går in för mycket och styr det
              hela.
            </seg>
            <seg n="a6043f60">
              Sedan skulle jag apropå OS i Kina vilja fråga: Tycker du att
              det är rätt att Beijing har fått OS med tanke på dels hur man
              hanterar befolkningen nu när man ska ha arenor, dels över huvud
              taget den diktatur som har använt idrottsarenor till att undertrycka
              mänskliga rättigheter och göra andra illdåd?
            </seg>
          </u>
          <note type="speaker" n="b5a10c73">
            Anf. 123 PETER PEDERSEN (v) replik:
          </note>
          <u who="peter_pedersen_2328f0" xml:id="i-0b21ce30a965bb8c-2" n="a9ef1ec9">
            <seg n="4bfbbb7a">
              Herr talman! Nej, jag tycker inte att Beijing var det bästa valet.
              Jag tycker att det borde ha funnits en rad andra alternativ där
              det skulle ha passat bättre att ha ett sommar-OS. Dock utgår jag
              fortfarande från att vi politiskt kan framföra våra ståndpunkter
              i den frågan. Jag utgår också från att idrottsrörelsen i Sverige
              kommer att framföra nödvändig kritik. Däremot vill jag inte uppmana
              dem. Det tycker jag är viktigt. Det kan uppstå viss komplikation
              om de uppfattar att de nästan får i uppdrag av oss att framföra
              vissa ståndpunkter.
            </seg>
            <seg n="ab429de7">
              Detta har jag inga som helst problem med. Jag har som sagt själv
              haft synpunkter, engagerat mig och ställt frågor vad gäller bordellerna
              i Tyskland.
            </seg>
            <seg n="07d49c16">
              Det är viktigt att vi för fram kritik på de olika arenorna, men
              det är ändå viktigt att vi har den här rågången. Vi kan inte hela
              tiden hävda idrottsrörelsens självständighet när det passar de
              egna syftena. När det passar våra egna idéer är vi snabbt inne
              med pekpinnar och talar om hur vi tycker att det ska vara. Jag
              tror att man ibland får hålla fingrarna borta från syltburken
              även om det kliar och man vill dit och ha synpunkter. Annars har
              vi inte den respekt som vi hela tiden säger att vi eftersträvar.
            </seg>
            <seg n="184a4b8c">
              Jag uppfattar som sagt ändå att det finns en bra grund för att
              hitta en lösning på denna problematik. Jag utgår från att det
              här brevet kommer att behandlas på ett seriöst sätt, att vi kan
              sitta ned i seriösa diskussioner och hitta fram till lösningar
              så att vi inte ska behöva ha denna ordning i framtiden. Det tror
              jag inte att något parti vill.
            </seg>
          </u>
          <note type="speaker" n="c7fa8e91">
            Anf. 124 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-4" n="9fb4d664">
            <seg n="dec6179e">
              Herr talman! Det är alltid intressant att diskutera med Peter.
              Han är kunnig, har varit idrottsledare och kan idrotten. Men hur
              är det egentligen med minnet? Det kan väl inte vara så att du
              inte någon gång har hört att man diskuterat idrottens självständighet.
              Under den period som jag har suttit i riksdagens kulturutskott
              har vi varje år diskuterat idrottens självständighet. Du har varit
              med på riksidrottsmötet jag satt jämte dig, så det vet jag och
              där har man också tagit upp diskussionerna om idrottens självständighet.
            </seg>
            <seg n="e15a06cd">
              Och så säger du: Jag är förvånad över att ett sådant här brev
              kommer. Det är jag med. Jag är förvånad, för detta är grova anklagelser.
              Man säger exempelvis: Det är tyvärr bara att konstatera att RF
              trots upprepade försök till dialog och samförståndslösningar inte
              har fått gehör vid diskussionerna kring detta med självständigheten.
              Då frågar man sig varför. Är det så att bara för att det är borgerliga
              förslag så lyssnar du inte?
            </seg>
            <seg n="4366a754">
              När man hör dig stå här och prata tycker man nästan att du vill
              gå längre med självständigheten än vi på den borgerliga sidan.
              Ändå har du gått emot detta. Vi hade ju gemensamt med Socialdemokraterna
              utan vidare kunnat se till att det hade blivit den självständighet
              som RF vill ha.
            </seg>
            <seg n="f90f76f9">
              Sedan har jag en sista fråga. Du talar om nyttan av de här pengarna.
              Från moderat sida har vi tydligt gått ut och sagt att vi inte
              tänker försämra idrottens finanser. Vi vill ge dem 1 miljard.
              Varför vill du inte ge idrotten 1 miljard? Är det tveksamhet inom
              partiet, eller är det bara så att de kommer lite senare?
            </seg>
          </u>
          <note type="speaker" n="ebc1e320">
            Anf. 125 PETER PEDERSEN (v) replik:
          </note>
          <u who="peter_pedersen_2328f0" xml:id="i-0b21ce30a965bb8c-3" n="a9ef1ec9">
            <seg n="47087890">
              Herr talman! Jag står inte liksom bara här och spånar. Det är
              bara att ta fram den rad av motioner som vi från Vänstern har
              skrivit under årens lopp. Jag hävdar att vi i varje motion om
              idrott har betonat idrottens självständighet. Det finns ingen
              tvekan. Det är inget nytt påstående från vår sida. Jag tyckte
              att jag läste ganska tydligt när jag hänvisade till bidragsgivningen
              och att denna ska ske med respekt för en självständig och oberoende
              folkrörelse. Detta skrev vi faktiskt inte nu.
            </seg>
            <seg n="12bf8777">
              Jag behöver inte citera Karin Mattssons brev i dag. Den här motionen
              lämnades in någon gång i oktober förra året. Jag tycker att det
              var ganska förutseende kritik från Vänsterns sida. Det är ingen
              anpassning till RF:s kritik.
            </seg>
            <seg n="2a255157">
              Men jag kan konstatera att vi båda är förvånade. Det är alltid
              något. Då kan man försöka göra någonting åt det. Sedan kan man
              vara förvånad utifrån olika utgångspunkter.
            </seg>
            <seg n="133cfa81">
              Men det finns, som sagt var, en viss tendens till att vi nu ska
              försöka ta hem politiska poäng utifrån det här brevet. Jag tycker
              att det är olyckligt. Jag tror att det egentligen finns en samsyn.
              Vi vill ha en självständig folkrörelse. Vi kan ha olika definitioner
              på vad det betyder eller hur den ska utformas. Men det är viktigt
              att få en utformning. Det tror jag är oerhört väsentligt för framtiden.
            </seg>
            <seg n="400e0b9c">
              Svar, ja. Jag vill ha en väldigt tydlig gräns mellan vad folkrörelsen
              bestämmer och vad staten bestämmer. Det tycker jag är självklart.
            </seg>
          </u>
          <note type="speaker" n="cd55bd50">
            Anf. 126 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-5" n="9fb4d664">
            <seg n="d4ddf944">
              Herr talman! Vi tar inte hem politiska poäng. Vi konstaterar
              bara att Riksidrottsförbundet och vi har samma åsikt i den här
              frågan. Om du vill kalla det för politiska poäng må det vara hänt,
              men detta har vi drivit gång efter gång i den här kammaren.
            </seg>
            <seg n="407858b8">
              Hade vi fått stöd av dig hade Handslaget inte sett ut på det
              här sättet. Det är det som är den uppenbara sanningen. Du har
              genom ditt stöd till majoritetspartiet sett till att Handslaget
              är detaljerat, trots att det har kommit kritik från specialförbund
              och andra. Att ni skriver motioner är en sak, men att ni sedan
              inte står för era motioner är ju en helt annan sak. Det är faktiskt
              ni som har kunnat se till att Socialdemokraterna på det här viset
              har fått denna hårda styrning av Handslaget som man nu är så förtvivlad
              över från Riksidrottsförbundets sida. Jag tycker på något sätt
              att det här blir en konstig debatt.
            </seg>
            <seg n="96c8059b">
              Sedan tycker jag inte heller att vi ska dra några politiska poäng.
              Jag vill bara konstatera att idrottens självständighet har vi
              drivit och kommer vi att driva hela tiden. Om man ska vara positiv
              är det bra att ni är med på vagnen. Försök under de sex månader
              ni har kvar att regera att förändra Socialdemokraternas syn på
              den här frågan så att vi får en idrottsrörelse som är självständig.
              Se till att vi får en dialog och ett svar så att man kan konstatera
              att nu är en ny anda på gång, det är en förändring på gång i politiken
              mot att vi lyssnar på vad de säger. Även om brevet är ställt till
              Bosse Ringholm har vi övriga fått läsa det. Med det inflytande
              och den kunskap du har är min förhoppning att du åtminstone kan
              försöka få det regeringsbärande partiet att ändra sig i den frågan.
            </seg>
            <seg n="6809d4d8">
              Jag har fortfarande inte fått svar på frågan om pengarna till
              idrotten de närmaste fyra åren.
            </seg>
          </u>
          <note type="speaker" n="06260a1d">
            Anf. 127 PETER PEDERSEN (v) replik:
          </note>
          <u who="peter_pedersen_2328f0" xml:id="i-e393df5a7e59d153-0" n="a9ef1ec9" next="i-a8ac2f1f6d8e33cf-0">
            <seg n="c75c78ed">
              Herr talman! På den sista frågan har jag redan svarat att vi
              tycker att man ska göra en utvärdering av Handslaget, inte minst
              med anledning av den kritik som anförs från borgerligt håll och
              eventuellt också från idrottsrörelsen när det gäller hur det här
              har gått till. Då är det väl rimligt att man utvärderar utformningen
              och nivån på Handslaget eller vad det ska kallas i framtiden,
              och inte bara säger att nu går vi vidare. Det tycker jag är seriös
              politik.
            </seg>
            <seg n="e4948e97">
              Nu tänker jag också ta en politisk poäng. Ni härmar liksom den
              rådande majoriteten och säger att vi fortsätter men gör en lite
              annorlunda konstruktion. Det vore lämpligt att ni hittade på något
              eget förslag i det här sammanhanget.
            </seg>
            <seg n="23341b92">
              Det finns en rad olika områden där jag törs säga att som helhet
              betraktat tror jag faktiskt inte att vi i den nuvarande majoriteten
              ska vara oroliga för att idrottsrörelsen är jättearg på oss i
              största allmänhet. Jag tror att de i stort sett är nöjda med anslaget.
              De är i stort sett nöjda med Handslaget. Jag uppfattar att de
              är väldigt positiva till utfallet av Handslaget. Men de är irriterade
              på att vi är inne och detaljstyr för mycket. Det tycker jag att
              man ska ta till vara. Men jag uppfattar inte det som en sådan
              oerhörd kritik som drabbar hela det statliga stödet till idrottsrörelsen.
            </seg>
            <seg n="e2851555">
              Och jag kan konstatera att när det gäller till exempel synen
              på en reglerad spelmarknad är två partier på den borgerliga kanten
              väldigt irriterade på idrottsrörelsen för att den intar den ståndpunkt
              den gör. Jag konstaterar att den nuvarande majoriteten åtminstone
              har stöd av två borgerliga partier på den linjen att vi fortsatt
              vill se en koppling till allmännyttig verksamhet, att de spelpengar
              som finns kommer den till del. Det känns tryggt. Men vi vill inte
              ha en sådan tydlig koppling som finns nu.
            </seg>
          </u>
          <note n="db3db812">
            Anf. 128 BIRGITTA SELLÉN (c):
          </note>
          <u who="peter_pedersen_2328f0" xml:id="i-a8ac2f1f6d8e33cf-0" n="a9ef1ec9" prev="i-e393df5a7e59d153-0">
            <seg n="76f6e820">
              Herr talman! Anna, Lina, Tobias, Björn, Anna-Karin, Zäta, Sudden,
              Foppa. Det är knappast namnförslag på mina barnbarn. Jag tror
              att ni alla har förstått vad det handlar om, nämligen våra hjältar
              som deltog i OS och verkligen satte Sverige på kartan. Vi tog
              sju guld. Det är självklart med glädje som vi allihop minns det
              här. Det roliga är att även sådana som är ganska ointresserade
              av idrott har sagt: Vi har tagit 14 medaljer. Det tycker jag är
              ganska skönt.
            </seg>
            <seg n="b5f06e3a">
              Direkt efter slutsignalen i hockeyn sade statsministern: Det
              här betyder väldigt mycket för Sverige. Ja, det är vi nog många
              som anser.
            </seg>
            <seg n="bec307a0">
              Då blir min fråga: När är då Sverige redo att vara värd för ett
              OS-arrangemang?
            </seg>
            <seg n="7f464be7">
              Från Centerpartiets sida har vi motionerat om det här några gånger.
              Vi började med 2014, kände det som att vi var oerhört nära att
              nå fram. Men så kom Statskontoret med en skrivning där det stod
              att staten skulle få ett betydande åtagande. Det kom i juni förra
              året, 2005. Det blev så ont om tid att detta inte hann utredas
              ordentligt. Det blev väldigt styvmoderligt behandlat, och tyvärr
              sade regeringen, med idrottsministern i spetsen, att man inte
              kunde stå bakom ansökan.
            </seg>
            <seg n="1ade0662">
              Men Centerpartiet är ett parti som inte ger sig i första taget.
              Det gör att vi har sett framåt ytterligare och har satt ett stort
              frågetecken för 2018. Är det möjligt?
            </seg>
            <seg n="03a05de2">
              Vi ser ju att andra länder, som Kazakstan, Georgien och Bulgarien,
              vågar garantera pengar från staten för att satsa på ett OS och
              ansöker om OS. De ser vinster som det ger till landet. Vi tycker
              att vi borde kunna se likadant på det i vårt land, att alla ska
              se de möjligheter som finns. Flera talare före mig har pratat
              om det här och talat om att det ger vinster till näringslivet
              över huvud taget, till hotell, restauranger och så vidare som
              blir involverade. Vi borde kunna ha dem involverade i planeringen
              inför ett OS.
            </seg>
            <seg n="b3bdda98">
              Vi har talat en hel del om det möte som flera av oss idrottsansvariga
              var på i går. Där träffade vi bland annat Karin Mattsson som är
              ordförande i Riksidrottsförbundet. I den omtalade skrivningen
              säger Riksidrottsförbundet: Vi är som du vet mycket positiva till
              ett större statligt engagemang för att få fler internationella
              idrottsevenemang till Sverige. Inte minst ett ökat riskkapital
              är viktigt för att vi ska kunna vara konkurrenskraftiga i en framtid.
              Stora internationella idrottsevenemang är av allmänt intresse
              för Sverige. Därför är frågan för oss inte bara idrottspolitisk
              utan den har en mycket tydlig koppling till näringspolitiken och
              turismen. Vi i Centerpartiet ställer upp till hundra procent på
              att det är oerhört viktigt.
            </seg>
            <seg n="ef021676">
              Nu har vi alltså haft ett nej från idrottsministern. Inom idrott
              är det faktiskt så att i vissa idrotter kan man få nya försök.
              I längdhopp kan man göra övertramp, och då får man göra ett nytt
              försök. I höjdhopp kan man riva ribban men får hoppa igen och
              prova att klara av det. Jag ser det som att idrottsminister Ringholm
              nu har gjort ett övertramp. Men han borde kunna få en ny chans,
              tycker jag.
            </seg>
            <seg n="ae7560d9">
              Han tog den chansen lite grann för någon vecka sedan. När han
              var i Landskrona och det blev känt att bland annat Centerpartiet
              jobbar för att vi ska få OS 2018 säger han: Men vi måste övertyga
              IOK om att tillåta ett arrangemang som är spritt på flera platser.
              Östersund har inget behov av fem nybyggda ishallar. Exempelvis
              ishockeyn måste kunna spelas på andra platser, säger han.
            </seg>
            <seg n="7fd65737">
              Vi har aldrig sagt någonting annat från Centerpartiets sida.
              Vi tycker alltså att det finns alla möjligheter att man kan spela
              hockeymatcher i Modohallen och i Timråhallen till exempel.
            </seg>
            <seg n="fc49abea">
              Låt oss titta på den region som ligger rakt över mitten av Sverige
              Västmanlands län och Jämtlands län. Det är många medaljer som
              har gått dit. Det har gått 14 guld dit. Ni förstår att jag räknar
              ut det på spelare i ishockeylaget och så vidare. Det har gått
              sex silver dit, men jag är lite osäker på hur många brons det
              har gått dit. Det är den region i landet som har fått den största
              tilldelningen av medaljerna.
            </seg>
            <seg n="35779434">
              Det finns många andra vinklingar som talar för att vi borde kunna
              söka ett OS. Utskottsmajoriteten säger i betänkandet: Enligt SOK
              finns det goda förutsättningar att genomföra ett vinter-OS i Östersund/Åre
              2018. Frågan diskuteras för närvarande inom SOK och ska upp på
              SOK:s årsmöte i april 2006. En viktig förutsättning för att anordna
              ett OS är dock enligt SOK att arrangemanget behandlas som en näringspolitisk
              fråga. SOK:s inriktning är därför för närvarande att försöka få
              anordna ett vinter-OS. Det är det svar som utskottet har gett.
              Men ändå känns det inte som om utskottet ställer sig bakom detta
              eftersom utskottet har yrkat avslag på vår motion.
            </seg>
            <seg n="40407704">
              Jag hoppas innerligt att idrottsministerns uttalande kommer att
              betyda mycket för vad som kommer att hända i framtiden. Vi ska
              tänka på det som jag talade om, nämligen att det inte bara är
              idrotten som mår bra av detta. Det är många andra som tjänar oerhörda
              pengar på detta, och då måste de vara med och ta sitt ansvar.
            </seg>
            <seg n="9b8c3598">
              Jag skulle därför vilja säga till Socialdemokraterna: Ni har
              nu en liten chans. Ni skulle kunna bifalla reservation 9 under
              punkt 10, som jag nu yrkar bifall till. Då skulle ni efteråt kunna
              säga: Tack vare oss har vi fått OS till Sverige 2018. Om inte
              ni tar den chansen i dag eller vid omröstningen på onsdag kan
              ni räkna med att vi i alliansen återkommer efter valet. Då sitter
              vi i majoritet. Då är det inga problem för oss.
            </seg>
            <seg n="41619576">
              Det har över huvud taget talats en hel del om samhällsbetydelsen
              av internationella idrottsevenemang inte bara OS. Därför tänker
              jag inte gå in mer på den frågan. Kent Olsson beskrev detta oerhört
              bra när han pratade om idrottsarrangemangen i Göteborg. Därför
              yrkar jag också bifall till reservation 10 under punkt 11.
            </seg>
            <seg n="5fcbd1a1">
              Folkhälsan är en annan fråga vi talar om mer och mer varje dag.
              I mitt län har man sedan 2004 mätt BMI på fyraåringar. Det sprider
              sig över hela landet. Det är många fler som kommer att göra det.
              Det talar sitt eget tydliga språk när vi ser att vi måste fundera
              över varför våra unga blir rundare och rundare redan i den åldern.
            </seg>
            <seg n="afcec669">
              Vi i Centerpartiet säger att det är viktigt att vi satsar på
              idrotten i ett tidigt skede, att man ska röra sig mycket. Där
              har skolan en oerhört stor funktion att fylla. Idrott är bra för
              både kropp och själ och även för inlärningen.
            </seg>
            <seg n="c34e5b6c">
              I till exempel Bunkeflo i Skåne har man mycket rörelse i skolan,
              och där lär de sig mycket bättre. Västernorrlands län har också
              kommit långt. De åker skidor, cyklar och spelar även bridge en
              hel eftermiddag en dag i veckan om nu det räknas till idrott,
              men det är i alla fall hjärngympa. De blir duktigare i inlärningsmomenten.
            </seg>
            <seg n="144166f4">
              Vi måste jobba enormt hårt för att få fram att alla behöver ta
              till sig av dessa övningar varje dag.
            </seg>
            <seg n="92217ea5">
              Jag tänkte inte nämna breddidrotten. Det ska vara roligt, som
              någon har sagt. Det ska inte handla om tävlande. För att spara
              tid nämner jag inget mer om det. Det gäller likaså näridrottsplatserna.
              Det är något vi har pratat oss varma om hur många gånger som helst.
            </seg>
            <seg n="aa173ec6">
              Jag vill på slutet nämna några saker. Jag är glad över att det
              har kommit ett betänkande om skattereglerna. Det hör inte till
              dagens ärenden, men det finns ändå oerhört intressanta punkter
              som vi i Centerpartiet är glada över, inte minst förslaget om
              ett idrottsutövarkonto.
            </seg>
            <seg n="6ce9f309">
              Det har talats om jämställdhet i dag. I går var vi på ett möte.
              Vi som var där blev lite utsatta för olika svåra frågor. Vi skulle
              tippa 1, X eller 2. Sedan blev det utslagningsfrågor på slutet
              mellan ordföranden och vice ordföranden. De hade lyckats bra i
              tipstävlingen. De fick en fråga om hur många procent kvinnor som
              finns i specialförbundens styrelser. Vår ordförande sade 27 %.
              Nej, det är mer, sade Lars som var optimistisk. Men det var faktiskt
              27 %. Det är skrämmande lite. Eftersom vi vet att vår ordförande
              är duktig på att räkna sade jag: Räkna snabbt igenom procenten.
              Hur ser det ut i idrottsdebatten i dag? 88 mot 12, tror jag.
            </seg>
          </u>
          <note type="speaker" n="b3b3abcf">
            Anf. 129 PETER PEDERSEN (v) replik:
          </note>
          <u who="peter_pedersen_2328f0" xml:id="i-e393df5a7e59d153-1" n="a9ef1ec9" next="i-a8ac2f1f6d8e33cf-1">
            <seg n="3ddccf9f">
              Herr talman! Om kvinnorna är underrepresenterade till antalet
              får jag erbjuda Birgitta Sellén en möjlighet att utveckla sina
              funderingar ytterligare några minuter.
            </seg>
            <seg n="15b3bb85">
              Jag tänkte ta upp frågan om de olympiska spelens vara eller inte
              vara i Sverige. Jag förstår inte riktigt Birgitta Selléns och
              Centerns argumentation. Det framgår ingenstans i betänkandet att
              det finns något slags avståndstagande mot eventuella OS i Sverige.
              Det vi däremot redovisar tydligt i betänkandet är hur det går
              till att söka OS. Det är inte staten Sverige som söker OS, utan
              det är vår olympiska kommitté tillsammans med en stad eller kommun.
              Det verkar finnas här. En internationell utblick visar att i de
              flesta fall har det inneburit ganska stora investeringskostnader.
              Det har varit ganska svårt att räkna hem åtminstone olympiska
              spel på sommaren.
            </seg>
            <seg n="811e69da">
              Nu pratar vi framför allt om vinter-OS. Det är en betydligt mindre
              kostsam historia. Det som framgår av betänkandet är att man inför
              ansökan 2014 kom fram till att kostnaden, underskottet, för ett
              vinter-OS 2014 skulle ligga på 3 ½ till 8,4 miljarder kronor.
              Det är trots allt ganska mycket pengar. Vad jag förstår kom regeringen,
              Riksidrottsförbundet och Sveriges olympiska kommitté gemensamt
              fram till att inte gå vidare med en ansökan. Det var för mycket
              osäkerhet.
            </seg>
            <seg n="78e8ebcd">
              Den lärdom som kan dras, inte minst eftersom idrottsministern
              uttalar sig ganska positivt i den interpellation som nämns, är
              att se till att man gör en noggrann analys och tar fram ett ordentligt
              underlag. Det ökar förutsättningarna för att gå in med något gemensamt
              ansvarstagande inför ett olympiskt spel. Jag kan inte se att man
              någonstans tar avstånd. Jag vill redan nu slå fast att om vi ska
              ha OS går man förbi själva sättet hur det går till att söka OS.
              Jag vill gärna veta vad det innebär att vara ekonomisk garant
              för staten. Innebär det att ta det totala ansvaret eller en del
              av ansvaret tillsammans med till exempel näringslivet? Ni pekar
              på att näringslivet drar in en massa pengar på detta.
            </seg>
          </u>
          <note n="b78195a8">
            Anf. 130 BIRGITTA SELLÉN (c) replik:
          </note>
          <u who="peter_pedersen_2328f0" xml:id="i-a8ac2f1f6d8e33cf-1" n="a9ef1ec9" prev="i-e393df5a7e59d153-1">
            <seg n="f50bd0fe">
              Herr talman! Jag börjar med näringslivet. Vi vet att ända sedan
              1990-talet då Östersund/Åre började söka vinter-OS har näringslivet
              hela tiden varit inkopplat som en garant för det hela.
            </seg>
            <seg n="5b821b92">
              Det är ändå så pass stora osäkerheter om det ekonomiska utslaget
              på slutet. Därför är det viktigt för att våga satsa och söka att
              det finns en garant. Som jag nämnde inledningsvis finns det andra
              länder med sämre ekonomi än vi har som är redo att göra det. Varför
              skulle inte då vår regering och vårt land kunna vara garant?
            </seg>
            <seg n="0a280d84">
              Du talade om det nej som kom i juni. Det var så att Statskontoret
              redovisade analysen i juni, och sedan skulle beslutet tas inom
              en vecka. Det fanns alltså inte utrymme. Det som var felet där
              var att Statskontoret kom för sent. Den utredningen skulle ha
              behövt göras tidigare, för då hade man hunnit lägga upp en strategi
              för hur man skulle jobba med de här frågorna.
            </seg>
            <seg n="01939af2">
              Det sades bli ett underskott på många miljarder. Det är också
              bara godtyckligt. Som det ser ut i dag verkar det som att Turin
              har gått med vinst. Och varför skulle inte vi i Sverige också
              kunna göra det, just med tanke på att vi säger att vi inte behöver
              ha alla tävlingar förlagda exakt i Östersund utan kan ha spridning
              på det och utnyttja de hallar som finns?
            </seg>
            <seg n="803bb140">
              Ett vinter-OS är betydligt billigare att ordna än ett sommar-OS.
              Det är därför som vi är så noga med att tala om vinter. Dessutom
              är Sverige ett land där vi är otroligt duktiga just på vintersporterna,
              och då borde vi ta till vara den delen.
            </seg>
          </u>
          <note type="speaker" n="01b0ac91">
            Anf. 131 PETER PEDERSEN (v) replik:
          </note>
          <u who="peter_pedersen_2328f0" xml:id="i-e393df5a7e59d153-2" n="a9ef1ec9" next="i-a8ac2f1f6d8e33cf-2">
            <seg n="ddc54f04">
              Herr talman! Just det här med hur duktig man är att hålla på
              med idrott verkar inte ha så jättestor betydelse när det fastställs
              var de olika spelen ska ligga. I Turin verkade de vara mer intresserade
              av Juventus framgångar än hur det gick i skidspåren. Man kan alltså
              diskutera hur stor betydelse det har.
            </seg>
            <seg n="37d7cd00">
              Jag tycker ändå att man ska ta fasta på det positiva. I en interpellationsdebatt
              i september 2005, som citeras i betänkandet, säger idrottsminister
              Bosse Ringholm så här:
            </seg>
            <seg n="7f7abe40">
              Det är enligt min mening angeläget att Sverige kan stå som värd
              för stora internationella idrottsevenemang. En viktig uppgift
              för regeringen är att visa sitt förtroende för och stötta de idrottsorganisationer
              som ansöker om att få arrangera internationella evenemang. Jag
              vill gärna understryka att Åre och Östersund är mycket väl lämpade
              för att arrangera stora internationella idrottstävlingar.
            </seg>
            <seg n="6a2ee83b">
              Jag tycker att det är en väldigt positiv skrivning, som man ska
              ta fasta på uppe i Östersund och Åre, gå vidare och göra en så
              bra ansökan som möjligt. Sedan ska, som vi skriver i vår motion,
              berörda parter sätta sig ned och diskutera hur det gemensamma
              ansvaret ska se ut både före planering och under olympiska spel
              och även ansvarstagandet efteråt.
            </seg>
            <seg n="e0e834df">
              Det finns en rad andra stora evenemang i Sverige. Man skriver
              att staten ska vara ekonomisk garant för alla stora internationella
              evenemang. Det kan bli väldigt mycket pengar. Vi kan ta till exempel
              EM i friidrott i Göteborg, och för något år sedan var det internationella
              mästerskap i basket. Vi kan hålla på så, men var finns den bortre
              gränsen för borgerligheten där ni tycker att det blir väldigt
              mycket pengar som vi riskerar att förlora om det inte blir helt
              lyckat?
            </seg>
            <seg n="368d8f4d">
              Kent Olsson sade att friidrotts-VM i Göteborg var en succé idrottsligt
              och på alla möjliga sätt, men dock inte för Svenska friidrottsförbundet.
              Vi måste alltså ha en ordning där vi i Sverige också kan hämta
              in de här pengarna, så att de inte bara hamnar i den internationella
              olympiska kommitténs ganska välfyllda kassakista eller i något
              stort internationellt idrottsförbund. Hur ser vi till att vi säkerställer
              att det här går till på ett bra sätt i Sverige, att pengarna också
              stannar här till stor del och gör nytta här?
            </seg>
          </u>
          <note n="96b194cb">
            Anf. 132 BIRGITTA SELLÉN (c) replik:
          </note>
          <u who="peter_pedersen_2328f0" xml:id="i-a8ac2f1f6d8e33cf-2" n="a9ef1ec9" prev="i-e393df5a7e59d153-2">
            <seg n="0b333558">
              Herr talman! Men det är ju bland annat det som vi lyfter, hur
              vi ska lösa det här. Det är också därför vi har lyft fram frågan.
              Det är därför vi har lyft fram frågan om internationella arrangemang
              i interpellationen. Vi vet genom utredningar som har gjorts hur
              mycket pengar som tillfaller landet när det gäller kringnäringar
              och så vidare.
            </seg>
            <seg n="8d0ab5ce">
              Vad gäller ansökningarna säger Bertil Karlsson från Östersund
              att staden inte ger sig: Jag tycker att det är på tiden att Sverige
              blir värd och bjuder igen för alla de OS vi har fått vara med
              om. Där är de verkligen redo att satsa.
            </seg>
            <seg n="6441177a">
              Vi har motionerat både i kommittén och här i riksdagen. Motion
              Kr293 har tyvärr ramlat bort det har varit ett misstag i hanteringen
              av den. Om inte vi hade motionerat hade vi inte lyft fram den
              här frågan i dag då hade frågan legat där och somnat in. Jag håller
              fullkomligt med om att det är mycket positiva skrivningar som
              finns här, men inte hade de stått där om inte vi hade motionerat.
              Det behövs att någon lyfter fram frågan, och det har vi i Centerpartiet
              valt att göra.
            </seg>
          </u>
          <note type="speaker" n="0cf3173b">
            Anf. 133 LARS WEGENDAL (s):
          </note>
          <u who="lars_wegendal_bb6ccd" xml:id="i-6ada053a12630336-6" n="6fe7cbfc">
            <seg n="8d94dde7">
              Herr talman! För oss socialdemokrater är idrottspolitiken en
              viktig del av folkrörelsepolitiken. Den svenska folkrörelsemodellen
              med lokala föreningar, ideellt engagemang och ett demokratiskt
              arbetssätt är grunden för den svenska idrottsrörelsen. Den har
              en bred verksamhet och är värdefull både för enskilda människor
              och deras välbefinnande och för samhället som helhet ur ett folkhälsoperspektiv.
              Men idrottsrörelsen har också en viktig funktion att fylla när
              det gäller att skapa demokratisk delaktighet, och den är en fantastisk
              mötesplats för personer med olika etnisk och kulturell bakgrund.
            </seg>
            <seg n="01ea04b1">
              Herr talman! Så här i slutet av mandatperioden kan jag konstatera
              att vi har haft många debatter om idrottspolitiken, och det är
              glädjande. Landets största folkrörelse, med omkring 3 ½ miljon
              medlemmar och nära 650 000 aktiva ideella ledare, förtjänar att
              lyftas fram i debatten.
            </seg>
            <seg n="edcda970">
              Tyvärr riktas det mesta mediala intresset mot de omkring 7 000
              elitidrottarna. Det är inte så att de inte förtjänar att stå i
              medialt fokus. Vi vet att det finns ett starkt samband mellan
              den förhållandevis smala toppen inom idrotten och den breda basen.
              Men ibland kan man tycka att medierna även bör rikta ett större
              intresse mot alla de hjältar som finns i den lokala idrottsföreningen.
            </seg>
            <seg n="e057ac73">
              I den första idrottspolitiska debatt som jag deltog i här i kammaren
              jag tror att det var 1999 nämnde jag min gamla idrottsledare Esse
              Carlsson i Karlskrona som ett gott exempel på hur en person ägnar
              hela sitt liv åt att ge barn och ungdomar en meningsfull fritid,
              att inte bara ge ungdomarna en fysisk fostran utan minst lika
              mycket ägna tiden åt att ge barnen och ungdomarna en etisk och
              demokratisk fostran.
            </seg>
            <seg n="bdf0e8a8">
              Därför ett ärligt och innerligt tack till alla Esse Carlsson
              som finns i landets idrottsföreningar för det arbete och den insats
              som de gör för landets barn och ungdomar!
            </seg>
            <seg n="d54478a1">
              Inför den här mandatperioden lanserade vi socialdemokrater den
              hittills största satsningen på idrottspolitikens område. Genom
              ett handslag med idrotten och 1 miljard kronor har vi under mandatperioden
              givit idrotten möjlighet att öppna dörrarna för fler, satsa mer
              på tjejers idrottande, hålla tillbaka avgifterna, öppna upp ett
              samarbete mellan idrotten och skolan och dessutom stödja idrotten
              i kampen mot alkohol och narkotika.
            </seg>
            <seg n="548cff77">
              Den här satsningen har nu kommit drygt halvvägs, och man kan
              konstatera att det har blivit en fantastisk succé. Omkring 9 000
              idrottsföreningar har varit aktiva projektägare. Samtliga specialidrottsförbund
              har deltagit och nästan samtliga distriktsidrottsförbund. Det
              är som Riksidrottsförbundet uttrycker det i utvärderingen av år
              2 av Handslaget: Det har givit många specialidrottsförbund en
              möjlighet att arbeta med det som de verkligen vill. Handslaget
              har blivit en nästan overklig chans för idrotten att utveckla
              och fördjupa sin verksamhet.
            </seg>
            <seg n="f67bb183">
              Herr talman! I detta motionsbetänkande behandlar vi ett antal
              motioner som har ett viktigt innehåll, allt från idrottens roll
              i folkhälsoarbetet till förutsättningar för att anordna OS och
              andra internationella evenemang i Sverige. Men jag kan tycka att
              vissa av de motioner som behandlas innehåller krav som går över
              gränsen när det gäller folkrörelser och i detta fall idrottens
              självständighet.
            </seg>
            <seg n="75f6ab30">
              Som exempel kan jag nämna den kristdemokratiska motionen där
              man vill att insatser ska göras för att uppmuntra sportskytte.
              Det är klart att man som privatperson kan tycka så, men om man
              i riksdagen skriver en motion med det innehållet har man, tycker
              jag, fullständigt missuppfattat vår roll som politiker och poängen
              med en självständig folkrörelse.
            </seg>
            <seg n="8db71e95">
              Avslutningsvis, herr talman, finns det vissa frågor som vi socialdemokrater
              ser som viktiga inför det kommande året: att göra idrottens finansiering
              förutsägbar och att förenkla idrottens skatteregler. Det här är
              frågor som är kopplade både till inkomster från spel- och lotteriverksamhet
              och till den skatteutredning på idrottens område som nyligen lagt
              fram sitt förslag.
            </seg>
            <seg n="d771c2a1">
              Det finns frågor kring idrott och integration som måste stärkas
              i vårt numera mångkulturella samhälle. Det är idrottens ansvar
              för att tjejer och killar ska ha samma möjlighet att utöva idrott.
              Det är den ständiga frågan om balans mellan bredd- och elitidrott.
            </seg>
            <seg n="05d0b46e">
              Sedan finns den tidigare nämnda folkhälsofrågan, inte minst för
              barn och ungdomar.
            </seg>
            <seg n="4c61ceee">
              Avslutningsvis ser jag frågan om att alla ska vara med som viktig,
              att idrotten verkligen anstränger sig för att även han eller hon
              som blir stående vid sidan om när lagen är valda eller som inte
              förmår att prestera det yttersta idrottsliga resultatet får en
              meningsfylld roll inom idrotten, som ledare, tränare eller kanske
              materialförvaltare.
            </seg>
            <seg n="f0191123">
              Fru talman! Liksom i samhället i övrigt finns det inom idrotten
              ständiga utmaningar att ta sig an, främst för idrotten själv naturligtvis
              inom ramen för dess folkrörelsearbete men även för politiken genom
              att erbjuda den självständiga folkrörelsen både rimliga och rättvisa
              villkor.
            </seg>
          </u>
          <note n="b5408202">
            Jag yrkar härmed bifall till förslaget i betänkandet och avslag
            på samtliga reservationer.
          </note>
          <note type="speaker" n="58f359a8">
            Anf. 134 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-6" n="9fb4d664">
            <seg n="64b48bd4">
              Fru talman! Låt mig först börja med att konstatera att Lars Wegendal
              har ett stort idrottsintresse. Det har vi som debatterar det här.
              Det är positivt att vi har den här diskussionen med människor
              som är djupt engagerade inom idrotten.
            </seg>
            <seg n="0e040220">
              Men han sade att Handslaget har varit en fantastisk succé. Det
              kan man kanske diskutera. Det är klart att om man får pengar använder
              man pengar, men vi talade för en stund sedan om den kritik som
              har kommit mot Handslaget. Jag hade kanske förväntat mig att Lars
              Wegendal hade sagt någonting om den kritik som jag tog upp i mitt
              anförande, det vill säga kritiken mot att idrotten inte får den
              självständighet den ska ha. I dag känns det skönt, för redan i
              december presenterade vi ett förslag där vi talade om att vi kommer
              att satsa 250 miljoner kronor per år de fyra åren innan Handslaget
              tar slut, alltså 1 miljard kronor. Då är min första fråga: Varför
              dröjer Socialdemokraterna så länge med ett besked om att idrotten
              får mer pengar när man talar om att man ska trygga idrottens finansiering?
            </seg>
            <seg n="b6809423">
              Den andra saken är att vi presenterar de pengarna på ett sätt
              så att idrotten själv ska få avgöra i stor omfattning. Man ställer
              sig frågan: Är det slutet av alla valperioder som gör att Socialdemokraterna
              kommer med ett antal löften? Man ska förenkla idrottens skatteregler.
              Varför har man inte gjort det tidigare? Vi har tjatat och tjatat
              om detta, och först nu kommer man dithän. Jag är lite förvånad
              att man inte har kunnat komma fram med detta tidigare. Samma sak
              nu: När får vi besked från Socialdemokraterna att de fortsätter
              med detta? Och med utgångspunkt från vad som sagts i brevet: Blir
              det mer självständighet?
            </seg>
          </u>
          <note type="speaker" n="239f1226">
            Anf. 135 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-7" n="6fe7cbfc">
            <seg n="b2b513b0">
              Fru talman! Kent Olsson hade två frågor. En handlar om Handslaget.
              Det var inte jag som sade det. Jag citerade Riksidrottsförbundet.
              Det var de som hade sagt att det här var en formidabel succé.
              Det är de som säger att det här har gett möjligheter för både
              specialidrottsförbund, idrottsföreningar och distriktsidrottsförbund
              att göra det som man länge har velat men inte haft råd till. Det
              är alltså Riksidrottsförbundet som uttrycker detta i utvärderingen
              av år två av Handslaget.
            </seg>
            <seg n="392b2d17">
              Frågan om fortsättningen och vad som kommer efter Handslaget
              är viktig. Bosse Ringholm har varit ute och sagt att idrotten
              ska ha minst lika mycket som den har haft det senaste året. Det
              är bra, tycker jag. Däremot kommer det naturligtvis att diskuteras
              nu under våren och försommaren hur vi ska hantera fortsättningen
              på Handslaget. En del av det ligger till grund för de utvärderingar
              som är gjorda.
            </seg>
            <seg n="384d081e">
              Jag vill gärna ställa en fråga till Kent Olsson. Jag vet att
              han brukar bli lite irriterad på att jag ställer frågor. Men Moderaterna
              går ut och säger 250 miljoner kronor per år. Om olyckan skulle
              vara framme och ni får en majoritet innebär det här att idrotten
              första året får 150 miljoner mindre än vad den får i år. Vilka
              är era funderingar kring detta?
            </seg>
            <seg n="e45befe7">
              När det gäller skattereglerna får jag kanske återkomma till det.
            </seg>
          </u>
          <note type="speaker" n="1499587b">
            Anf. 136 KENT OLSSON (m) replik:
          </note>
          <u who="kent_olsson_747f42" xml:id="i-7b53a25b1e8a6708-7" n="9fb4d664">
            <seg n="dfde5b4e">
              Fru talman! Detta är sagt av Lars Wegendal som säger att man
              ska ge dem ungefär samma pengar. Vi talar om att vi ger dem den
              miljard de har haft nu. Jag ser inte det som en förminskning.
              Om man gör som ni och delar upp det på 100, 200, 300, 400 blir
              det 1 miljard. Om man säger att man har en garanterad satsning
              på 250 miljoner kronor varje år vet idrotten vilka förutsättningar
              som gäller.
            </seg>
            <seg n="d8946586">
              Man talar om en formidabel succé. Det är klart att det är en
              formidabel succé om man får mer pengar. Samtidigt kan jag inte
              se det här brevet som en formidabel succé. Jag skulle vara väldigt
              oroad, när man får ett sådant här brev om hur Riksidrottsförbundet
              ser på detta. Men det är klart att även om man inte kan styra
              över alla pengar har man fått pengar som man inte hade tidigare.
              Det är klart att man tycker att det är positivt. Det är inte det
              minsta konstigt. Det man kritiserar är att man inte får använda
              pengarna på det sätt man vill. Där har vi gått före och talat
              om det. Vi tycker att man ska följa idrottsrörelsen och vad de
              vill i det här fallet.
            </seg>
            <seg n="5cbfa0a8">
              Om jag nu ska svara på din fråga tycker jag att det är precis
              det du säger att ni vill göra, ge idrotten en fast grund att stå
              på. Vi ger idrotten en fast grund med en borgerlig regering. Jag
              antar att mina borgerliga kolleger kommer att ansluta sig till
              detta så småningom. Då har man en fast grund. För att inte hamna
              i det dilemma ni hamnar i går vi på ett tidigt stadium ut och
              säger att detta är viktigt. Vi står för en fast grund. Idrottsrörelsen
              kan lita på att det blir så. Det vet man. Det är den fasta grund
              man har saknat, dessutom en fast grund där man själv får styra
              över sina pengar.
            </seg>
          </u>
          <note type="speaker" n="9663b7f9">
            Anf. 137 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-8" n="6fe7cbfc">
            <seg n="905826ca">
              Fru talman! Jag har förstått det sedan Fredrik Reinfeldt var
              ute på en krog här i Helsingfors och erbjöd idrotten detta. Man
              kan naturligtvis fundera kring lokalval, men det här är er satsning.
              Mot den står att idrotten inte ska få sänkta bidrag i förhållande
              till i år. Min matematik blir då att ni har 150 miljoner mindre,
              men så är det kanske.
            </seg>
            <seg n="edb82e7b">
              När det gäller idrottens skatteregler, Kent Olsson, har Moderaterna
              suttit med i den utredningen. Ni har varit med och funderat fram
              det, och det är en enig utredning. Så jag utgår ifrån att regeringen
              i sin klokhet, och riksdagen så småningom efter remissbehandling
              och allt som ska vara normalt sett, kommer fram till ett enigt
              beslut kring detta. Jag ska verkligen följa upp Moderaternas ståndpunkter
              i detta och se om de står fast vid sina löften i kammaren också.
            </seg>
            <seg n="41bfa2ec">
              När det gäller brevet måste jag kommentera det på något sätt.
              Jag måste erkänna att jag inte har haft några kontakter med anledning
              av det här brevet utan bara läst det rakt upp och ned. Jag kan
              konstatera att en sak som finns med i brevet handlar om satsningar
              mot dopning där man klagar på att man fick 1 miljon mer. Men när
              jag läser äskandet inför årets budget äskade man 23 miljoner och
              fick 23 miljoner. Men man kanske har sett fel i siffrorna där.
              Det är möjligt. Det är ändå så att av de miljoner som går till
              idrotten är 400 miljoner icke öronmärkta pengar. De pengarna hanterar
              idrotten själva. Av de pengar som finns i årets budget är 18 miljoner
              öronmärkta av regeringen som är för regeringens disposition. Vi
              har haft det alla år. Något år har det varit lite mer och något
              år lite mindre.
            </seg>
          </u>
          <note type="speaker" n="f14721d2">
            Anf. 138 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-9eaca4e8c6cdc626-5" n="d9051c39">
            <seg n="e856c4fd">
              Fru talman! Jag skulle vilja ställa två korta frågor. Är det
              något i kritiken i brevet som du läst där du delar kritiken? Det
              är den ena frågan. Vad gäller den andra frågan tog jag upp barnsatsning
              på elitnivå. Tycker du att det ligger något i den kritik jag ger
              om man har en tolvåring i världscupsimningar i tävlingar som arrangeras
              i Sverige alternativt SM i boxning oberoende av kön för 13-åringar?
            </seg>
          </u>
          <note type="speaker" n="15f6d2a2">
            Anf. 139 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-9" n="6fe7cbfc">
            <seg n="b31e3e9f">
              Fru talman! Det bekymmersamma med det här brevet är tonen i det.
              Jag blev väldigt besviken när jag läste brevet. Jag har uppfattat
              relationen mellan regeringen och Riksidrottsförbundet som väldigt
              god tidigare att det har varit en ömsesidighet i de beslut som
              är fattade. Detta brev tycker jag speglar någonting annat, men
              det är något som säkerligen regeringen men även jag naturligtvis
              ska ha en kontakt om med Riksidrottsförbundet för att få det här
              ytterligare beskrivet.
            </seg>
            <seg n="13c74872">
              Delar av detta förstår jag. Jag vet att man i Riksidrottsförbundet
              har varit irriterad över att man inte fått mer pengar till administration
              när det gäller Handslaget. Där är det bestämt att 90 % ska gå
              ut till de lokala idrottsföreningarna, medan 10 % får användas
              till administration. Jag vet att man från Riksidrottsförbundets
              sida har haft ett resonemang om det. Man vill ha mer pengar därför
              att man ser att administrationen växer även på förbundsnivå när
              aktiviteterna blir väldigt stora på basnivån inom idrottsrörelsen.
            </seg>
            <seg n="3141b777">
              Man har fått extra tillskott. Jag har för mig att man i år fått
              30 miljoner extra för att klara de här problemen på SF-nivå. Tydligen
              om jag ska tolka det brev som finns här räcker inte de pengarna.
              Om det får man naturligtvis resonera med dem.
            </seg>
            <seg n="dcb2e2fa">
              Sedan finns det andra smådelar i detta, och där är jag faktiskt
              tveksam om det stämmer. Men om det här måste vi, som sagt, resonera
              med Riksidrottsförbundet. Det tråkiga med brevet är att det andas
              en ton av att man känner att ens självständighet inte existerar.
            </seg>
          </u>
          <note type="speaker" n="99dddf1f">
            Anf. 140 LENNART KOLLMATS (fp) replik:
          </note>
          <u who="lennart_kollmats_a1da14" xml:id="i-60a36cc9d0e93388-1" n="d9051c39" next="i-cee79f4b4970994b-1">
            <seg n="a1b0e9cf">
              Fru talman! Det hjälper tydligen inte att ställa två mycket korta
              frågor. Man får bara svar på den ena, så det gäller väl att använda
              tiden till det. Dessutom svarade du på en sak som inte tagits
              upp i den här skrivningen, nämligen administrationsanslaget i
              förhållande till Handslaget.
            </seg>
            <seg n="3e77ca8d">
              Idrottsministern har ju fullständigt avfärdat den här kritiken.
              Han anser att detta är en konflikt mellan Riksidrottsförbundet
              och Sveriges Olympiska Kommitté och är helt oförstående till detta
              enligt uppgifter som kommit i kväll på text-tv och från TT.
            </seg>
            <seg n="4874acac">
              Du sade ändå att du förstår delar av detta men gav sedan ett
              exempel på något som inte är nämnt i brevet, så jag förstår att
              ni jobbar ungefär åt samma håll.
            </seg>
          </u>
          <note n="0ad14573">
            (LARS WEGENDAL (s): Det är nämnt.)
          </note>
          <u who="lennart_kollmats_a1da14" xml:id="i-cee79f4b4970994b-1" n="d9051c39" prev="i-60a36cc9d0e93388-1">
            <seg n="c1ebf03e">
              Jaha. Om det är nämnt ber jag om ursäkt. Men det är tråkigt att
              du inte hann ta upp detta med elitidrott för barn och hur långt
              man ska gå till exempel när det gäller att ha SM för dem som är
              så pass unga som det här kan vara fråga om.
            </seg>
          </u>
          <note type="speaker" n="becec567">
            Anf. 141 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-10" n="6fe7cbfc">
            <seg n="26b8171c">
              Fru talman! Jag ska absolut svara på frågan därför att det där
              är något som jag tycker är bekymmersamt för idrotten. Jag vet
              att man har en aktiv diskussion inom idrotten, men den är kanske
              inte så enkel som det låter på Lennart Kollmats när han ställer
              sin fråga. Det handlar här om väldigt olika idrotter. Man börjar
              olika tidigt i olika idrotter.
            </seg>
            <seg n="b042da74">
              Från Riksidrottsförbundets sida har man varit väldigt tydlig
              med att säga att elitsatsningen ska vara så långt upp i åldrarna
              som möjligt. Men det innebär inte att man i någon idrott simningen
              är ett typexempel enligt mitt förmenande inte börjar för långt
              ned i åldrarna. På något sätt måste idrotten själv dock kunna
              avgöra detta. Jag förespråkar alltså inte att det enbart ska finnas
              pensionärssim i det här landet utan att det ska finnas en lite
              flexibel ordning när det gäller när man kan starta med idrott.
              Det får idrotten själv i sin klokhet så att säga avgöra. Det är
              en aktiv diskussion inom idrotten just när det gäller detta.
            </seg>
            <seg n="e0317a9e">
              Jag tror att inte bara idrotten själv utan även föräldrar måste
              vara delaktiga i den här diskussionen för att man ska hamna på
              rimliga och bra nivåer.
            </seg>
            <seg n="afc6cfbc">
              Sedan är det självklart så att också ledarna har en jätteviktig
              roll i detta sammanhang så att det inte bara är ledarna som pushar
              på ungdomarna i alltför unga år utan att det här kommer naturligt
              i förhållande till hur ungdomarna mognar.
            </seg>
          </u>
          <note type="speaker" n="9bb19825">
            Anf. 142 KENNETH LANTZ (kd) replik:
          </note>
          <u who="kenneth_lantz_f46382" xml:id="i-117388f992db5370-0" n="44d907bd">
            <seg n="87a1b1c7">
              Fru talman! Också jag har en fundering kring brevet men ska absolut
              inte belasta Lars med samma frågeställning en gång till.
            </seg>
            <seg n="5446c1a9">
              Handslaget har också berörts. Inte heller ska jag fördjupa mig
              i den frågan. Men låt mig lite grann få föra ett resonemang och
              ha ett litet tänk och också kanske dela några tankar med Wegendal
              angående de skatteregler som vi har och de problem som även Skatteverket
              erkänner. Jag skulle också vilja att vi något funderar kring den
              elitistiska bortgallring som förekommer.
            </seg>
            <seg n="2415ef6b">
              Förra replikskiftet avslutades med detta med att vara lite för
              ung när man går in i aktivt tävlande. Jag ser ändå med viss oro
              på de ungdomar som tyvärr gallras bort. Just i den ålder då kanske
              elitsimmarna är som skickligast finns det inom många idrotter
              en ganska tuff bortgallring. Där skulle jag vilja höra lite grann
              om hur man inom Socialdemokraterna ser på det faktum att man inte
              är värd något inom vissa idrotter, utan man plockas helt enkelt
              bara bort.
            </seg>
            <seg n="10083eca">
              Vidare har vi skattereglerna. Vad gör vi med ett system där det
              finns ideellt arbetande föräldrar som sitter med i styrelser och
              är ledare i pojk- och flicklag men som har ett rent elände med
              redovisningar av olika slag? Hur ser Socialdemokraterna och Lars
              Wegendal på de frågorna?
            </seg>
          </u>
          <note type="speaker" n="2e3aee95">
            Anf. 143 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-11" n="6fe7cbfc">
            <seg n="5bdfceee">
              Fru talman! Jag kanske får börja bakifrån. Jag vet inte om Kenneth
              Lantz har läst idrottens skatteutredning som kom förra veckan.
              Grunden för den utredningen var egentligen ett resonemang som
              förts i varje fall under något år. Det handlar dels om försörjningen
              av ledare och också styrelsearbete och liknande inom idrotten
              har man svårt att rekrytera kassörer dels om föreningarnas förutsägbarhet
              när det gäller skattereglerna, alltså kontrolluppgifter och sådant.
            </seg>
            <seg n="4dc07258">
              Grunden för utredningen var att man skulle försöka få till stånd
              en enklare ordning för föreningarna för att dessa därmed skulle
              få det enklare att jobba på föreningsnivå och få det lättare att
              rekrytera ledare och så.
            </seg>
            <seg n="57fab92c">
              Såvitt jag kan se av utredningen har man tagit åt sig detta,
              så de förslag som föreligger är, tycker jag, rimliga och bra från
              den aspekten. Sedan finns det andra delar här som jag kanske inte
              känner samma entusiasm för. Det gäller då detta med idrottsmannakonton
              som jag menar är ett onödigt förslag. Annars tycker jag att det
              är bra.
            </seg>
            <seg n="829e220b">
              Sedan gäller det elitiseringen. Ja, det där är ett bekymmer.
              Det finns vissa idrotter där folk rensas ut. Jag tog upp i mitt
              anförande detta med den som inte blir vald i laget utan hamnar
              utanför. Det gäller att försöka hitta en sådan modell att de personerna
              ändå har en roll inom idrotten. Jag vet att Riksidrottsförbundet
              inom ramen för Handslaget jobbar väldigt intensivt med det för
              att liksom hitta modeller för detta.
            </seg>
          </u>
          <note type="speaker" n="de4ee820">
            Anf. 144 KENNETH LANTZ (kd) replik:
          </note>
          <u who="kenneth_lantz_f46382" xml:id="i-117388f992db5370-1" n="44d907bd">
            <seg n="dc462794">
              Fru talman! Jag tycker att det ändå känns som en samsyn här,
              som något som vi kan dela. Handslagets fortsättning kan vi fördjupa
              oss i. Men kommer det att finnas någon form av styrning från Handslaget
              så att det blir en uppmuntran på just det problemområde som vi
              diskuterar?
            </seg>
            <seg n="4dd656a0">
              Jag tänker även på tjejidrotten som kanske inom vissa sporter
              ligger efter betydligt. Jag refererade i mitt anförande till den
              utredning som är gjord och som visar väldigt tydligt att inom
              vissa idrotter ligger tjejerna efter betydligt gentemot kontrollgruppen.
              Kommer Wegendal att arbeta för en bättre representation av både
              könen? Finns det med i socialdemokratiskt tänkande?
            </seg>
          </u>
          <note type="speaker" n="70ba8d26">
            Anf. 145 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-12" n="6fe7cbfc">
            <seg n="edcd2f37">
              Herr talman! Självklart, ett av huvudmålen inom Handslaget har
              varit att få in fler tjejer i idrotten. Vissa idrotter har haft
              väldigt svårt att finna en roll för tjejerna över huvud taget.
              Det har blivit bättre. Massor av de projekt som anordnats inom
              ramen för Handslaget har haft just det anslaget. Där tror jag
              att idrotten själv är väldigt medveten om detta problem och jobbar
              intensivt med det.
            </seg>
            <seg n="f099137f">
              Ett område som jag kan tycka är väldigt intressant och som man
              kanske borde jobba mer med är etiken inom idrotten över hela fältet.
              Det är ett brett spektrum. Där finns föreningar, till exempel
              en som heter All fair, som jobbar väldigt intensivt med detta
              och får ett väldigt genomslag på förbundsnivå och på föreningsnivå
              och till och med bland kommuner i dag. Där finns ett anslag som
              jag tycker är intressant att stötta. På politikens område är det
              ofta som vi stöter på frågeställningar som har med etik och moral
              att göra. Det är bra om idrotten själv kunde jobba intensivt med
              det.
            </seg>
          </u>
          <note type="speaker" n="9b656e15">
            Anf. 146 PETER PEDERSEN (v) replik:
          </note>
          <u who="peter_pedersen_2328f0" xml:id="i-0b21ce30a965bb8c-4" n="a9ef1ec9">
            <seg n="806711eb">
              Fru talman! Jag brukar inte ta replik på Lars Wegendal, och jag
              ska inte vara speciellt elak i mina kommentarer eller börja snällt
              och sedan komma med piskan på slutet. Jag har uppskattat det långa
              samarbete som vi haft i idrottsfrågor sedan vi satt och arbetade
              fram underlaget tillsammans med regeringen för idrottspolitiken
              på 2000-talet som ligger till grund för den idrottspolitik vi
              har. För att få ett positivt nedslag i det så kallade brevet nu
              jag reagerade på att Lars Wegendal inte tog upp det till att börja
              med, men nu har han utvecklat det i diverse replikskiften kan
              man konstatera att där hävdas att självständigheten inte fullt
              ut respekteras. Det är alltså inte en total sågning, som man kan
              få intrycket av.
            </seg>
            <seg n="77ee3487">
              Man hänvisar faktiskt till propositionen från 1998 som vi båda
              har varit med och tagit fram underlaget till. Man säger att man
              vill att vi ska lägga fast det övergripande syftet med statsbidraget
              till idrotten. Sedan vill man själv bestämma om målen och hur
              de ska uppnås.
            </seg>
            <seg n="2b90abd2">
              Jag hoppas att Lars Wegendal kan använda sitt inflytande som
              idrottspolitisk talesman för socialdemokratin för att hitta en
              bra samtalston här så att vi inte gräver skyttegravar och intar
              försvarsställning. Jag tycker att man kan säga så här: Det är
              ganska uppfriskande att vi har en ny ordförande i Riksidrottsförbundet
              som säger saker rakt ut så som hon uppfattar att det är, tillsammans
              med Riksidrottsstyrelsen. Hon pratar klarspråk. Det är ofta så
              det går till i idrottssammanhang. Det är väldigt tydligt språk,
              raka regler. Man vill veta när straff är straff, när en hörna
              är en hörna. Man vill inte diskutera det i en halvtimme i invecklade
              ordalag. Om vi har det angreppssättet hoppas jag att vi tillsammans
              kan se till att vi ytterligare klargör i relationen statenidrottsrörelsen
              hur statens bidragsgivning ska se ut, vad idrottsrörelsen vill,
              hur den ska vara organiserad och hur man ska fördela så att vi
              kan hitta en bra samtalston och inte bara säger: Vi gillar inte
              tonen, vi gillar inte kritiken, vi förstår inte. Kan jag få ett
              positivt svar på det?
            </seg>
          </u>
          <note type="speaker" n="70e23943">
            Anf. 147 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-13" n="6fe7cbfc">
            <seg n="46dc9b9a">
              Fru talman! Jag ska väl kunna bjuda på ett positivt svar. Som
              sagt har jag inte kunnat ha några kontakter med anledning av brevet
              ännu, men jag kommer naturligtvis att ha det. För mig, precis
              som Peter Pedersen, är grunden den idrottspolitiska proposition
              som antogs här år 2000. Där är det väldigt klart och tydligt att
              statens bidragsgivning ska vara sådan att staten ska ange syftet
              med bidragen och att idrotten själv ska ange målen för sin verksamhet.
              Sedan ska vi följa upp det hela och se om man uppfyller de syften
              som vi har haft.
            </seg>
            <seg n="9e790e8f">
              Det som bekymrar mig lite grann var tonen i brevet. Jag kan i
              och för sig förstå att man när det är valrörelse spetsar till
              formuleringar. Ändå blev det en överraskning för mig. Jag har
              upplevt det i alla de kontakter som jag tidigare haft med både
              regeringen och Riksidrottsförbundet att samtalstonen har varit
              god, och man har nått fram till samförståndslösningar i de allra
              flesta frågor. Det finns några frågor som hänger lite i luften
              både mellan regeringen och idrotten och också mellan idrotten
              och SOK. Men om jag kan vara delaktig i att skapa ett samtalsklimat
              i de samtal som förs framöver som kan vara gott gör jag gärna
              det för idrottens bästa.
            </seg>
          </u>
          <note type="speaker" n="0950e367">
            Anf. 148 PETER PEDERSEN (v) replik:
          </note>
          <u who="peter_pedersen_2328f0" xml:id="i-0b21ce30a965bb8c-5" n="a9ef1ec9">
            <seg n="3c72f39f">
              Fru talman! Jag ska inte förlänga debatten. Jag tycker att det
              var en bra avslutning från Lars Wegendals sida, och jag utgår
              från att vi kommer att fortsätta att ha bra samarbete och hitta
              bra nivåer. Jag ser ytterst att vi har ett bra samarbete med idrottsrörelsen
              och att det här ska ses som ett uppriktigt sätt att framföra kritik
              på. Vi ska inte titta så mycket på tonen utan på innehållet och
              uppriktigheten, att det faktiskt är klarspråk, något som jag tycker
              är vällovligt, inte minst i politiska sammanhang där vi har en
              viss förmåga att klä komplicerade sammanhang i ännu mer komplicerade
              utvikningar. Jag tycker att det klart och tydligt framgår att
              man uppfattat var problematiken ligger, och då är det också lättare
              att angripa problemet gemensamt.
            </seg>
          </u>
          <note type="speaker" n="6f7cec2c">
            Anf. 149 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-14" n="6fe7cbfc">
            <seg n="35ddb3d7">
              Fru talman! För min del är det här en självklarhet i och med
              att det här är den absolut största folkrörelse vi har i landet.
              Kan inte den folkrörelsen och en riksdagsmajoritet ha en samsyn
              i de stora och väsentliga frågorna vore det en katastrof. Jag
              tror inte att det här brevet är så negativt som man i ett första
              skede kan tolka det som, utan jag tror att det finns en möjlig
              lösning på alla de bekymmer som man skissar i brevet. Jag har
              goda förhoppningar att vi även i fortsättningen, kanske till och
              med efter valet, kan ha ett bra samarbete med Riksidrottsförbundet.
            </seg>
          </u>
          <note type="speaker" n="331c8f7d">
            Anf. 150 LARS-IVAR ERICSON (c):
          </note>
          <u who="unknown" xml:id="i-90cb5e2e5ac132d9-33" n="bcf3cf12">
            <seg n="6f6f7522">
              Fru talman! Idrott och politik hör ihop. Dessa båda storheters
              samspel innebär både möjligheter och problem. Låt oss fokusera
              på möjligheterna, och då vill jag citera ur Skåneidrottens lilla
              skrift Ett vinnande samspel . Där ges en utmaning genom en metafor
              från fotbollens värld:
            </seg>
            <seg n="11bcf151">
              Hur kan idrotten och offentlig sektor tillsammans åstadkomma
              en utmanande spelplan där vi skapar trygghet i försvarsspelet,
              kraft, finess och kreativitet på mittfältet, som leder till passningskombinationer
              och anfallslösningar så att den samlade måluppfyllelsen kan bli
              så optimal som möjligt?
            </seg>
            <seg n="e1434e95">
              Centerpartiet är inom idrottspolitiken inte enbart mittfältare,
              utan här finns offensiva anfallare. Då menar jag sådant som siktar
              mot framtida mål. Hit hör motioner om att Sverige bör anordna
              olympiska spel. Jag har full förståelse för önskemålen om ett
              OS i Östersund år 2018, och jag stöder den motionen. Samtidigt
              vill jag genom min egen motion om OS i Öresundsregionen år 2020
              markera Sveriges möjligheter att vara en del i ett sommar-OS-arrangemang
              tillsammans med Danmark. Jag yrkar dock inte bifall till min motion
              eftersom det efter det att den skrevs har visat sig att Köpenhamn
              driver ett aktivt arbete för att få OS år 2024 och då gärna i
              samarbete med skånska städer. Jag avser i stället att återkomma
              i detta ärende ifall jag får förmånen att få vara ytterligare
              en period i riksdagen.
            </seg>
            <seg n="f2f84fbc">
              Men i väntan på detta vill jag ändå påminna åhörarna om att det
              finns tre städer Malmö, Landskrona och Helsingborg som redan har
              många idrottsarenor och bra inkvarteringsmöjligheter. Och vägen
              över sundet är kort till de danska arenorna och hotellen. Naturligtvis
              måste även nya anläggningar byggas, men mycket sker redan i gott
              samförstånd mellan Sverige och Danmark. Har vi då tidsperspektivet
              år 2024, skulle det väl ändå vara möjligt att ändra OS-reglerna
              så att två länder tillsammans kan arrangera.
            </seg>
            <seg n="df296695">
              Den danska regeringen och de styrande i Köpenhamn ser möjligheterna
              och bävar inte inför svårigheterna. Vi behöver samma anfallsanda
              i Sverige.
            </seg>
          </u>
          <note type="speaker" n="45217b02">
            Anf. 151 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-15" n="6fe7cbfc">
            <seg n="4b4ecf52">
              Fru talman! Jag har bara en kort replik. Jag har ingenting emot
              olympiska spel, tvärtom. Jag har ingenting emot stora internationella
              idrottsevenemang. Det anordnas ju ett antal sådana i Sverige årligen.
              Det jag funderade kring var två frågor.
            </seg>
            <seg n="32eea860">
              Den första frågan handlar om den reservation som finns där man
              vill att staten ska ansöka om att få arrangera OS. Det är ju inte
              staten som ansöker om det, utan det är ju kommunen plus SOK, så
              det är fel spår på något sätt, tycker jag.
            </seg>
            <seg n="e8ffb7d0">
              Sedan vore det ju fantastiskt om det blev ett olympiskt spel
              i Köpenhamnsregionen. Du beskriver välviljan eller entusiasmen
              när det gäller köpenhamnarna, både i kommunen och i den danska
              regeringen. Men de satte ju en prislapp på detta i förra veckan,
              och den hamnade på 50 miljarder. Det skulle alltså vara en kostnad
              på 50 miljarder. Skulle 50 miljarder kronor i Centerns Sverige
              vara en rimlig kostnad att lägga på ett olympiskt spel, och hur
              skulle man klara det budgetmässigt?
            </seg>
          </u>
          <note type="speaker" n="d652a54f">
            Anf. 152 LARS-IVAR ERICSON (c) replik:
          </note>
          <u who="unknown" xml:id="i-90cb5e2e5ac132d9-34" n="bcf3cf12">
            <seg n="e6e3ad3a">
              Fru talman! Det handlar inte om att Sverige eller Danmark ska
              stå för kostnaden, utan det handlar ju om ett samarrangemang och
              att städerna i Öresundsregionen ska kunna bidra. Jag vet inte
              om det är realistiskt att räkna med att det ska bli så dyrt som
              50 miljoner. Men jag tror ändå att det finns en acceptans, både
              i Danmark och i Sverige, för att det är viktigt att i alla fall
              pröva möjligheten att söka detta arrangemang.
            </seg>
            <seg n="9b3115dc">
              Jag vet att det finns en heltidsanställd person i Köpenhamn som
              jobbar med de här frågorna. Vi får väl se vad han kommer fram
              till. Jag får återkomma i ärendet.
            </seg>
          </u>
          <note type="speaker" n="9de81d1f">
            Anf. 153 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-16" n="6fe7cbfc">
            <seg n="0f9cd57d">
              Fru talman! Jag ska inte märka ord. Jag sade också fel på miljoner
              och miljarder förut. Det är 50 miljarder , inte miljoner, så det
              är väldigt, väldigt mycket pengar. Det är danska staten som har
              räknat ut sina kostnader. Jag vet inte om det blir mindre kostnader
              totalt sett om två länder anordnar det, om det i framtiden blir
              möjligt, men jag har svårt att tänka mig det. Jag tror faktiskt
              att kostnaderna skulle öka ytterligare, inte minst för arenabyggande
              på bägge sidor. Men den som lever får se.
            </seg>
          </u>
          <note type="speaker" n="c0380821">
            Anf. 154 LARS-IVAR ERICSON (c) replik:
          </note>
          <u who="unknown" xml:id="i-90cb5e2e5ac132d9-35" n="bcf3cf12">
            <seg n="e45a0a1a">
              Fru talman! Det var kloka ord.
            </seg>
          </u>
          <note type="speaker" n="76a0bc0c">
            Anf. 155 HÅKAN LARSSON (c):
          </note>
          <u who="hakan_larsson_c0f261" xml:id="i-73b25a95b8d7ec36-0" n="94df263b">
            <seg n="655bb773">
              Fru talman! Det ska bli lite mer OS-prat här.
            </seg>
            <seg n="cdb056fc">
              Vi var många som blev både besvikna och aningen upprörda när
              ansökan om att få arrangera ett vinter-OS i Östersund år 2014
              stoppades. Det skedde den 27 juni förra året.
            </seg>
            <seg n="1890ada8">
              Bakgrunden är att det fanns ett mycket väl förberett underlag
              till ansökan i Östersund. Man hade jobbat i flera år med detta.
              Sveriges Olympiska Kommitté och Riksidrottsförbundet hade enhälligt
              uttalat sitt stöd till idén om att arrangera ett vinter-OS 2014.
              Man visste att det fanns mycket goda förutsättningar för att man
              skulle lyckas med ambitionen att få arrangera OS detta år. Det
              har vi fått många signaler om från inte minst Internationella
              Olympiska Kommittén.
            </seg>
            <seg n="c5ec9a32">
              Det är helt riktigt som Lars Wegendal säger att det är Olympiska
              kommittén och de städer som arrangerar som ansöker, men det krävs
              en nationell garanti från regeringens sida för att IOK ska acceptera
              ansökan. Vad som hände då var att Kazakstans, Georgiens, Sydkoreas,
              Spaniens, Österrikes och Bulgariens regeringar gav de här garantierna,
              medan Sveriges regering ansåg att i Sverige var det för osäkert.
              Det är klart att då är det många som funderar över vad det beror
              på att det förhållandevis rika Sverige anser att man inte kan
              ge en sådan garanti.
            </seg>
            <seg n="be886d95">
              De storartade insatserna i vinter-OS i Turin verkar ha svängt
              intresset en del. Nu är det många fler som öppet säger: Varför
              bjuder inte vi i Sverige in till ett olympiskt spel? Även idrottsministern
              har gjort glädjande uttalanden i den riktningen för 2018, och
              det är väldigt positivt. Det tjänar ju ingenting till att diskutera
              vad som har varit, utan nu handlar det om att se framåt gjort
              är gjort och lära av vad som har hänt tidigare.
            </seg>
            <seg n="810dddf8">
              Vårt land är det enda av de stora vinteridrottsnationerna som
              aldrig har arrangerat något olympiskt vinterspel. Varför är det
              så? Det borde vi fundera över. Hur kan vi ändra på detta?
            </seg>
            <seg n="16baeef8">
              I Östersund och Åre finns utmärkta sportsliga, organisatoriska,
              klimatmässiga förutsättningar att arrangera olympiska vinterlekar.
              Ett omfattande förberedelsearbete har alltså redan gjorts för
              2014. Vi har en grund att arbeta vidare på för en ny ansökan.
            </seg>
            <seg n="839311b2">
              Som framgår av betänkandet som behandlas just nu är Sveriges
              Olympiska Kommitté också inriktat på att Sverige bör ansöka om
              att få arrangera ett vinter-OS. Man menar att det finns goda förutsättningar
              att genomföra ett sådant i Östersund och Åre år 2018.
            </seg>
            <seg n="b82efc29">
              Men vad som är viktigt nu är att alla goda krafter samverkar,
              att vi får en nationell uppslutning. OS är inte bara ett idrottsligt
              jättearrangemang, en fantastisk idrottsfest. Det handlar också
              om en stor näringspolitisk satsning. Ett OS kräver säkerligen
              stora investeringar i infrastruktur, anläggningar och så vidare,
              men det skulle samtidigt vara ett lyft för en hel region ja, för
              hela landet. Det handlar ju väldigt mycket om att stimulera näringsliv
              och utveckling.
            </seg>
            <seg n="bd0652f9">
              I Jämtlands län är uppslutningen bakom en ny OS-satsning i det
              närmaste total. Det finns en god beredskap för en ny ansökan.
              Därför är det så viktigt att vi nu skapar en nationell uppslutning.
            </seg>
            <seg n="26b74ae2">
              För att en ny kampanj ska bli framgångsrik är det viktigt att
              inte bara Sveriges Olympiska Kommitté, idrottsrörelsen, näringslivet
              och de lokala myndigheterna ställer upp utan också Sverige nationellt,
              att regering och riksdag ger signaler om att vi vill ha ett OS
              i Sverige.
            </seg>
            <seg n="c846a019">
              Jag hoppas att alla entusiastiska och duktiga idrottspolitiker
              i den här kammaren nu börjar agera för att vi ska få till stånd
              en sådan uppslutning, så att ansökningsprocessen kan komma i gång
              och så att vi i ett tidigt skede vet att det finns en uppslutning.
              Vi måste veta att alla utredningar som krävs är gjorda i ett tidigt
              skede så att man inte kommer med en utredning en vecka innan ansökan
              ska vara inlämnad. Det var en fullständigt oacceptabel ordning
              den gången.
            </seg>
            <seg n="47241e52">
              Om vi lyckas med detta och samlas kring uppgiften att ansöka
              om att få arrangera ett olympiskt vinterspel och bjuda in världens
              idrottsungdom till en OS-fest, då är jag övertygad om att Sverige
              också kommer att lyckas att få arrangera en sådan. Det tycker
              jag att vi ska börja samla oss för nu. Nästa år kommer man att
              fatta beslut om var 2014 års olympiska vinterspel ska arrangeras.
              Blir det i Sydkorea, vilket inte alls är omöjligt utan tvärtom
              mycket tyder på, blir det en väldigt god chans för Europa 2018.
              Då bör Östersund och Åre vara klara i ett väldigt tidigt skede,
              ha en nationell uppslutning och inte sitta en vecka innan ansökan
              ska vara inne med en ny utredning som inte hinner diskuteras.
              Låt oss sätta i gång med den processen nu!
            </seg>
          </u>
          <note type="speaker" n="b56c759a">
            Anf. 156 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-17" n="6fe7cbfc">
            <seg n="d4a9a57c">
              Fru talman! Jag ska inte förlänga debatten speciellt mycket,
              men jag vill ta tillfället i akt och ge en sorts credit till Östersund-Åreregionen
              för det aktiva arbete som man lägger ned för att få till stånd
              ett olympiskt spel. Jag tror att förutsättningarna att få spelen
              2018 är oerhört mycket större än de var när man ville lämna in
              en ansökan för 2014.
            </seg>
            <seg n="7f749092">
              Det krävs naturligtvis riktigt rejäla ekonomiska och samhälleliga
              utvärderingar och bedömningar innan man kan säga ja eller nej
              till en sådan här satsning. Vilken storlek det hamnar i är naturligtvis
              också avgörande.
            </seg>
            <seg n="6a435021">
              Jag tror att det är viktigt att man får med sig näringslivet
              i en sådan här satsning så att inte all risk hamnar på staten,
              kommunen eller länet. Hela bredden av aktörer som är med och tjänar
              på detta ska också ta risken för det.
            </seg>
          </u>
          <note type="speaker" n="19c71ea4">
            Anf. 157 HÅKAN LARSSON (c) replik:
          </note>
          <u who="hakan_larsson_c0f261" xml:id="i-73b25a95b8d7ec36-1" n="94df263b">
            <seg n="778adcdb">
              Fru talman! Det var ett positivt uttalande av Lars Wegendal.
              Jag håller inte riktigt med om att det inte var en god chans att
              få spelen 2014. Allt tyder på att det var en väldigt god chans,
              men den kan vara minst lika god för 2018. Vi ska se till att det
              är väldigt mycket bättre förberett väldigt mycket tidigare, även
              på nationell nivå.
            </seg>
            <seg n="2036291f">
              Det är rätt det du säger att det krävs uppslutning av näringslivet
              inte bara i regionen utan i hela landet, lika väl som det behövs
              en politisk uppslutning från hela landet och inte bara från regionen.
              Jag hoppas att den diskussion vi har nu har lett till att vi samlar
              oss till den stora nationella uppslutningen för ett vinter-OS
              2018.
            </seg>
          </u>
          <note type="speaker" n="1f6739a9">
            Anf. 158 LARS WEGENDAL (s) replik:
          </note>
          <u who="lars_wegendal_bb6ccd" xml:id="i-6ada053a12630336-18" n="6fe7cbfc">
            <seg n="9fa3418e">
              Fru talman! Inför ansökan för 2014 hade man säkert tagit fram
              ett väldigt bra material. Om jag har förstått det hela rätt kunde
              man inte, när det kom in till regeringen, göra de rejäla utredningar
              som behövs som grund för ett ställningstagande. Det blev ganska
              forcerat till slut.
            </seg>
            <seg n="534aee4a">
              Jag tror att det var Statskontoret som gjorde utredningen. De
              hade väldigt kort tid på sig. Får man längre tid på sig så att
              hela samhället kan göra den här analysen tror jag att förutsättningarna
              är bättre när det gäller att få fram de risksummor som man vill
              ha för ett någorlunda vettigt beslutsunderlag. Man hinner också
              belysa hela bredden av risk som finns. Det är inte bara pengar.
              Det är oerhört mycket annat. Det handlar till exempel om hur anläggningarna
              ska kunna användas i fortsättningen.
            </seg>
            <seg n="f43e6646">
              Jag tror att förutsättningarna är oerhört mycket bättre för 2018
              än de var för 2014.
            </seg>
          </u>
          <note type="speaker" n="ed3b5a60">
            Anf. 159 HÅKAN LARSSON (c) replik:
          </note>
          <u who="hakan_larsson_c0f261" xml:id="i-73b25a95b8d7ec36-2" n="94df263b">
            <seg n="927a9633">
              Fru talman! Problemet för 2014 var att Statskontoret inte fick
              uppdraget att utreda förrän i mars. De blev inte färdiga förrän
              i juni. Då var det en vecka kvar. Det var ju alldeles för sent.
              Man kunde ha gett uppdraget mycket tidigare.
            </seg>
            <seg n="21ad14b0">
              Gjort är gjort. Jag hoppas att vi lär oss av det och att vi är
              ute i ett mycket tidigare skede och att alla utredningar och underlag
              är klara tidigt.
            </seg>
            <seg n="836eea15">
              Det är viktigt att vi ger en positiv signal. Det tycker jag att
              Lars Wegendal har gjort. Nu kan vi jobba vidare för att ha en
              bra ansökan för 2018.
            </seg>
          </u>
          <note n="24cde6e2">
            Överläggningen var härmed avslutad.
          </note>
          <note n="50f3f23e">
            12 § Kulturmiljövård särskild ordning
          </note>
          <note n="6cb4f50b">
            Föredrogs
          </note>
          <note n="06ef3775">
            Andre vice talmannen konstaterade att ingen talare var anmäld.
          </note>
          <note n="528834b7">
            13 § Skogspolitik särskild ordning
          </note>
          <note n="6cb4f50b">
            Föredrogs
          </note>
          <note n="06ef3775">
            Andre vice talmannen konstaterade att ingen talare var anmäld.
          </note>
          <note n="fd29edad">
            14 § Naturvård särskild ordning
          </note>
          <note n="6cb4f50b">
            Föredrogs
          </note>
          <note n="06ef3775">
            Andre vice talmannen konstaterade att ingen talare var anmäld.
          </note>
          <note n="1e8ea6b9">
            15 § Arbetsmiljö
          </note>
          <note n="6cb4f50b">
            Föredrogs
          </note>
          <note type="speaker" n="a44cc7ff">
            Anf. 160 HENRIK WESTMAN (m):
          </note>
          <u who="henrik_westman_aabafb" xml:id="i-1c4f96b1f3784415-0" n="2dc1116d">
            <seg n="8aad7bc5">
              Fru talman! Jag har varit med om att bygga upp en fristående
              företagshälsovårdscentral. Det var i slutet av 80-talet. Det var
              redan då en självklarhet att det förebyggande arbetet skulle hänga
              ihop med den direkta och dagliga driften. När en olycka hade inträffat
              eller då det förebyggande arbetet inte hade lyckats förhindra
              ohälsa följde rehabilitering som en naturlig del.
            </seg>
            <seg n="bf0e1e24">
              Det är naturligt och rätt att hela kedjan hänger ihop och fel
              då den inte får göra det. Detta anses riktigt i de flesta andra
              sammanhang. Den omorganisation av företagshälsovården som genomfördes
              för ett decennium sedan har verkligen inte varit lyckad. Företagsläkarna
              och företagen samarbetar inte tillräckligt nära. Tidigare hade
              företagsläkarna möjlighet att ge sjukvårdande behandling på samma
              villkor som läkarna inom landstingen. Detta innebar att företagsläkarna
              tidigt såg eventuella missförhållanden inom både den fysiska och
              psykiska arbetsmiljön i företaget eller förvaltningen. Beslutsvägarna
              var ofta korta och på så sätt kunde dålig arbetsmiljö rättas till.
            </seg>
            <seg n="80fd6ed7">
              Det är angeläget att stärka företagshälsovårdens roll och dess
              möjlighet att verka i nära samarbete med det förebyggande arbetsmiljöarbetet
              på arbetsplatserna. Detta skulle innebära en effektivisering av
              arbetsgivarnas arbetsmiljöarbete.
            </seg>
            <seg n="a663571e">
              Skatteverkets skärpta tolkning av vad som är avdragsgill kostnad
              för företagshälsovård skapar en osäkerhet om vad som kan betraktas
              som arbetsmiljörelaterad företagshälsovård. Det är viktigt att
              definitionen av företagshälsovård vidgas och att företagshälsovården
              får tillbaka möjligheten att utfärda sjukintyg och bedriva sjukvård.
              Företagsläkaren har ofta större möjlighet än landstingets läkare
              att göra en bedömning av arbetsförmågan hos arbetstagaren eftersom
              han eller hon känner arbetsplatsen.
            </seg>
            <seg n="606e49b2">
              Detta skulle även kunna leda till en minskning av sjukfrånvaron.
              Det är faktiskt så att det redan finns företagshälsovårdscentraler
              som tycker att det är viktigt och riktigt att hela kedjan hänger
              ihop och därför erbjuder sina kunder vanlig hälso- och sjukvård
              kopplad med företagshälsovård, trots att det inte finns något
              avtal med respektive landsting och att kunden, det vill säga arbetsgivaren,
              får betala hela kostnaden.
            </seg>
            <seg n="103a7f85">
              Den socialdemokratiska regeringen har i stället begränsat företagshälsovårdens
              möjligheter att bedriva hälso- och sjukvård. Det har försvårat
              verksamheten.
            </seg>
            <seg n="4781cec3">
              Framtidens syn på och definition av arbetsmiljö, hälso- och sjukvård
              samt rehabilitering kommer att ha en avgörande betydelse för utvecklingen
              av företagshälsovården på sikt. För den framtida utvecklingen
              behövs även metod-, tjänste- och kompetensutveckling av företagshälsovården.
            </seg>
            <seg n="16981b28">
              För att ytterligare utveckla företagshälsovården anser vi att
              det är angeläget att denna får möjlighet att även arbeta med annan
              hälso- och sjukvård. De tjänster som företagshälsovården erbjuder
              ska styras av utbud och efterfrågan och inte som i dag av en lagstiftning
              som förbjuder företagshälsovården att ägna sig åt traditionell
              hälso- och sjukvård.
            </seg>
            <seg n="d2b81b4f">
              I dagens stressade samhälle är det många yrkesverksamma som skulle
              uppskatta den närhet till medicinsk kunskap som företagshälsovården
              skulle kunna erbjuda om den gavs denna möjlighet. Företagshälsovården
              skulle på så sätt kunna avlasta vårdcentraler och andra läkarmottagningar
              genom att utgöra ytterligare en verksamhetsform för hälso- och
              sjukvårdstjänster.
            </seg>
            <seg n="bf3a770d">
              Företagshälsovårdens arbete med olika former av kartläggningar
              hälsoundersökningar ute på arbetsplatserna bör kunna användas
              i det förebyggande folkhälsoarbetet. Verksamheten ger tidiga signaler
              på ohälsoförändringar långt innan effekterna syns i sjukskrivningsstatistiken.
              En översyn bör göras av hur företagshälsovårdens statistik kan
              användas i ett nationellt hälsonät. På senare tid har det talats
              om kampen mot ohälsa. Det behövs en ökad precision vid sjukskrivningar.
              Vad vore naturligare än att koppla ihop orsak och verkan med åtgärder
              för de anställda, det vill säga förebyggande, underhållande och
              vårdande samt rehabiliterande? Hittills har inte företagshälsovården
              funnits med i de ohälsoförslag som presenterats. Varför inte?
            </seg>
            <seg n="e62df4c1">
              Företagshälsovården ska givetvis även i fortsättningen ha en
              naturlig och förebyggande roll att spela på arbetsplatsen, men
              den bör bli friare och bredare och kopplas mer till den vanliga
              sjukvården.
            </seg>
          </u>
          <note n="2d4d8cef">
            Fru talman! Jag yrkar bifall till reservation nr 1.
          </note>
          <note type="speaker" n="2b570a95">
            Anf. 161 TINA ACKETOFT (fp):
          </note>
          <u who="tina_acketoft_7873e3" xml:id="i-1f483611c7ecd8b8-0" n="6c65804a">
            <seg n="53a3dbd1">
              Fru talman! För att inte glömma det ska jag börja med att yrka
              bifall till reservationerna 1 och 9.
            </seg>
            <seg n="95881d79">
              Vi vet att ämnet arbetsmiljö omfattar allt från isocyanater till
              mobbning och egentligen är alldeles för stort för att debattera
              i en debatt. Utan att på något sätt förringa vikten av gränsvärden,
              psykosociala insatser, rehabilitering och så vidare som är otroligt
              viktiga och som påverkar allas vår arbetsmiljö, vill jag ändå
              använda min tid här i dag till att fokusera på ett enda litet
              ämne som ofta osynliggörs, och som det med andra ord ofta inte
              talas om, trots att orsakerna bakom det och effekterna av det
              kan får oerhört stora effekter på arbetslivet.
            </seg>
            <seg n="e3957d7b">
              I förra årets debatt sade jag att kvinnor på i princip alla områden
              är underrepresenterade, med ett enda undantag sjukskrivningar
              och förtidspensioner. Det gäller tyvärr fortfarande. I dag är
              siffran när det gäller sjukskrivna kvinnor drygt 150 000 och när
              det gäller män 87 000. Antalet kvinnor som i dag lever på sjuk-
              eller aktivitetsersättning, eller förtidspension som det hette
              tidigare, ökade under 2005 med 36 000 jämfört med drygt 24 000
              män. Det är alltså 36 000 kvinnor, och det är ofta unga kvinnor
              som inte längre har någon möjlighet att delta i ett normalt arbetsliv
              och som inte har någon möjlighet till det som regeringen brukar
              deklarera som att alla ska med. Det är som vanligt, med andra
              ord. I fråga om sjukskrivningar och förtidspensioneringar ligger
              vi kvinnor i topp. På alla andra listor befinner vi oss i botten.
            </seg>
            <seg n="f553385f">
              Fru talman! Jag tror att vi alla är medvetna om att det bakom
              så gott som varje sjukskrivning finns många olika orsaker. Kvinnor
              drar det tyngsta lasset hemma och har den stressigaste, mest pressande
              och mest styrda arbetsmiljön. Man har pressen att ständigt hinna
              lämna och hämta barn på dagis, fixa tvätt- och strykberg, klara
              av jobbet, ha någon form av socialt liv och ovanpå allt detta
              dessutom försöka se lite pigg och käck ut, vilket alltså mal ned
              kvinnor intill benen.
            </seg>
            <seg n="216a5b9f">
              Ett sätt att klara detta ser vi nu öka i lavinartad takt en kraftigt
              ökande alkoholkonsumtion, speciellt bland kvinnor. Man självmedicinerar
              helt enkelt, som man säger inom sjukvården. När livet känns som
              att ständigt befinna sig i en tvättmaskin, inställd på 90 grader
              vittvätt och ofta med ett långt centrifugeringsprogram så söker
              alltfler av oss konstgjorda pauser, och vissa finner dem i alkoholen.
            </seg>
            <seg n="91fac800">
              I dagens Svenska Dagbladet konstateras att alltfler kvinnor ringer
              till primärvården för att söka hjälp för sitt beroende. Och primärvården
              bekräftar också att alltfler kvinnor söker hjälp för alkoholrelaterade
              besvär, alltifrån tydliga fysiska besvär till mer diffusa som
              oro, ångest, sömnsvårigheter och humörsvängningar vi känner alla
              någon som är drabbad om vi inte själva är drabbade.
            </seg>
            <seg n="e3247784">
              Försäkringskassan gör bedömningen att den höjda alkoholkonsumtionen
              kommer att så att säga äta upp alla de ansträngningar som i dag
              görs för att sänka de höga sjuktalen.
            </seg>
            <seg n="238be17c">
              Arbetsmiljöverket konstaterar att alkohol- och drogberoende tyvärr
              är vanligt i arbetslivet och att det kan innebära allvarliga arbetsmiljörisker
              både för den beroende och för omgivningen naturligtvis. Man konstaterar
              också att arbetets organisation och innehåll kan vara en orsak
              till missbruket.
            </seg>
            <seg n="2a56f926">
              Vad gör vi då åt detta? Vi verkar ju ha en bred övertygelse om
              att alkohol inte hör hemma i arbetslivet.
            </seg>
            <seg n="5955f947">
              Jo, majoriteten i utskottet konstaterar att Arbetsmiljöverket
              säger att det kan vara lämpligt att arbetsgivare tar fram ett
              handlingsprogram för hur olika missbruksproblem ska hanteras och
              att det där bör ingå en alkohol- och drogpolicy. Allt är bra och
              korrekt, men räcker det verkligen?
            </seg>
            <seg n="6dc80f8d">
              Fru talman! Efter de larmrapporter som nu har levererats, om
              inte på löpande band så i alla fall alldeles för många, om kvinnors
              ökande alkoholkonsumtion behöver vi mer kunskap och ett systematiserat
              sätt att arbeta. Vi behöver kompetensen och de ekonomiska resurserna
              för förebyggande av missbruk, och missbrukarvården måste förstärkas.
              De förebyggande insatserna och missbruksbehandlingen måste anpassas
              efter kvinnors särskilda behov och förutsättningar. Vi behöver
              ett ökat samarbete mellan företag och företagshälsovården, precis
              som min allianskollega tidigare nämnde, så att speciellt kvinnors
              beroende upptäcks i tid. Och det är inte så att jag menar att
              kvinnors beroende är allvarligare än mäns, men kvinnor har en
              fantastisk förmåga att vänta för länge innan de ber om hjälp.
              Och symtomen skiljer sig också åt så att inte ens ett tränat läkaröga
              kan se en kvinna som är i farozonen för att utveckla ett beroende.
              Och framför allt måste vi kanske, fru talman, ställa oss frågan,
              inte varför Jeppe, utan Jeppa, super.
            </seg>
            <seg n="ce23b495">
              Det är den psykosociala kategorin sjukdomar som har lett till
              den lavinartade ökningen av sjuktalen. Det vet vi alla. Litet
              inflytande, hög stress och press är kännetecknande, vilket leder
              till olust att gå till arbetet, sömnsvårigheter och värk. Och
              kvinnorna med kvinnogöra, både det avlönade och det oavlönade,
              är de yttersta förlorarna. I stället för att ha en kvinnodag per
              år, som den vi hade i går, eller kanske två för dem av oss som
              är lyckligt lottade att vara mammor, borde vi definitivt ha en
              kvinno- och mansdag varje dag året om. Så länge vi inte får en
              politik eller en strategi som förmår bekämpa det könssegregerade
              arbetslivet och det könssegregerade hemlivet kommer majoriteten
              kvinnor att fortsätta att känna sig som om de levde livet i en
              centrifug.
            </seg>
            <seg n="0b2e2fd6">
              För övrigt, fru talman, kan jag inte låta bli att säga som Cato
              borde ha sagt: För övrigt anser jag att vi behöver en ny regering.
            </seg>
            <seg n="2f44f43b">
              Och vi kvinnor är faktiskt de som har mest att vinna på det eftersom
              det är vi som på så många sätt får betala priset för den ojämställdhet
              som finns i dag.
            </seg>
          </u>
          <note type="speaker" n="becc34f7">
            Anf. 162 ANNELIE ENOCHSON (kd):
          </note>
          <u who="annelie_enochson_4aff48" xml:id="i-4311f43086164b1d-0" n="4e2e1f30">
            <seg n="a614ecb3">
              Fru talman! Det är en viktig debatt vi har i kammaren i denna
              sena timme om vår arbetsmiljö där vi tillbringar en så stor del
              av vår vakna tid. Tyvärr röstade kammaren i gårdagens votering
              emot ett förslag som Kristdemokraterna hade om just byggnaders
              inomhusmiljö och vikten av en god fysisk miljö på Sveriges största
              arbetsplats skolan.
            </seg>
            <seg n="42c8746a">
              En god inomhusmiljö borde vara en självklarhet eftersom den är
              nödvändig för att förebygga allergier och andra hälsoproblem.
              Det är väl känt att det i dag förekommer stora brister i den fysiska
              skolmiljön i de flesta kommuner. Kristdemokraterna föreslog därför
              i går att staten ska ta ett ökat ansvar för arbetsmiljön i skolorna
              genom att införa ett statligt stimulansbidrag för att uppmuntra
              kommunerna och andra skolhuvudmän att vidta de åtgärder som krävs
              för att skolorna ska få en bättre arbetsmiljö.
            </seg>
            <seg n="81779321">
              För en tid sedan kom också en larmrapport om det ökande bullret
              på våra förskolor och att många barn lider av tinnitus. Arbetsmiljöverket
              har nyligen genomfört en inspektionsinsats som omfattade 400 förskolor
              samt 300 skolor och fritids i 200 av landets kommuner. Det visade
              sig då att ljudmiljön i förskolor och skolor har stora brister.
              Krav på förbättringar riktas nu mot ansvariga för ca 85 % av de
              verksamheter som besöktes.
            </seg>
            <seg n="9b892451">
              Arbetsmiljöverket skriver i sitt pressmeddelande: I lokaler där
              många barn vistas samtidigt alstras ofta höga ljudnivåer. Akustiken
              i lokalerna, gruppernas storlek och arbetets organisering kan
              spä på problemen. De allra flesta har inte kartlagt och bedömt
              riskerna med buller och vidtagit de åtgärder som behövs. Det är
              också vanligt, att ansvarig chef saknar kunskap om bullrets inverkan
              på personalens och barnens hälsa, hur buller uppstår och vad som
              kan göras åt det.
            </seg>
            <seg n="9141a898">
              Det har gjorts relativt få bullermätningar i förskolan. Den största
              undersökningen gjordes för ett par år sedan i Skara och Lidköping,
              då kommunernas samtliga 103 förskoleavdelningar deltog.
            </seg>
            <seg n="59fdacc3">
              Syftet var att mäta barnens exponering, och det uppmättes ganska
              höga nivåer, högre än forskarna hade väntat sig. I genomsnitt
              var ljudnivån 80 decibel under en hel dag.
            </seg>
            <seg n="51eb67b8">
              Enligt de nya riktvärdena från Arbetsmiljöverket som trädde i
              kraft den 1 juli 2005 så är det precis på gränsen för vad en vuxen
              person får utsättas för på sin arbetsplats. För förskolebarn finns
              inga sådana riktvärden.
            </seg>
            <seg n="4a18407e">
              Lars Barregård, professor vid avdelningen för arbets- och miljömedicin
              på Sahlgrenska universitetssjukhuset i Göteborg och en av dem
              som arbetat med mätningen, säger att effekterna hos barn som utsätts
              för höga ljudnivåer främst är trötthet och heshet. Hos personalen
              är effekterna ungefär desamma röstproblem, trötthet och stress.
              Vidare säger han att undersökningar på skolbarn har visat att
              de pedagogiska resultaten också blir sämre om ljudnivån är hög.
            </seg>
            <seg n="4f1e8ca9">
              Kristdemokraterna har tillsammans med övriga i alliansen för
              ett nytt Sverige skrivit en reservation där vi påtalar att förskolebarnen
              har en utsatt situation eftersom de inte omfattas av arbetsmiljölagen.
              Lärare, elever, förskollärare och barnskötare däremot omfattas
              av arbetsmiljölagen. Förskolebarnen är i dag de enda som dagligen
              befinner sig på en arbetsplats utan att omfattas av arbetsmiljölagen.
              Det finns inga regler om hur lekmiljön ska vara utformad för barnen,
              och de har inte rätt att ställa några krav.
            </seg>
            <seg n="0cb1008f">
              Vi i alliansen anser därför att barnens arbetsmiljö måste tas
              på större allvar och att förskolebarnen ska omfattas av arbetsmiljölagen.
              Då skulle också andra frågor som barns säkerhet och lekmiljö uppmärksammas.
              Utredaren som ser över arbetsmiljölagen bör få i tilläggsdirektiv
              att föreslå hur lagen kan utvidgas så att förskolebarnen omfattas.
            </seg>
            <seg n="3a69199b">
              Fru talman! I betänkandet har vi ytterligare en gemensam reservation
              med övriga i alliansen som är värd att uppmärksamma i kammaren.
              Henrik Westman nämnde den i sitt anförande. Det handlar om att
              företagshälsovården måste stärkas och deras arbete bli mer effektivt
              genom att de också tillåts utföra sjukvårdande behandling på samma
              villkor som landstingets läkare. Som situationen är nu får företagshälsovården
              enbart ge förebyggande behandling, och det anser vi vara ett slöseri
              med resurser. Självklart ska läkare ge sjukvårdande behandling
              på företagshälsovården liksom sjuksköterskor och andra som arbetar
              där. Inte ska man behöva uppsöka ytterligare en läkare för att
              få ett recept eller ta ett prov.
            </seg>
            <seg n="e1a7e9d3">
              Nej, nu måste vi få ett slut på detta snuttifierande av resurser
              och i stället kraftsamla. I dagens stressade samhälle skulle många
              uppskatta den närhet till medicinsk kunskap som företagshälsovården
              skulle kunna erbjuda om den gavs möjlighet. En arbetstagare ska
              bara behöva gå till ett ställe för att få hjälp.
            </seg>
            <seg n="34e96a83">
              Vi i alliansen menar också att de ekonomiska förutsättningarna
              för företagshälsovårdens arbete med alkoholmissbruk behöver förbättras.
              Jag tycker att Tina på ett väldigt bra sätt pratade om just de
              problemen.
            </seg>
            <seg n="47efd678">
              Fru talman! Vi är välfärdslandet där de välmående mår dåligt.
              I detta välfärdsland är stress och att man inte är synliggjord
              några av de mest frekventa anledningarna till att människor är
              sjukskrivna och att man mår dåligt på sin arbetsplats. Det kan
              yttra sig i onda axlar, ont i magen eller allmänt försämrat hälsoläge.
              Att varje morgon gå till en arbetsplats och må dåligt på grund
              av mobbning eller allmän vantrivsel är det många som upplever
              i dagens Sverige.
            </seg>
            <seg n="5fc38a56">
              I morse hade vi besök av Arbetslivsinstitutet i utskottet. Deras
              forskning visar att snäva tidsramar och högt arbetstempo är orsaken
              till 6070 % av de sjukskrivningar som rör arbetet. Hårda villkor,
              konkurrens, tilltagande tystnad och oro, rädsla för att bli av
              med jobbet och behovet av att skapa syndabockar är andra exempel
              på orsaker till vantrivsel.
            </seg>
            <seg n="de0fc936">
              Kristdemokraterna vill understryka att det är allas ansvar att
              skapa trivsel och att motverka mobbning på arbetsplatsen. Vi är
              varandras arbetsplats. Att få känna sig trygg borde vara en mänsklig
              rättighet för alla. Det är inte i första hand genom lagstiftning
              man förhindrar mobbning utan genom att på alla nivåer befästa
              en ömsesidig respekt.
            </seg>
            <seg n="98958b53">
              Kristdemokraterna anser också att det är arbetsgivarens ansvar
              att skapa ett arbetsklimat där människor kan behålla hälsa och
              arbetsglädje även vid snabba förändringar och högt tempo. Arbetsgivaren
              har enligt lag en rad åtaganden, bland annat att använda den så
              kallade internkontrollen för ett aktivt arbetsmiljöarbete. Det
              är viktigt att det systematiska arbetsmiljöarbetet används som
              ett redskap mot just arbetslivsrelaterad vuxenmobbning.
            </seg>
            <seg n="4bd3fae7">
              Fru talman! Till sist vill jag ta upp det som vi i alliansen
              har skrivit i vårt särskilda yttrande. Det handlar om vikten av
              att vi har ett arbetsliv och arbetsplatser som är drogfria. Här
              vill jag också tacka majoriteten för de positiva skrivningar vi
              fått om detta. Det är därför vi inte har något annat än bara ett
              särskilt yttrande. På många arbetsplatser finns också en väl fungerande
              verksamhet för att fånga upp arbetskamrater med alkohol- och drogproblem.
              Dessa goda exempel bör spridas till fler arbetsplatser.
            </seg>
            <seg n="79d3f6ac">
              Men och här kommer poängen med vårt särskilda yttrande stat,
              landsting och kommuner måste föregå med gott exempel när det gäller
              att avglorifiera alkoholkonsumtionen. Det är därför rimligt att
              slå fast att allmänna medel inte ska användas för spritkonsumtion.
              Representation med alkohol bör därför ske enbart vid mycket speciella
              tillfällen.
            </seg>
          </u>
          <note n="dde47186">
            För tids vinning, fru talman, yrkar jag bifall endast till reservation
            nr 9.
          </note>
          <note type="speaker" n="ad5d2ac3">
            Anf. 163 ANDERS WIKLUND (v):
          </note>
          <u who="anders_wiklund_e78219" xml:id="i-b1002e777a194f69-0" n="6a8003e2">
            <seg n="8459563d">
              Fru talman! Jag ska börja mitt anförande med en liten historisk
              utvikning för att sedan landa i nutiden och dagens arbetsmiljö.
            </seg>
            <seg n="28dc8611">
              Vi vet alla att förändringstakten i arbetslivet är hög, liksom
              i samhället över huvud taget. Inte sällan hör man folk, företrädesvis
              i den äldre generationen, beklaga sig över utvecklingen som man
              ibland beskriver som accelererande och snabb. Man brukar också
              titta tillbaka. Ibland hör man folk säga att det var bättre förr.
              Men var det egentligen det? Har man inte egentligen i alla tider
              uttryckt oro över utvecklingen när det gamla, invanda och stabila
              undermineras av det framväxande, osäkra och nya? Tänk bara på
              de omvälvande förändringar som följde på industrialiseringen i
              Sverige runt sekelskiftet 1800/1900-tal eller massproduktionens
              och masskonsumtionens stora genombrott vid mitten av förra århundradet!
            </seg>
            <seg n="6ef2236f">
              Nu befinner vi oss i en ny fas av snabba och omvälvande förändringar
              som liksom förr drivs av tekniska genombrott och har mycket stora
              och omvälvande effekter för samhället. Forskaren brukar tala om
              de tre industriella revolutionerna, som var och en på sitt sätt
              revolutionerade vårt sätt att leva och arbeta. Den här gången
              är det den nya informationstekniken som leder utvecklingen.
            </seg>
            <seg n="a8febda9">
              Kanske spelar de här stora skiftena också en viss roll för hur
              vi mår och hur hälsan förändras över tid. En intressant iakttagelse
              som skulle kunna tyda på att sådana här samband faktiskt finns
              är observationen att antalet diagnoser av sjukdomstillstånd relaterade
              till symtom som trötthet, nedstämdhet, depression etcetera ökade
              kraftfullt under just den period runt sekelskiftet 1800/1900-tal
              då förändringstrycket ökade och vi ställde om från jordbruks-
              till industrisamhälle. Kan det vara bara en tillfällighet att
              diagnoser med motsvarande symtombild ökar snabbt också i dag,
              sedan mitten av 1980-talet, under den period då vi på nytt är
              på väg att ställa om samhället, när det gamla ifrågasätts och
              det nya är framväxande?
            </seg>
            <seg n="043c44de">
              Jag vet inte, men man kan ju alltid spekulera. Parallellerna
              med utvecklingen under tidigare epoker tycker jag i alla fall
              är väldigt slående, även om medicinen i dag kallar samma sjukdomstillstånd
              för utbrändhet och utmattningssyndrom. Jag tycker att det verkar
              som om människor i dag vandrar in i samma vägg som människor gjorde
              på 1800-talet.
            </seg>
            <seg n="2c6d68d9">
              Jag ska inte fördjupa mig i detta, fru talman. Jag tycker dock
              att det är intressanta historiska iakttagelser som i alla fall
              pekar på att det är en ganska komplex väv som döljer sig bakom
              de ökade sjuktalen och de nya sjukdomarna.
            </seg>
            <seg n="2bdbb5f1">
              Jag kommer så tillbaka till dagens arbetsliv. Hur ser det egentligen
              ut i dag? Svaret är förstås beroende av vilka jobb och miljöer
              vi talar om. Skillnaderna är fortfarande betydande mellan olika
              branscher och yrkeskategorier. Klass- och könsskillnaderna är
              också påtagliga, vilket speglas i sjukskrivningsstatistiken.
            </seg>
            <seg n="5f802090">
              Förändringstakten är som sagt hög i arbetslivet, och det påverkar
              naturligtvis arbetsmiljöer och arbetsvillkor på olika sätt i många
              fall också negativt. Industrin, vården och omsorgen präglas inte
              generellt av arbetsmiljöer som är långsiktigt hållbara; det är
              alldeles uppenbart. Jag tror inte att det är utan anledning som
              Pehr G. Gyllenhammar, om han är bekant för ledamöterna i kammaren,
              har tagit till orda och uppmanat industrin att skärpa sig. Gyllenhammar
              tycker sig se en utveckling som han beskriver som en vandring
              baklänges in i framtiden. 1960-talets och taylorismens arbetslednings-
              och organisationsprinciper är på väg tillbaka, tycker han, liksom
              förslitningsskadorna. Och jag tror att han vet vad han talar om.
            </seg>
            <seg n="18320512">
              Men han är ju inte ensam. Vittnesmålen från arbetsplatserna,
              privata och offentliga, från skyddsombud och fackliga organisationer
              om arbetsmiljöer som försämrats under senare tid är många. Effektiviseringar
              och rationaliseringar är vardag på många arbetsplatser. Organisationerna
              krymper, krav och resurser balanseras inte. Linjen som skiljer
              magra organisationer från anorektiska blir allt tunnare. Pressen
              ökar på arbetstagarna, fler löper risk att bli sjuka och utveckla
              ohälsa.
            </seg>
            <seg n="980321d1">
              Men det är inte, fru talman, hela sanningen. Vi har också sett
              hur ny teknik som introduceras i arbetslivet och nya sätt att
              organisera arbetet ökar både kunskapsinnehållet i arbetsuppgifterna
              och arbetstagarnas inflytande över arbetet. På många arbetsplatser
              går utvecklingen i rätt riktning. Bilden är därför ganska splittrad.
              Men det står klart, tycker jag, att arbetsmiljöarbetet har tagit
              rejäla steg tillbaka under loppet av de senaste 1015 åren. Det
              problem vi står inför i dag är att det egentligen inte finns några
              enkla, snabba lösningar för att vända utvecklingen.
            </seg>
            <seg n="89aba1d8">
              Och det krävs en helhetssyn. Jag tror att insatser måste göras
              i hela kedjan, från det förebyggande arbetet via sjukskrivningsprocessen
              till rehabiliteringsarbetet. Några steg har vi redan tagit, men
              på det förebyggande området tycker jag att det mesta återstår
              att göra. Jag vill peka på framför allt två områden där jag tycker
              att omtag krävs.
            </seg>
            <seg n="56fe40fa">
              Det är naturligtvis helt oacceptabelt att det fortfarande bara
              är ungefär 45 % av alla arbetsgivare som säger sig ha implementerat
              föreskriften om systematiskt arbetsmiljöarbete, själva grundbulten
              i AML. Jag tvekar nästan lite inför nästa frågeställning som är
              ganska naturlig. Hur många av de här arbetsgivarna tillämpar också
              föreskriften på avsett sätt? Jag misstänker att den officiella
              bilden, även om den är dålig, skönmålar verkligheten.
            </seg>
            <seg n="47a6eb7c">
              Jag tror att behovet av ekonomiskt kännbara sanktioner mot de
              arbetsgivare som inte tar sitt ansvar enligt lag bör övervägas
              på allvar. Jag tror också att det finns behov av nya föreskrifter,
              relevanta i förhållande till de nya riskfaktorerna på arbetsplatserna,
              till exempel i organisations- och bemanningsfrågor. En sådan skärpning
              av AML tror jag skulle ge skyddsombud och fackliga organisationer
              ökad styrka att driva arbetsmiljöfrågorna med större kraft och
              effektivitet. Det skulle också ge arbetsgivarna incitament för
              att öka sitt engagemang och bidra till att lyfta det lokala arbetsmiljöarbetet.
            </seg>
            <seg n="bdbfa2de">
              Jag tror att förmågan hos AML att ställa sig i vägen för långtgående
              effektiviseringar och organisationsförändringar som riskerar att
              försämra arbetsmiljön behöver öka. Fartblinda arbetsgivare skulle
              må väl av detta, fru talman.
            </seg>
            <seg n="d2464713">
              En del av den här problematiken ligger i en utredning, så jag
              får väl anledning att återkomma höll jag på att säga. Men det
              får jag nog inte. Det kommer ju ett val emellan. Men jag hoppas
              att någon annan får tillfälle att göra det.
            </seg>
            <seg n="69e2cdff">
              En vassare AML tror jag också skulle underlätta företagshälsovårdens
              medverkan och minska riskerna för eventuella lojalitetskonflikter,
              som framför allt kan förekomma då det gäller den inbyggda företagshälsovårdens
              arbetssituation.
            </seg>
            <seg n="5b840cab">
              Och då kommer jag till nästa fråga som jag vill beröra, nämligen
              företagshälsovården. Andelen företag som är anslutna till företagshälsovården
              minskade kraftigt under 90-talet. Det vet vi. I dag har ca 65
              % av löntagarna tillgång till företagshälsovård. Nästa fråga som
              inställer sig är också mycket obehaglig. Hur många av dessa erbjuds
              bara enkel sjukvård i stället för kvalificerad företagshälsovård?
              Det vet inte jag, men jag misstänker att det inte är en helt obetydlig
              andel.
            </seg>
            <seg n="c8577898">
              Statsbidragsindragningen och avregleringen av marknaden för företagshälsovårdstjänster
              under 90-talets första hälft försämrade förutsättningarna drastiskt
              för en god företagshälsovård, tillgänglig för alla. Det visar
              alla utredningar. Konsekvenserna har blivit minskad tillgång på
              kvalitativ, förebyggande företagshälsovård, och skillnaderna har
              ökat mellan anställda i små och stora företag och mellan företag
              i glesbygd och i större tätorter. Vi har stora problem på det
              här området.
            </seg>
            <seg n="e74de040">
              Anställda i mansdominerade yrken utnyttjar i högre grad företagshälsovårdens
              tjänster än anställda i kvinnodominerade yrken. Det är också oacceptabelt,
              liksom att arbetstagarnas inflytande över företagshälsovården
              har minskat påtagligt. Allvarligt är det också med förskjutningen
              från förebyggande hälsovård till enklare medicinska tjänster.
              Det visar alla utredningar. Det är tråkigt och det är tragiskt,
              för företagshälsovården har en strategisk roll som expertresurs
              och stöd i det förebyggande och rehabiliterande arbetet. Företagshälsovårdens
              närhet till arbetsplatserna och dess kännedom om arbetsförhållandena
              ger den helt unika möjligheter att bedöma både arbetsförmåga och
              anpassningsmöjligheter.
            </seg>
            <seg n="d1d3a717">
              Jag tycker också att samarbetsavtal faktiskt borde kunna träffas
              mellan företagshälsovården och den allmänna hälso- och sjukvården
              för att effektivisera samhällets totala insatser för att minska
              sjukfrånvaron. Jag är alltså öppen för att även företagshälsovården
              ska kunna bedriva viss form av sjukvård.
            </seg>
            <seg n="3eee8891">
              Till sist, fru talman, kommer jag till grundbulten i allt detta.
              Jag tror nämligen att förutsättningar för ett bra arbetsmiljöarbete
              är engagerade parter som samverkar kring frågorna lokalt på arbetsplatserna.
              Det fanns en tid då det bedrevs ett konstruktivt och framåtsyftande
              arbete av parterna och med forskare engagerade, med fokus på arbetslivets
              förnyelse och utveckling. En rad projekt startades som initierade
              diskussioner kring arbete, arbetsorganisationer och arbetsmiljöer
              på arbetsplatserna och drev på utvecklingsarbetet. Jättebra! Men
              det var länge sedan. Under senare tid har frågorna om arbetslivets
              utveckling och förnyelse och det goda arbetets villkor fört en
              tynande tillvaro, samtidigt som omvandlingstrycket och förändringstakten
              i arbetslivet ökat dramatiskt.
            </seg>
            <seg n="69065dc2">
              Inte konstigt då, tycker jag, om resultatet blivit försämrade
              arbetsmiljöer och arbetsvillkor. Därmed har man också lämnat fältet
              fritt för överdrivna eländesbeskrivningar och svartmålningar av
              dagens arbetsliv. Vem tjänar egentligen på det? Allt är ju inte
              elände, även om stora problem utan tvekan finns.
            </seg>
            <seg n="e6ce83ef">
              Jag tror att vägen fram till ett uthålligt arbetsliv förutsätter
              att parterna på nytt tar ett gemensamt ansvar för utvecklingen
              och via legitimitetsskapande processer visar på möjligheterna
              att förena krav på lönsamhet, effektivitet och produktivitet med
              utvecklande arbetsuppgifter och goda arbetsmiljöer, kompetensutveckling
              och arbetstagarinflytande. Detta är ju den riktigt stora utmaningen
              i dag.
            </seg>
            <seg n="33045111">
              Jag skulle därför efterlysa, fru talman, ett nytt socialt kontrakt,
              eller kalla det gärna samarbetsavtal, mellan de centrala parterna
              på arbetsmarknaden, med uppgiften att utveckla en gemensam plattform
              till stöd för parterna lokalt att öka sina ansträngningar att
              förbättra arbetsmiljöerna och skapa långsiktigt hållbara arbetsplatser.
              Jag är, fru talman, medveten om att detta kan synas en aning orealistiskt
              med tanke på att näringslivets centrala organisationer flytt fältet
              och numera föredrar att ägna tiden åt att vårda sina intresseståndpunkter
              i kampanjer i stället för i samtal. Orealistiskt eller ej, jag
              skulle ändå vilja att regeringen tog ett sådant initiativ och
              bjöd in parterna till sådana samtal.
            </seg>
          </u>
          <note n="16cff01b">
            Jag står naturligtvis bakom förslagen i betänkandet och reservation
            nr 2.
          </note>
          <note type="speaker" n="106e7b3b">
            Anf. 164 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-4311f43086164b1d-1" n="4e2e1f30">
            <seg n="0dc35093">
              Fru talman! Det var en intressant inledande historielektion om
              att gå baklänges in i framtiden, enligt Pehr Gyllenhammar. Och
              det kan nog vara så, för vi har sett att stressen ökar, och det
              är ingen trevlig tillvaro för många av våra arbetstagare i Sverige
              i dag, som jag också sade i mitt debattinlägg.
            </seg>
            <seg n="b75b2ffc">
              Jag skulle bara vilja ställa två frågor till Anders Wiklund.
              Den ena handlar om företagshälsovårdens strategiska roll och unika
              möjligheter, som Anders tog upp. Samtidigt upplevde jag att det
              fanns en viss öppning för att kunna integrera sjukvårdande behandling
              i företagshälsovården. Då undrar jag lite grann om man kan tänka
              sig att fullt ut integrera den och hur diskussionerna går med
              samarbetspartierna om detta.
            </seg>
            <seg n="358ebddd">
              Den andra frågan jag har är om Vänsterpartiet kan tänka sig att
              innesluta förskolebarnen i arbetsmiljölagen och om man diskuterar
              detta också med samarbetspartierna.
            </seg>
          </u>
          <note type="speaker" n="27b6b00f">
            Anf. 165 ANDERS WIKLUND (v) replik:
          </note>
          <u who="anders_wiklund_e78219" xml:id="i-b1002e777a194f69-1" n="6a8003e2">
            <seg n="752a56b1">
              Fru talman! När det gäller företagshälsovårdens möjligheter att
              bedriva enklare sjukvård finns den redan i dag. Det finns exempel
              på företagshälsovård i landet som har tecknat samarbetsavtal med
              sina respektive landsting. I Värmland tror jag att det har funnits
              under ett antal år. Jag tror också att det finns på något annat
              håll. Det fanns i Dalarna också, som jag kommer från. Den möjligheten
              finns.
            </seg>
            <seg n="360ec5e3">
              Det finns fördelar med det, men också nackdelar. Jag kan naturligtvis
              förstå att hälso- och sjukvården känner lite oro inför det här.
              Man vill gärna ha kontroll över verksamheten och kontroll över
              sina kostnader och kan känna en viss oro för att man inte har
              det fullt ut om man släpper ut det här på företagshälsovårdscentralerna.
            </seg>
            <seg n="df1c5c50">
              Detta kan man naturligtvis reglera i avtal. Det har man gjort
              där dessa vägar har prövats. Jag är öppen för det. Men det får
              inte leda till att det förebyggande arbetet i företagshälsovårdens
              regi tar stryk. Det är den primära uppgift som företagshälsovården
              har.
            </seg>
            <seg n="88815f77">
              När det gäller den andra frågan kan jag svara angående det andra
              ledet. Jag tror inte vi har fört diskussionen med s eller Miljöpartiet.
              Den som vet bättre får rätta mig. Vi kan nog tänka oss att diskutera
              det. Jag får lov att återkomma eftersom jag på rak arm inte kan
              svara.
            </seg>
          </u>
          <note type="speaker" n="ab017dfa">
            Anf. 166 MARGARETA ANDERSSON (c):
          </note>
          <u who="margareta_andersson_5c141b" xml:id="i-4d547f1d3951b649-0" n="d0d17ba2" next="i-52edef894b0d9d0c-0"/>
          <note n="b6fdbd0c">
            Fru talman! Jag yrkar bifall till reservation nr 1. Jag står
            givetvis bakom Centerpartiets övriga reservationer.
          </note>
          <u who="margareta_andersson_5c141b" xml:id="i-52edef894b0d9d0c-0" n="d0d17ba2" prev="i-4d547f1d3951b649-0">
            <seg n="cbbe2df1">
              Arbetsmiljö är ett stort begrepp. Jag har funderat på vad som
              gör en arbetsmiljö bra. Det är trivsel, att känna att det är kul
              att gå till jobbet. Det är bra arbetskamrater, att känna att det
              går att lita på dem. Det är ett jobb som är överblickbart och
              där det går att påverka sin situation. Det är att ha en bra chef
              som både har kunskaper om jobbet och vilket jobb jag ska göra
              och vet vad arbetsmiljö handlar om. Det är att få en skälig lön
              så att det går att känna uppskattning och att jobbet som utförs
              är viktigt. Alla dessa faktorer är viktiga för en bra arbetsmiljö.
            </seg>
            <seg n="61fa3979">
              Det finns många ställen med en bra arbetsmiljö. Men det finns
              också några riktigt dåliga arbetsmiljöer. Vad är det som kännetecknar
              en dålig arbetsmiljö? Det är motsatsen. Stress är det vanligaste,
              att inte riktigt hinna med. Vi kvinnor har dessutom stress på
              oss hemifrån, vi borde gå hem, borde ta hand om ungarna, borde
              baka bullar så att kompisarna kan bjudas på saft och bullar nästa
              gång de kommer förbi. Otrygghet i anställningen gör också så att
              man känner sig missbelåten. Det blir ett inlägg i den dåliga arbetsmiljön.
              Det kan vara arbetskamrater som uttrycker avundsjuka, oro och
              stress.
            </seg>
            <seg n="8dbda741">
              Mobbning är nog ett av de otäckaste och mest fruktansvärda arbetsmiljöproblemen
              som finns. Jag fick i min hand häromdagen en gul lapp, ett alldeles
              vanligt A 4-papper. Det är en förening som kallar sig för Stopp
              som delar ut detta. Där står: Två till tre på din arbetsplats
              tänker på att ta livet av sig i dag.
            </seg>
            <seg n="895fa399">
              Jag tror inte att det syftar på en liten arbetsplats, men på
              en lite större arbetsplats är det säkert så. Den som har blivit
              utsatt för mobbning vet att man mår fruktansvärt dåligt. Det kan
              gå så långt att man faktiskt tar livet av sig. Här är tydliga
              chefer och tydliga arbetskamrater som ställer upp att inte ha
              tystnaden som har funnits ett bra tag på våra arbetsplatser viktiga
              faktorer för att motverka mobbning. Vi måste tydligt säga ifrån
              att på en viss arbetsplats accepteras inte mobbning. Man ska inte
              behöva ta livet av sig för att man vantrivs på sitt arbete. Förhoppningsvis
              kan företagshälsovården se till att man kommer i väg från en sådan
              arbetsplats, att man slutar. Det handlar om livet.
            </seg>
            <seg n="afab32d9">
              En annan smygande otrevlig historia är bullret. Vi har diskuterat
              bullernivån inte minst på våra daghem och fritidshem. Flera av
              debattörerna har tidigare tagit upp hur förfärligt det är på många
              ställen där små barn vistas. Har man själv drabbats av tinnitus
              vet man att ljudet i öronen aldrig försvinner. Det finns där hela
              tiden. Paniken kan vara nära. Det blir aldrig mer riktigt tyst.
              Är man som jag van vid att det är tyst ibland, att tystnaden är
              något att njuta av, blir tinnitus påfrestande.
            </seg>
            <seg n="2da0cd2f">
              Små barn upplever buller som jobbigt. Vi vet för lite om hur
              de kommer att drabbas i det långa loppet, när de redan som små,
              kanske i trefyraårsåldern, upplever bullermiljöer på upp till
              80 decibel i genomsnitt under ett dygn. Undra på att de är trötta,
              griniga och har koncentrationssvårigheter. Därför är det så viktigt
              att vi gör något åt det.
            </seg>
            <seg n="4b735bfc">
              Vi har i Allians för Sverige och från Centerpartiets sida en
              hel del åtgärder som vi tycker att man skulle kunna ta till. Att
              kartlägga vilka kunskaper som finns vore bättre än att säga nej
              till en sådan kartläggning. Det är väl bra att veta var kunskapsluckorna
              finns innan man sätter i gång och rättar till dem. Majoriteten
              har yrkat avslag på den centermotionen. Jag frågar mig varför.
              Visst är det bra med en allmän utsmetad utbildning för många,
              för dem som kan lite. Men det kan också vara bra att sätta in
              punktinsatser där kunskapsluckorna finns.
            </seg>
            <seg n="5f088bdb">
              Sedan var det frågan om chefernas utbildning. Det behövs mer
              av arbetsmiljöundervisning och utbildning i chefsarbetet. Där
              kan stat, landsting och kommuner gå före.
            </seg>
            <seg n="f3bbe1b5">
              Det behövs konkreta åtgärder. Det behövs bullerskydd. Bullermätningar
              ska göras i lokaler så att det går att känna att där är en hygglig
              nivå. De bullerskydd som finns ska användas i bullriga industrier.
              På vissa ställen går det inte att få bort bullret. Man måste i
              stället skydda sig med personligt bullerskydd.
            </seg>
            <seg n="80f9d9db">
              Mindre barngrupper innebär mindre buller, mindre skrik och väsen.
              Dessutom blir barnen tryggare och lugnare av att det inte finns
              så många att ta hänsyn till. De måste inte skrika så högt för
              att göra sig hörda.
            </seg>
            <seg n="ec913155">
              Sedan var det frågan om mobbning och fasta regler. Det ska finnas
              en överenskommelse så att alla vet att man inte mobbar varandra
              här.
            </seg>
            <seg n="0531d0b5">
              Vi behöver förstärka företagshälsovården. Företagshälsovården
              behöver komma in och göra undersökningar, se vad som händer, göra
              mätningar. Den kartläggningen ska också användas i det hälsonät
              som vi från Centerpartiets sida hoppas kunna utveckla så att det
              går att få en bild av hur det ser ut i hela Sverige. Det hälsoarbete
              som bedrivs i företagshälsovården är en viktig punkt.
            </seg>
            <seg n="a2cfba20">
              Vad skulle det få för effekter om vi lyckas förbättra arbetsmiljön
              för så många? För den enskilde innebär det bättre hälsa, bättre
              livskvalitet och bättre inkomster. Orkar man jobba bra får företaget
              förmodligen en bättre produktivitet. Då kan man få högre lön.
              Företaget kan få en ökad produktivitet. Det blir lägre kostnad
              för sjukskrivningar, vikarier och nyrekrytering. Det är sådana
              faktorer vi ska trycka på ännu mer i olika sammanhang. Samhället
              skulle tjäna på lägre sjuktal och lägre kostnader för sjukvård
              och sjukskrivningar. Vi skulle få bättre livskvalitet i hela samhället.
            </seg>
            <seg n="12324450">
              Centerpartiet kommer att fortsätta att hävda att arbetsmiljöarbetet
              ger positiva effekter. Därför kommer jag att kräva att man satsar
              ännu mer målinriktat på att se till att arbetsmiljön blir bättre
              för många människor i det här landet.
            </seg>
          </u>
          <note type="speaker" n="40981478">
            Anf. 167 ULF HOLM (mp):
          </note>
          <u who="ulf_holm_0fcd2f" xml:id="i-de8ea2fa9f9ffa74-4" n="5b6faee5">
            <seg n="f45572d8">
              Fru talman! Innehållet i det här betänkandet är väl inte någon
              kioskvältare. Vi är relativt överens om ganska mycket. Det jag
              mest har reagerat på hittills är Tina Acketofts uttalande om att
              det vore bättre för kvinnorna med en ny regering. Jag delar inte
              den åsikten. Jo, delvis gör jag det, därför att jag tycker att
              vi ska ha en regering bestående av socialdemokrater och miljöpartister.
              Men vi ska absolut inte ha en borgerlig allians det tror jag inte
              alls är bra för kvinnorna i Sverige. Tvärtom har majoriteten under
              den här mandatperioden satsat väldigt mycket på jämställdhetsfrågorna.
              Jag tror, ärligt talat, Tina Acketoft, att du inte hade fått med
              dig din allians på de åtgärder vi har vidtagit och kommer att
              vidta.
            </seg>
            <seg n="84037dce">
              Många av de saker som tas upp i det här betänkandet är det svårt
              att säga någonting emot. Fru talman! Det är svårt att säga någonting
              emot att arbetsplatserna ska vara alkohol- och drogfria, att mobbning
              inte ska förekomma, att vi ska ta bullerproblematiken på allvar
              och så vidare. Det självklart att vi måste göra så mycket möjligt.
            </seg>
            <seg n="a7848191">
              Många av de krav som har kommit fram här pågår det utredningar
              om i just den riktningen. Det gäller till exempel arbetsmiljön
              i förskolan, där de fyra borgerliga av någon anledning har en
              reservation om att man ska göra ett tilläggsdirektiv om att arbetsmiljölagen
              också ska innefatta förskolan. De har redan det tilläggsdirektivet.
              Vi har redan beslutat om det, och det utreds. Varför då ha en
              reservation om detta? Det är fullständigt onödigt.
            </seg>
            <seg n="b2d6a449">
              Vi har redan insett att man på förskolor och fritidshem måste
              ta ett större ansvar för bullerfrågorna, och det kan vara lämpligt
              att just arbetsmiljölagen ska gälla även där. Förhoppningsvis
              kommer den här utredningen fram till det.
            </seg>
            <seg n="e38da00c">
              När det gäller frågorna om buller finns det också en miljöpartimotion.
              Vi tycker att det är en viktig fråga som bör uppmärksammas. Men
              även där pågår redan nu utredningar i just den riktningen att
              man ska prioritera detta ännu mer, framför allt med tanke på de
              nya arbetsplatserna, som kanske inte direkt varit de som man har
              tittat på. Hittills har mycket av bullerarbetet handlat om industriarbetsplatserna.
              Numera har vi mycket mer fokus på hälso- och sjukvård och skola,
              som ska prioriteras i detta arbete.
            </seg>
            <seg n="35cfc48b">
              Vi har också skrivit i majoritetstexten i utskottets ställningstagande
              om till exempel EU:s bullerår, då man uppmärksammade just detta
              och genomförde en hel rad olika inspektioner. Jag tror att det
              också är viktigt.
            </seg>
            <seg n="a0ace554">
              Vi har också en miljöpartimotion om elektromagnetiska fält där
              vi anser att försiktighetsprincipen ska användas. Där tycks det
              mest vara en diskussion om var gränsen för försiktighetsprincipen
              ska gå. Majoriteten tycker att det finns en sådan redan i dag,
              medan jag och Miljöpartiet tycker att den borde användas striktare.
              Det är inga direkta kioskvältare, om jag uttrycker det på det
              sättet.
            </seg>
            <seg n="58686e6e">
              Från Miljöpartiets utgångspunkter är det viktigt att satsa på
              det förebyggande arbetet. Vi har den här mandatperioden tillsammans
              med våra samarbetspartier Socialdemokraterna och Vänstern just
              satsat på till exempel de regionala skyddsombuden, som vi nu har
              avsatt 100 miljoner för i budgeten för 2006. Vi har arbetat tillsammans
              med att stärka det förebyggande arbetet. Vi kan givetvis göra
              mer, och den möjligheten har vi om vi får regeringsmakten efter
              valet den 17 september. Det kan jag lova.
            </seg>
            <seg n="81bf638f">
              Jag tycker att mycket av Tina Acketofts inlägg om kvinnornas
              situation är viktigt. Jag vill verkligen tacka för det brandtal
              som du höll, Tina. Jag tror att det måste uppmärksammas väldigt
              mycket att kvinnor tyvärr är överrepresenterade när det gäller
              sjukskrivningar. Vi måste studera det mer noga och se till att
              vi får ett bättre förebyggande arbete på denna sida.
            </seg>
            <seg n="0fcfa3f2">
              Då är det gamla käpphästar från Miljöpartiet om sänkt arbetstid
              till sex timmar, friår och så vidare som kan vara möjligheter.
              Jag säger inte att det är de absoluta lösningarna, men jag tror
              att det är sådana här punkter vi ska titta på för att man ska
              få livspusslet att gå ihop. Där vet vi att kvinnor upplever det
              jobbigare att få livspusslet att gå ihop, därför att de tar ett
              större ansvar hemma än vi män gör.
            </seg>
            <seg n="bc331e1b">
              Då kan man säga: Ska vi förändra det för att kvinnorna ska hinna
              med allting? Nej, vi män borde ta ett större ansvar hemma. Jag
              hoppas att vi kommer att göra det framöver. Utvecklingen går i
              rätt riktning, även om den går förbaskat sakta.
            </seg>
          </u>
          <note type="speaker" n="062f0495">
            Anf. 168 TINA ACKETOFT (fp) replik:
          </note>
          <u who="tina_acketoft_7873e3" xml:id="i-1f483611c7ecd8b8-1" n="6c65804a">
            <seg n="4b5e1bbf">
              Fru talman! Jag tänker säga som de flesta i den tidigare debatten:
              Jag vill egentligen inte förlänga den här debatten, men jag kan
              inte låta bli.
            </seg>
            <seg n="593564ab">
              Jag tänkte ge Ulf Holm, vars miljöparti nu har suttit som samarbetsparti
              med Vänstern och Socialdemokraterna i snart en hel mandatperiod,
              en chans att nämna tre saker som under den här tiden har blivit
              bättre för kvinnorna i Sverige med den politik som han har fört.
              Eftersom han uppenbarligen inte kan se att det finns någon annan
              politik som skulle kunna leda till något bättre, skulle jag i
              egenskap av kvinna glöm att jag är politiker och folkpartist vilja
              höra vad det är som har blivit bättre för mig. Nämn tre saker
              som har blivit bättre för mig under den senaste mandatperioden!
            </seg>
          </u>
          <note type="speaker" n="cab65991">
            Anf. 169 ULF HOLM (mp) replik:
          </note>
          <u who="ulf_holm_0fcd2f" xml:id="i-de8ea2fa9f9ffa74-5" n="5b6faee5">
            <seg n="5806e209">
              Fru talman! En sak som vi gemensamt har kommit överens om är
              mer pengar till kvinnors organisering. Det är nästan en åttadubbling
              av pengarna som kommer till detta år.
            </seg>
            <seg n="1be140d8">
              Vi har också gett mer pengar till kvinnojourerna, inte minst
              en väldigt viktig fråga.
            </seg>
            <seg n="a2ce3966">
              Vi har också tagit steget till en lönehandlingsplan, där vi förhoppningsvis
              ska kunna påverka fack och arbetsgivare att ta ett större ansvar
              för att utjämna de oskäliga löneskillnaderna mellan män och kvinnor.
              Lönesättningen är ingenting som vi bestämmer över här i riksdagen,
              men vi har målmedvetet jobbat hela mandatperioden för att prata
              med fack och arbetsgivare.
            </seg>
            <seg n="415bd478">
              Vi har också satt till 6 miljoner kronor till JämO, just för
              att de ska bli bättre på att undersöka att den gällande lagstiftningen
              följs.
            </seg>
            <seg n="a804c847">
              På ingen av de här punkterna finns det en enighet inom den borgerliga
              alliansen. På vissa punkter har Folkpartiet stött, och på andra
              har något annat parti gjort det. Men inte på någon av de tre punkterna
              har den borgerliga alliansen en politik för detta, medan vi tre
              som sitter i majoritet nu har genomfört någonting för dessa frågor.
            </seg>
          </u>
          <note type="speaker" n="8a5b6adf">
            Anf. 170 TINA ACKETOFT (fp) replik:
          </note>
          <u who="tina_acketoft_7873e3" xml:id="i-1f483611c7ecd8b8-2" n="6c65804a">
            <seg n="06ba15d1">
              Fru talman! Det är drastiska grepp han drar upp. Mer pengar till
              kvinnojourerna: Där har vi en borgerlig enighet.
            </seg>
            <seg n="1ae8e126">
              6 miljoner till JämO: Ja, jag kan lova dig, Ulf Holm, att en
              annan regering än den som sitter inte skulle ha något som helst
              problem att skrapa ihop 6 miljoner kronor till JämO och få en
              bred allians för det.
            </seg>
            <seg n="d9a9e6bd">
              Kvinnors organisation: Jag tar mig för pannan!
            </seg>
            <seg n="ad75de90">
              Är det detta som Ulf Holm menar är de revolutionerande greppen
              som har skapat en bättre situation för kvinnor de senaste tre
              åren?
            </seg>
            <seg n="5d3625cb">
              Vi har ökade löneskillnader. Kvinnorna tar fortfarande ut majoriteten
              av föräldraledigheten. Vi har färre börsbolags-vd:ar som är kvinnor
              än vi hade för ett år sedan. Vi har färre vd:ar över huvud taget
              som är kvinnor än vi hade tidigare. På punkt efter punkt sjukhälsotalen
              och förtidspensioneringarna går det bara utför för kvinnorna.
            </seg>
            <seg n="a93cf57b">
              Ändå står Ulf Holm och säger att det som finns i dag är det bästa
              för kvinnorna. Man tar sig för pannan, fru talman.
            </seg>
          </u>
          <note type="speaker" n="d2ede20a">
            Anf. 171 ULF HOLM (mp) replik:
          </note>
          <u who="ulf_holm_0fcd2f" xml:id="i-de8ea2fa9f9ffa74-6" n="5b6faee5">
            <seg n="2153cf9a">
              Fru talman! Först frågar Tina Acketoft om jag kan nämna tre saker,
              och när jag då nämner tre saker, ganska konkreta, får jag skäll
              för att det var fel saker. Ursäkta! Vi har gjort saker för att
              främja jämställdheten i Sverige den här mandatperioden, och jag
              tog tre konkreta exempel.
            </seg>
            <seg n="33a8900e">
              Då svarar Tina Acketoft med kvotering till bolagsstyrelser, att
              det är färre kvinnor i bolagsstyrelser och på vd-poster nu. Okej
              då! Vi har ett arbete på gång med att vi ska se om kvotering kan
              vara ett sätt att öka just detta. Okej jag är jätteglad om Folkpartiet
              kan ställa upp på det om det kommer till kammaren den här mandatperioden.
              Men jag är väldigt tveksam till om den borgerliga alliansen kommer
              att stödja ett sådant förslag om vi hinner lägga fram det denna
              mandatperiod. Jag och Miljöpartiet är inte främmande för att vi
              ska införa en sådan lagstiftning.
            </seg>
            <seg n="e937e49c">
              Tina Acketoft tar sedan upp lönepolitiken. Vill Tina Acketoft
              att vi ska ha en statlig lönepolitik, riktad från riksdagen? Jag
              vill inte ha det. Jag vill att fack och arbetsgivare ska komma
              överens om lönesättningen. Problemet är att vi inte kan bestämma
              härifrån exakt hur lönerna ska formuleras. Vi kan uppmuntra, och
              vi kan inleda samtal med fack och arbetsgivare. Men vi kan inte
              besluta det härifrån.
            </seg>
          </u>
          <note type="speaker" n="1e500957">
            Anf. 172 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-4311f43086164b1d-2" n="4e2e1f30">
            <seg n="468cf765">
              Fru talman! I sitt anförande sade miljöpartisten Ulf Holm ett
              antal gånger att livspusslet inte går ihop. Nej, livspusslet går
              inte ihop för väldigt många i dag. Nu har vi ett arbetsmiljöbetänkande
              om arbetstagarnas situation. Då har vi i alliansen föreslagit
              att företagshälsovården faktiskt ska göra sjukvårdande behandling,
              just för att man ska kunna få tiden och livet att gå ihop. Vi
              menar att detta att hålla på att springa först till företagshälsovården,
              sedan till sjukvårdande behandling och sedan tillbaka igen också
              är saker som tar väldigt mycket tid så att man inte får livspusslet
              att gå ihop. Vårt förslag är enkelt. Vi vill backa tillbaka lite
              grann till det som en gång var som vi tyckte var bra. Det var
              när företagshälsovården fick möjlighet att ge sjukvårdande behandling,
              recept och ta prov, där sjukgymnaster och allihop var med. Då
              är min fråga till miljöpartisten Ulf Holm som förut till vänsterpartisten:
              Kan ni tänka er att ha en diskussion med Socialdemokraterna om
              detta så att vi kan få just livspusslet för arbetstagarna att
              gå ihop på denna punkt?
            </seg>
          </u>
          <note type="speaker" n="6126e2e9">
            Anf. 173 ULF HOLM (mp) replik:
          </note>
          <u who="ulf_holm_0fcd2f" xml:id="i-de8ea2fa9f9ffa74-7" n="5b6faee5">
            <seg n="c54867f0">
              Fru talman! Svaret är ja.
            </seg>
          </u>
          <note type="speaker" n="a48bdb0c">
            Anf. 174 ANN-MARIE FAGERSTRÖM (s):
          </note>
          <u who="ann-marie_fagerstrom_772510" xml:id="i-a8d5d498e0e4378e-0" n="671bb87b">
            <seg n="5c1e712c">
              Fru talman! Som framgår av tidigare inlägg i detta ärende behandlar
              vi arbetsmarknadsutskottets betänkande 2005/06:AU2 här i dag.
              Till grund för debatten ligger ett 60-tal motionsyrkanden kring
              arbetsmiljöfrågor från den allmänna motionstiden 2005, ett motionsyrkande
              från 2004 samt ett yrkande som väckts med anledning av regeringens
              proposition 2005/06:30 Nationella alkohol- och narkotikahandlingsplaner
              .
            </seg>
            <seg n="cf758c88">
              Arbete åt alla och ett bra arbetsliv för alla är en av de viktigaste
              uppgifterna för oss socialdemokrater. En avgörande faktor för
              att arbetslivet ska fungera som en del av tryggheten är att det
              finns en god arbetsmiljö. Vi socialdemokrater är inte tillfreds
              med hur det är i dag. Även om vi vet att vi har en relativt god
              arbetsmiljö och lever i ett välfärdsland är det en bra bit kvar
              tills vi kan vara nöjda.
            </seg>
            <seg n="fe7798df">
              Den bistra verkligheten är att det finns mycket att göra. Alltför
              många människor blir utslagna i dag. Det är en gemensam uppgift
              att ändra på, naturligtvis en uppgift för oss politiker men också
              för fackföreningsrörelsen och för arbetsgivarna. Jag är säker
              på att många av dem som står utanför arbetsmarknaden i dag på
              grund av arbetsoförmåga skulle kunna bidra på olika sätt om arbetsmiljön
              fungerade på ett mer tillfredsställande sätt.
            </seg>
            <seg n="2859c3fb">
              Det är viktigt att understryka att den som av psykiska eller
              fysiska skäl inte klarar att arbeta självklart ska ha rätt till
              sjukersättning och möjligheter till ett gott liv. Det finns en
              obehaglig tendens i dag att misstänkliggöra människor. De påstås
              egentligen inte vara sjuka. Det är ersättningarna och försäkringarna
              som är för generösa. Vi socialdemokrater tar avstånd från det
              misstänkliggörandet.
            </seg>
            <seg n="30c48c1f">
              Men samtidigt är det så att trots sjukdom och nedsatt arbetsförmåga
              finns det väldigt många som kan och vill arbeta. I detta sammanhang
              är det oerhört viktigt att det finns ett bra och väl fungerande
              arbetsmiljöarbete så att vi får en arbetsmiljö som är anpassad
              för alla. Vi socialdemokrater är övertygade om att det finns en
              plats för alla, oavsett vilken arbetsförmåga man har. Det avgörande
              för att erbjudas eller stanna kvar i ett arbete får inte vara
              att man är hundra procent arbetsför. Om vi ska fortsätta att vara
              ett välfärdsland om 1020 år måste fler få arbeta. Vi måste skapa
              ett arbetsliv där alla som vill och kan ska få bidra. Det är viktigt
              för den enskilde, och det är också viktigt för Sverige som välfärdsland.
            </seg>
            <seg n="512ec60a">
              Fru talman! En stor utmaning är att flera orkar arbeta hela vägen
              fram till pensionen. Det är oacceptabelt att så många tvingas
              lämna sina arbeten innan de uppnår pensionsåldern. Det är en hemsk
              sanning att varje vecka dödas någon på en svensk arbetsplats.
              Varje vecka skadas hundratals på sina arbeten. Arbetsmiljön måste
              förbättras så att utslagningen minimeras.
            </seg>
            <seg n="9f9bdb62">
              Fru talman! Jag måste trots allt säga att jag ser med tillförsikt
              på framtiden. Vi har under senare år sakta men säkert lyckats
              vända den negativa trend vi fick under 90-talet. Regeringen kommer
              under denna månad med en proposition om företagshälsovården. Det
              är en efterlängtad proposition som lyfter fram flera viktiga och
              angelägna krav. Den kommer att ha stor betydelse för ett förebyggande
              arbete, en trovärdig rehabilitering och en god arbetsmiljö. Utan
              att föregå kommande proposition vill jag ändå säga att innehållet
              kommer att tillfredsställa de flesta av de önskningar som finns
              om en god företagshälsovård värd namnet.
            </seg>
            <seg n="f82fd624">
              Margareta Andersson och Centern har en motion om vissa förebyggande
              åtgärder. Jag yrkar avslag på reservationen, men självklart delar
              vi socialdemokrater uppfattningen och tänker verka för att den
              offentliga sektorn alltid ska vara ett föredöme som arbetsgivare.
              Det är viktigt att de offentliga arbetsgivarna har en offensiv
              hållning när det gäller att arbeta aktivt med arbetsmiljöfrågor,
              medinflytande med mera. Vi politiker ska vara förebilder i detta
              arbete. Här kan vi påverka och ska så göra. Vi ska verka för att
              den offentliga sektorn är mönsterarbetsplatser där varje anställd
              får bekräftelse på sin kompetens och sin gedigna yrkeserfarenhet.
              Det handlar om lön och utvecklingsmöjligheter men också om resurser
              för att kunna göra bra jobb.
            </seg>
            <seg n="d16a9c70">
              Fru talman! Socialdemokraternas syn skiljer sig inte på något
              sätt från Vänsterns när det gäller skyddsombudens roll på arbetsmarknaden.
              Skyddsombuden har en viktig funktion, inte minst de regionala
              skyddsombuden som utgör en viktig strategisk resurs för bättre
              arbetsmiljö på mindre arbetsplatser. Det är också mycket angeläget
              att skyddsombuden får den utbildning som krävs för att göra ett
              bra jobb. Vi socialdemokrater anser dock att Vänsterns yrkande
              i stort är tillgodosett och vill vänta på den utredning som pågår
              innan vi är beredda att ta tag i frågan på något annat sätt än
              vad som gäller i dag. Jag yrkar därför avslag på reservationen.
            </seg>
            <seg n="5fa08646">
              Arbetsmiljöverkets uppgift är klar. Verket har till uppgift att
              se till att arbetsmiljön uppfyller de krav som finns i arbetsmiljölagen
              om att alla ska ha en bra och utvecklande arbetsmiljö. Jag ser
              också mycket positivt på Arbetslivsverkets roll för att motverka
              psykisk och fysisk ohälsa på arbetsplatserna. Inte minst kvinnor
              lever under en psykisk stress i arbetslivet. Det är konstaterat
              att sjukfrånvaron är hög bland kvinnor. Kvinnor har generellt
              högre sjukfrånvaro än män, och kvinnor arbetar i stor utsträckning
              inom den kommunala sektorn. När offentlig sektor skar ned och
              sparade på 1990-talet fick kvinnorna sällan vara med och påverka
              hur resurserna skulle användas på bästa sätt. Flera undersökningar
              visar på den typiska långtidssjukskrivna kvinnan. Hon har huvudansvaret
              i familjen och jobbar deltid fast hon skulle vilja jobba heltid.
              Det är viktigt att fortsätta att intensifiera det arbete som pågår
              för att förbättra kvinnors situation.
            </seg>
            <seg n="80401dc0">
              Buller i arbetslivet är ett allvarligt problem. Vi vet att det
              är många människor som lider av nedsatt hörsel, främst för att
              arbetsmiljön har varit bullrig och ljudnivån oacceptabel. En orsak
              har varit att man har slarvat med att använda de skydd som har
              funnits. Man har inte varit varse konsekvenserna som det innebär
              att vistas i en bullrig miljö. I dag görs stora förbättringar.
              Bland annat isolerar man bullriga maskiner i industrin. Man använder
              hörselskydd i större utsträckning. Arbetsgivaren arbetar aktivt
              på att ta bort bullriga miljöer. Man har också uppmärksammat problemet
              på arbetsplatser där barn och vuxna vistas och där ljudnivån är
              hög. Det görs mätningar som visar om åtgärder ska sättas in.
            </seg>
            <seg n="499fb249">
              Vad beträffar motionerna om elektromagnetiska fält behandlade
              utskottet liknande motioner för ett år sedan. I likhet med vad
              som sades då anser vi socialdemokrater att försiktighetsprincipen
              ska tillämpas på arbetsplatser där det förekommer elektromagnetiska
              fält. Det pågår också betydande nationell och internationell kartläggning
              av riskerna med elektromagnetiska fält, liksom en omfattande forskning.
            </seg>
            <seg n="4bf5d78d">
              Fru talman! Det finns krav att förskolebarnen ska omfattas av
              arbetsmiljölagen. Jag vill göra er uppmärksamma på att det pågår
              en översyn om detta som det är värt att vänta på innan vi tar
              ett slutgiltigt beslut. Givetvis anser vi socialdemokrater att
              det är viktigt att barnen får en trygg arbetsmiljö som ger dem
              skydd mot framtida besvär. Men vi vill vänta på den översyn som
              pågår för att bland annat få ett säkrare underlag om var ansvaret
              bör ligga.
            </seg>
            <seg n="b8143985">
              Fru talman! Våld, hot och mobbning är något som vi självklart
              inte ska acceptera. Oavsett i vilken utsträckning det förekommer
              eller vem det drabbar måste detta tas på största allvar. Ingen
              människa ska behöva känna sig rädd eller utanför på sin arbetsplats.
              Det är allas vårt ansvar att motverka att andra människor utsätts
              för trakasserier av något slag. Vi har en skyldighet att ta tag
              i och uppmärksamma de problem vi möter. Det görs mycket för att
              motverka våld, hot och mobbning. Det arbetet måste fortsätta.
              Arbetslivsverket har en central roll, och det finns lagstiftning
              som förstärker tryggheten för de utsatta. I detta sammanhang kan
              också nämnas att Diskrimineringskommittén har lämnat sitt slutbetänkande
              som belyser dessa frågor.
            </seg>
          </u>
          <note type="speaker" n="6142d84f">
            Anf. 175 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-4311f43086164b1d-3" n="4e2e1f30">
            <seg n="b2849307">
              Fru talman! Här i kammaren öppnade vi i dag upp för att kunna
              ha sjukvårdande behandling i företagshälsovården. Miljöpartiet
              svarade ju med ett kort ja på frågan om att diskutera saken.
            </seg>
            <seg n="42cb7386">
              Med tanke på den kommande propositionen har jag lite undringar.
              Onekligen kan ni påverka innehållet i propositionen, inte bara
              hänvisa till den. Därför undrar jag: Vill ni påverka så att sjukvårdande
              behandling kan få ges inom företagshälsovården så att vi får samlade
              resurser där när det gäller arbetstagarna och därmed underlättar
              för dem? Det är den första frågan.
            </seg>
            <seg n="8d1e4885">
              Den andra frågan gäller förskolebarnen och arbetsmiljölagen.
              Det är likadant där. Ni har alla möjligheter att påverka en proposition
              så jag tänker fråga: Hur ställer ni er till att ta med förskolebarnen
              i arbetsmiljölagen?
            </seg>
          </u>
          <note type="speaker" n="85cc1f72">
            Anf. 176 ANN-MARIE FAGERSTRÖM (s) replik:
          </note>
          <u who="ann-marie_fagerstrom_772510" xml:id="i-a8d5d498e0e4378e-1" n="671bb87b">
            <seg n="49fda05c">
              Fru talman! Företagshälsovårdens roll är av väsentlig betydelse
              i arbetslivet. Den förstärkning och den förändring som blir i
              och med den proposition som kommer så småningom kommer, precis
              som jag sade i inledningen av mitt anförande, att ge ett betydligt
              bättre innehåll än det vi i dag har.
            </seg>
            <seg n="71c3a03a">
              Fru talman! Jag vill inte på något sätt föregå propositionen,
              men som ett svar på den konkreta frågan skulle jag vilja säga:
              Jag och vi socialdemokrater ser att det främst handlar om det
              förebyggande ute på arbetsplatserna. Har vi en bra förebyggande
              verksamhet ute på våra arbetsplatser där man tar det fulla ansvar
              som främst arbetsgivarna har för att ha utbildad personal som
              kan frågorna väl och möter detta väl ska det inte behövas någon
              direkt sjukvård. Däremot säger vi så att säga i nästa mening att
              det inte föreligger något hinder utan att det i dag är möjligt
              att ha sjukvård inom företagshälsovården genom de avtal som ska
              finnas mellan parter.
            </seg>
          </u>
          <note type="speaker" n="c7d4eb49">
            Anf. 177 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-4311f43086164b1d-4" n="4e2e1f30">
            <seg n="56b9668f">
              Fru talman! Det var bara svar på hälften av det jag frågade om,
              men svar om det andra om förskolebarnen kanske kommer senare.
            </seg>
            <seg n="48ddca89">
              När det gäller detta med sjukvårdande behandling säger ni att
              Socialdemokraterna inte vill. Nej, men arbetstagarna vill ha en
              företagshälsovård där man kan få sjukvårdande behandling. Gå runt
              och hör och prata så hör ni att man säger: Visst, en väldigt bra
              förebyggande hälsovård ska vi ha i företagshälsovården, men vi
              vill också ha sjukvårdande behandling precis som vi en gång haft
              i Sverige och som alla då uppskattade. Nu blir det allt färre
              företag som ansluter sig till den förebyggande hälsovården och
              då inte bara på grund av Skatteverkets nya rekommendation utan
              också på grund av den särskillnad som gjorts. Jag tycker att det
              är synd att man har en form av ideologisk låsning där och skulle
              önska att propositionen också innehöll sjukvårdande behandling.
            </seg>
          </u>
          <note type="speaker" n="439b5baf">
            Anf. 178 ANN-MARIE FAGERSTRÖM (s) replik:
          </note>
          <u who="ann-marie_fagerstrom_772510" xml:id="i-a8d5d498e0e4378e-2" n="671bb87b">
            <seg n="b1ec218e">
              Fru talman! Det är inte på det sättet att jag står här och säger
              att Socialdemokraterna inte vill någonting. Vi vill mycket med
              företagshälsovården. Det är precis det jag här försöker företräda.
              Vi vill verkligen se till att vi har en företagshälsovård värd
              namnet. Jag kan mycket tydligt säga att det så småningom kommer
              en proposition som visar att vi får betydliga förbättringar i
              förhållande till hur det i dag är. Det är väl inte utan att vi
              socialdemokrater har varit kritiska till det som gäller och vill
              förbättra där. Onekligen är det så, men vi tycker ändå att vi
              har en relativt god företagshälsovård.
            </seg>
            <seg n="a81454d3">
              Det efterlystes ett svar om barnen, buller och den miljön. Av
              min inledning i anförandet framgick väldigt tydligt, hoppas jag,
              att vi inte har någon annan åsikt. Vi vill att barnen ska ha en
              god arbetsmiljö, och vi vill motverka allt vad hörselskador heter
              och annat som kan uppstå vad gäller våra barn och våra förskolemiljöer.
              Där föreligger absolut ingen skillnad i förhållande till vad kd
              företräder i det här sammanhanget. Vi ser med tillförsikt på liggande
              utredning och på den behandlingen.
            </seg>
            <seg n="b1c5822e">
              Om det sedan blir ändringar i arbetsmiljölagen eller inte får
              vi se, men våra åsikter där skiljer sig inte.
            </seg>
          </u>
          <note type="speaker" n="229332b3">
            Anf. 179 MARGARETA ANDERSSON (c) replik:
          </note>
          <u who="margareta_andersson_5c141b" xml:id="i-90cc9e8b8b8eac57-0" n="d0d17ba2">
            <seg n="bfad8a0f">
              Fru talman! Jag tycker att det är bra att man från Socialdemokraternas
              sida anser att den offentliga sektorn ska vara en förebild. Jag
              hoppas bara att man också kan hitta konkreta åtgärder för att
              åstadkomma det här.
            </seg>
            <seg n="57e5ba56">
              Vad jag däremot inte är lika nöjd med är beslutet om avslag på
              vårt förslag om en kartläggning av kunskapsbristerna. Jag är nämligen
              rätt övertygad om att det finns en hel del arbetsgivare som inte
              riktigt vet vad som fattas. Jag tror att man med nämnda kartläggning
              skulle kunna åtgärda bristerna på ett bättre sätt.
            </seg>
            <seg n="9ec31c4a">
              Bland annat är jag inte säker på att man vet att inte bara buller
              utan även spänningar kan medföra tinnitus. Spänningar kan man
              drabbas av på grund av stress. Det finns dock fler saker som negativt
              påverkar en persons hälsa i arbetsmiljön än som vid en första
              översyn verkar vara fallet.
            </seg>
          </u>
          <note type="speaker" n="a70caf1b">
            Anf. 180 ANN-MARIE FAGERSTRÖM (s) replik:
          </note>
          <u who="ann-marie_fagerstrom_772510" xml:id="i-a8d5d498e0e4378e-3" n="671bb87b">
            <seg n="e4530180">
              Fru talman! Vad gäller buller och de försämringar som kan bli
              av hörseln och så vidare är vi helt överens. Det gäller verkligen
              att se till att vi på ett bra sätt kan rå på det problemet. Jag
              känner tillförsikt och tror att man i och med det arbete som pågår
              nu kommer fram till de åtgärder som behövs för att förhindra nämnda
              saker.
            </seg>
          </u>
          <note type="speaker" n="a51d3b7a">
            Anf. 181 MARGARETA ANDERSSON (c) replik:
          </note>
          <u who="margareta_andersson_5c141b" xml:id="i-90cc9e8b8b8eac57-1" n="d0d17ba2">
            <seg n="67f93953">
              Fru talman! Jag fick ändå inget svar på frågan om en kartläggning
              detta för att kunna sätta in de åtgärder som verkligen behövs
              gentemot vissa arbetsgivare som kanske själva upplever att de
              inte riktigt vet. Man ser problemet men vet inte var man kan få
              kunskaper för att åtgärda det. Det är för sådana saker som vi
              i vår motion menar att man skulle kunna göra specialpaket eller
              specialinsatser och kanske också initiera forskning på vissa områden
              när man ser att människor far illa men kanske inte direkt kan
              sätta fingret på vad i arbetsmiljön som gör det.
            </seg>
          </u>
          <note type="speaker" n="ae6b3c96">
            Anf. 182 ANN-MARIE FAGERSTRÖM (s) replik:
          </note>
          <u who="ann-marie_fagerstrom_772510" xml:id="i-62a2a8b5219e5078-0" n="671bb87b" next="i-e1a71d9f57552df0-0">
            <seg n="3113394a">
              Fru talman! Jag tror att det allra viktigaste för oss är att
              rå på det systematiska arbetsmiljöarbetet, som måste vara mycket
              bättre ute på våra arbetsplatser än det i dag är. Om vi lyckas
              komma dithän att vi får till stånd en utbildning för alla våra
              skyddsombud och om vi ser till att det fungerar på ett bra och
              riktigt sätt kommer det är jag övertygad om de här problemen att
              klaras av.
            </seg>
            <seg n="9236f4fe">
              Vårt största ärende är egentligen att se till att vi får ett
              gott förebyggande arbete på arbetsplatserna. Jag tror att vi då
              rår på de allra flesta problem som vi möter.
            </seg>
          </u>
          <note n="24cde6e2">
            Överläggningen var härmed avslutad.
          </note>
          <note n="d2b8f9f1">
            16 § Bordläggning
          </note>
          <note n="63263df7">
            Anmäldes och bordlades
          </note>
          <note n="b474fbac">
            17 § Anmälan om frågor för skriftliga svar
          </note>
          <note n="d98327b8">
            Anmäldes att följande frågor för skriftliga svar framställts
          </note>
          <note n="8f9259ee">
            den 9 mars
          </note>
          <note n="25a262af">
            Else-Marie Lindgren
          </note>
          <note n="63f5bade">
            Christer Nylander
          </note>
          <note n="d836253b">
            Ragnwi Marcelind
          </note>
          <note n="7422834a">
            Axel Darvik
          </note>
          <u who="ann-marie_fagerstrom_772510" xml:id="i-e1a71d9f57552df0-0" n="671bb87b" prev="i-62a2a8b5219e5078-0">
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
            <seg n="94b64d38">
              Torsten Lindström
            </seg>
          </u>
          <note n="c526938b">
            Frågorna redovisas i bilaga som fogats till riksdagens snabbprotokoll
            tisdagen den 14 mars.
          </note>
          <note n="87251b45">
            18 § Kammaren åtskildes kl. 19.58.
          </note>
          <note n="f5b8c88a">
            Förhandlingarna leddes
          </note>
          <note n="fcae17dc">
            /Monica Gustafson
          </note>
        </div>
      </body>
    </text>
  </TEI>
</teiCorpus>
