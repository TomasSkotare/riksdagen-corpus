<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--51</head>
          <docDate when="2005-12-14">2005-12-14</docDate>
        </div>
      </front>
      <body>
        <div>
          <note n="55396cb5">
            ﻿
          </note>
          <note n="9118b84b">
            Riksdagens protokoll
          </note>
          <note n="482abd2e">
            2005/06:51
          </note>
          <note type="date" n="bbad5ba0">
            Onsdagen den 14 december
          </note>
          <note n="5384ee24">
            Kl. 09:00 - 17:42
          </note>
          <note n="1924f10d">
            1 § Beslut om ärenden som slutdebatterats den 8 december
          </note>
          <note n="1ed8dffa">
            Punkt 1
          </note>
          <note n="8faa23e6">
            Punkt 4
          </note>
          <note n="8114db7b">
            Punkt 17
          </note>
          <note n="1cc65b34">
            Punkt 23
          </note>
          <note n="bd433a6e">
            Punkt 26
          </note>
          <note n="fabb7be8">
            Punkt 33
          </note>
          <note n="fa204247">
            Punkt 36
          </note>
          <note n="b1cca9c0">
            Övriga punkter
          </note>
          <note n="aadff231">
            Punkt 2
          </note>
          <note n="3453ed85">
            Punkt 3
          </note>
          <note n="8faa23e6">
            Punkt 4
          </note>
          <note n="b1cca9c0">
            Övriga punkter
          </note>
          <note n="6ef28b5e">
            2 § Beslut om ärenden som slutdebatterats den 12 december
          </note>
          <note n="468ccb56">
            Punkterna 1 och 2
          </note>
          <note n="3453ed85">
            Punkt 3
          </note>
          <note n="6a8dd926">
            Punkt 6
          </note>
          <note n="7caaf063">
            Punkt 8
          </note>
          <note n="b1cca9c0">
            Övriga punkter
          </note>
          <note n="1ed8dffa">
            Punkt 1
          </note>
          <note n="8faa23e6">
            Punkt 4
          </note>
          <note n="bde4bdc0">
            Punkt 5
          </note>
          <note n="4425130b">
            Punkt 7
          </note>
          <note n="8114db7b">
            Punkt 17
          </note>
          <note n="4612513c">
            Punkt 19
          </note>
          <note n="b1cca9c0">
            Övriga punkter
          </note>
          <note n="efae9226">
            3 § Justering av protokoll
          </note>
          <note n="8d982837">
            Justerades protokollet för den 8 december.
          </note>
          <note n="e4a2f3dc">
            4 § Avsägelse
          </note>
          <note n="23e64f6a">
            Förste vice talmannen meddelade att professor Mats Larsson anhållit
            om entledigande från uppdraget som ledamot i Stiftelsen Riksbankens
            Jubileumsfonds styrelse från och med den 1 januari 2006.
          </note>
          <note n="3b6020fe">
            Kammaren biföll denna anhållan.
          </note>
          <note n="31e465b4">
            5 § Anmälan om särskild företrädare för partigrupp
          </note>
          <note n="c447c116">
            Förste vice talmannen meddelade att Folkpartiet liberalernas
            riksdagsgrupp enligt 1 kap. 5 § riksdagsordningen anmält Anna
            Grönlund Krantz som särskild företrädare för partigrupp och Marita
            Aronson som personlig ersättare för Anna Grönlund Krantz från
            och med den 1 januari 2006.
          </note>
          <note n="50540e52">
            6 § Anmälan om kompletteringsval
          </note>
          <note n="34f227bd">
            Förste vice talmannen meddelade att Folkpartiet liberalernas
            riksdagsgrupp på grund av uppkomna vakanser anmält
          </note>
          <note n="dd9b00e3">
            Anna Grönlund Krantz som ledamot i riksdagsstyrelsen,
          </note>
          <note n="467a8234">
            Marita Aronson som personlig ersättare för Anna Grönlund Krantz
            i riksdagsstyrelsen,
          </note>
          <note n="be10ab79">
            Solveig Hellquist som ledamot i socialförsäkringsutskottet,
          </note>
          <note n="ade285d4">
            Carl B Hamilton som ledamot i Utrikesnämnden,
          </note>
          <note n="3dbc6789">
            Nina Lundström som suppleant i finansutskottet,
          </note>
          <note n="68a7e057">
            Louise Edlind-Friberg som suppleant i socialförsäkringsutskottet
            och
          </note>
          <note n="5727a84e">
            Nyamko Sabuni som suppleant i EU-nämnden.
          </note>
          <note n="22cb52e2">
            Förste vice talmannen förklarade valda från och med den 1 januari
            2006 till
          </note>
          <note n="be538316">
            ledamot i riksdagsstyrelsen
          </note>
          <note n="09de0f9d">
            personlig ersättare för Anna Grönlund Krantz i riksdagsstyrelsen
          </note>
          <note n="b9302c16">
            ledamot i socialförsäkringsutskottet
          </note>
          <note n="fc797452">
            ledamot i Utrikesnämnden
          </note>
          <note n="f75f1e8d">
            suppleant i finansutskottet
          </note>
          <note n="f1f05bee">
            suppleant i socialförsäkringsutskottet
          </note>
          <note n="8f037c50">
            suppleant i EU-nämnden
          </note>
          <note n="e5e0b0a5">
            7 § Meddelande om val
          </note>
          <note n="8da9b303">
            Förste vice talmannen meddelade att val till Stiftelsen Riksbankens
            Jubileumsfonds styrelse skulle äga rum torsdagen den 15 december.
          </note>
          <note n="0d0eb1c1">
            8 § Hänvisning av ärende till utskott och beslut om förlängd
            motionstid
          </note>
          <note n="66778e97">
            Föredrogs och hänvisades
          </note>
          <note n="c8e9daa7">
            Kammaren biföll talmannens förslag att motionstiden för ovanstående
            redogörelse skulle förlängas till fredagen den 20 januari 2006.
          </note>
          <note n="27708b3e">
            9 § Förnyad bordläggning
          </note>
          <note n="e8df01c4">
            Föredrogs och bordlades åter
          </note>
          <note n="efb774f7">
            10 § Hälsovård, sjukvård och social omsorg m.m.
          </note>
          <note n="e0bcd72c">
            Föredrogs
          </note>
          <note type="speaker" n="e80d72d9">
            Anf. 1 INGRID BURMAN (v):
          </note>
          <u who="ingrid_burman_114164" xml:id="i-96bcef5ee834905b-0" n="30c66b01" next="i-54f92fdf0815cb77-0">
            <seg n="69508219">
              Herr talman! Den här debatten handlar om budgeten för 2006, utgiftsområde
              9, som omfattar hälsovård, sjukvård och social omsorg. Dessutom
              ska vi avhandla en mängd motioner från allmänna motionstiden.
              Jag ska återkomma till dem.
            </seg>
            <seg n="72da3fc5">
              Budgeten för utgiftsområdet har utformats i samarbete mellan
              Socialdemokraterna, Vänsterpartiet och Miljöpartiet. Vi är eniga
              om att vårdens kvalitet och tillgänglighet ska förbättras. Den
              nationella vårdgarantin som infördes den 1 november är ett led
              i att öka tillgängligheten. Men det pågår också andra arbeten
              som redovisas i budgeten. Det handlar bland annat om ett Internetbaserat
              bokningssystem och andra åtgärder.
            </seg>
            <seg n="9524cfa4">
              Den satsning på psykiatrin med öronmärkta pengar som har gjorts
              kommer att fortsätta under 2006. Då handlar det om 200 miljoner
              kronor. Samtidigt fortsätter psykiatrisamordnarens uppdrag. Vi
              i Vänsterpartiet är eniga med Miljöpartiet och Socialdemokraterna
              om att vi behöver återkomma i vårpropositionen om vi ska fortsätta
              att öronmärka pengar och ha riktade medel till psykiatrin för
              de kommande åren, efter 2006. Vi kommer att utvärdera det arbete
              som pågår.
            </seg>
            <seg n="e8131e7b">
              I budgeten redovisas också arbetet med att integrera jämställdhetsperspektivet
              inom hälso- och sjukvården. Det är ett nödvändigt arbete då undersökning
              efter undersökning visar att kvinnor får mindre eller sämre vård
              än män. Som bas för det här ligger Socialstyrelsens undersökning
              som heter Jämställd vård?
            </seg>
            <seg n="d74a997f">
              Vi tre partier är också eniga om att man ska utforma en ny och
              bättre tandvårdsförsäkring under 2006 vi har redan presenterat
              direktiven för det. Och vi säger att en tandvårdsreform ska inledas
              2007.
            </seg>
            <seg n="4947fd14">
              Vi ökar anhörigstödet. Vi säkrar finansieringen av Handikappombudsmannen
              och Ågrenska stiftelsen. Det gör vi genom att göra ett tillägg
              i det här betänkandet. Vi säkrar en statlig finansiering av kvinnojourerna.
              Det är förvisso ett kommunalt ansvar att stödja jourerna, men
              det stödet har varierat kraftigt över landet. I en del kommuner
              saknas det kvinnojourer, i andra är de klart underfinansierade.
              Nu avsätter vi medel så att kommunerna kan få hjälp med att delfinansiera
              verksamheter som arbetar med de kvinnor som utsätts för mäns våld.
              Vi är också överens om att man ska finansiera och omvandla Rikskvinnocentrum
              till ett nationellt kunskapscentrum och att man ska inrätta en
              nationell jourtelefon.
            </seg>
            <seg n="954a06a4">
              Vi avsätter medel för det förebyggande arbetet mot alkohol- och
              narkotikamissbruk. Och det här preciseras i de nationella handlingsplaner
              som riksdagen snart ska ställning till. Vi förstärker missbruksvården
              med 200 miljoner 2006 och med 350 miljoner 2007. Vi avsätter pengar
              i tilläggsbudgeten för att arbeta bort den så kallade puckeln
              i bilstödet, så att de som behöver en anpassad bil inte ska behöva
              vänta orimligt länge.
            </seg>
            <seg n="b966a6c8">
              Vi tillför kommuner och landsting mer resurser, så att de kan
              ta sitt ansvar som huvudmän för sjukvården och den sociala omsorgen.
              Det här sker då inom ramen för utgiftsområde 25 men har naturligtvis
              betydelse och bäring för vårt område. Och där avsätter vi 3,4
              miljarder 2006 till så kallade plusjobb i kommunerna för att höja
              kvaliteten i verksamheterna samtidigt som vi vet att det också
              kommer att ge resultat när det gäller arbetslösheten.
            </seg>
            <seg n="b8d30f51">
              Vi förstärker det generella bidraget till kommuner och landsting
              med 1 miljard 2007 och 6 miljarder 2008, och landstingen får också
              1 miljard 2007 och 1 miljard 2008 för att arbeta med att få ned
              ohälsan. Och det här är ett arbete som ska påbörjas under 2006.
            </seg>
            <seg n="305528a2">
              Ja, man kan rabbla fler siffror, och man kan rabbla fler områden.
              Det här är inte den bästa av alla budgetar, men det är en bra
              budget. Det är viktigt att framhålla att det är en budget för
              utgiftsområdet, för vården och omsorgen, som inte finansieras
              genom nedskärningar på andra för välfärden viktiga områden. Det
              säger jag med tanke på att det finns partier som visserligen satsar
              mer pengar inom området men som finansierar det genom att försämra
              sjukförsäkringen eller villkoren för arbetslösa. De finansierar
              sina satsningar genom att övervältra kostnader på kommunerna,
              vilket kommer att ske om man minskar ersättningsnivåerna i arbetslöshetsförsäkringen,
              så att kommunerna får ökade utgifter för socialbidragen.
            </seg>
            <seg n="8a681c52">
              Det finns partier som finansierar sina satsningar genom att höja
              avgifterna för läkemedel, så att astmatiker och andra kroniskt
              sjuka får ökade kostnader medan jag som är frisk inte behöver
              bidra. I stället belönas jag i de budgetarna med sänkt skatt.
            </seg>
            <seg n="b48aa557">
              Det går alltså en skiljelinje i svensk politik mellan oss som
              förmår att stå bakom en budget som flyttar fram positionerna i
              sjukvården, i äldreomsorgen, i missbrukarvården med flera områden
              utan att låta de sjuka och arbetslösa betala.
            </seg>
            <seg n="d1be54ff">
              Det går en skiljelinje i svensk politik mellan oss som vill bygga
              ut välfärden, bland annat genom en utbyggd tandvårdsförsäkring,
              och dem som vill sänka skatterna och avskaffa förmögenhetsskatterna.
            </seg>
            <seg n="eebf71cb">
              Det går en skiljelinje i svensk politik mellan oss som inte vill
              låta marknadskrafter och vinstintressen styra sjukvården och dem
              som vill släppa loss marknadskrafterna i sjukvården, så att skattemedel
              också ska gå till vinstutdelning i aktieägarnas fickor.
            </seg>
            <seg n="844ca9b1">
              Det går en skiljelinje mellan oss som vill behålla Apoteket,
              så att vi kan garantera ett kontorsnät över hela landet och så
              att människor har tillgång till läkemedel var de än bor även om
              de inte är lönsamma kunder, och dem som vill avreglera och konkurrensutsätta
              på samma sätt som man gjorde med Posten det vill säga att man
              vill låta privata bolag ta hand om de vinstrika delarna, storstäder
              med mera, och låta det statliga bolaget sköta de olönsamma delarna,
              i bästa fall med skattesubventioner och i sämsta fall genom att
              säga: Nej, vi täcker inte hela landet när det gäller läkemedelsdistribution.
            </seg>
            <seg n="3c9b414f">
              Herr talman! Betänkandet avhandlar också ett antal motioner från
              allmänna motionstiden. I betänkandet gör socialutskottet ett tillkännagivande
              som innebär att regeringen har att se över hur finansieringen
              av insatser mot spelberoende långsiktigt kan stärkas. Vi lyfter
              särskilt fram Folkhälsoinstitutets förslag om att man ska ta särskilda
              medel från överskottet från spelverksamhet. Det vill säga att
              Svenska Spel ska öronmärka pengar som man ska använda för att
              minska de skadliga effekterna av överdrivet spelande. Man ska
              försöka ta vinsterna för att också se till att det finns medel
              bland annat när det gäller att hantera spelberoende.
            </seg>
            <seg n="8c20921f">
              De borgerliga partierna vill dessutom ha en utredning om den
              långsiktiga spelpolitiken, och man reserverar sig i den delen.
              Jag menar att det i dag finns många utredningar, bland annat Folkhälsoinstitutets
              förslag till handlingsplan, och där finns det en rad förslag som
              ännu inte är verkställda. Så vi i Vänsterpartiet koncentrerar
              oss nu på att få igenom de förslag som ligger. Dagens tillkännagivande
              är ett exempel på det arbetet, och det är för oss en rimlig arbetsordning
              att sätta det arbetet före att initiera nya utredningar.
            </seg>
            <seg n="f7df6ca9">
              Vi är ändå beredda att vid behov återkomma till frågan om spelberoendet
              och att överväga om vi inte uttryckligen ska skriva in rätten
              till bistånd i socialtjänstlagen. Den finns där. Det står i motivtexten
              att rätten till behandling också gäller spelberoende, men det
              står inte i lagtexten. Om den här utvecklingen fortsätter och
              om det inte händer någonting nu när vi också försöker öka den
              ekonomiska stimulansen när det gäller att hantera spelberoende
              är det klart att vi är beredda att återkomma till den frågan.
              Vi har också ett särskilt yttrande i det här betänkandet.
            </seg>
            <seg n="958988d2">
              Vi har även nio reservationer i betänkandet, och de handlar om
              olika saker. Jag ska nämna några. Det handlar om långsiktigt finansiellt
              stöd till Nepi, som är Nätverket för läkemedelsepidemiologi. Det
              är nödvändigt att titta på den frågan. Det handlar om att tidsbegränsa
              tvångsisoleringen av hivpositiva. Det handlar om att skriva in
              rätten till personligt ombud i lagen. Det handlar om att utforma
              ett jämställdhetsmål inom äldreomsorgen, för där, precis som i
              sjukvården, är den vård som erbjuds inte jämställd.
            </seg>
            <seg n="bfac1c0e">
              Vi har en reservation som handlar om hemlöshet. Det pågår ett
              arbete ute i landets kommuner för att skapa en bättre situation
              för hemlösa. Alldeles för många människor lever utan permanent
              bostad, i trappuppgångar, på parkbänkar, i tunnelbanan, och en
              förfärande stor del av dem är psykiskt sjuka. I nästan samtliga
              av landets kommuner finns det hemlösa, och det oavsett vilken
              majoritet som styr. Vi menar att det är dags att utveckla redskap
              för att säkra människors rätt till egen bostad. Det handlar dels
              om att skriva in rätten till egen bostad i socialtjänstlagen,
              dels om att ge Socialstyrelsen och Boverket i uppdrag att kartlägga
              boende och hemlöshet vart tredje år så att kommunerna ges bättre
              planeringsförutsättningar.
            </seg>
            <seg n="eb63280d">
              Vi vill också bryta upp begreppet hemlöshet, så att vi i stället
              talar om olika kategorier: de som är utan tak över huvudet, de
              som är bostadslösa, de som har ett otryggt boende och de som har
              ett undermåligt boende.
            </seg>
            <seg n="39ddf880">
              Jag tror att jag delar uppfattningen med alla här att det inte
              är värdigt ett välfärdssamhälle att människor lever utan tak över
              huvudet eller är bostadslösa. Jag beklagar att vi inte i utskottet
              har kunnat samla oss till att gemensamt föreslå åtgärder här.
            </seg>
          </u>
          <note n="aaa55517">
            Herr talman! Jag yrkar bifall till reservation nr 37. Jag yrkar
            också bifall till reservation nr 12, som handlar om handlar om
            rökfria zoner.
          </note>
          <u who="ingrid_burman_114164" xml:id="i-54f92fdf0815cb77-0" n="30c66b01" prev="i-96bcef5ee834905b-0">
            <seg n="7480e696">
              Den 1 juli trädde lagen om förbud för rökning på serveringsställen
              i kraft. Redan kan vi i undersökningar se att serveringspersonalens
              hälsa har förbättrats. Fler människor har valt att sluta röka,
              det vill säga folkhälsan har förbättrats.
            </seg>
            <seg n="15c5a928">
              Vi menar att det är dags att gå vidare på den vägen, att förebygga
              ohälsa och lyfta folkhälsoperspektivet. Vi vill utreda hur man
              kan utvidga rökförbudet till fler offentliga platser så att dessa
              platser blir tillgängliga för alla, även dem som inte kan vistas
              i rökiga miljöer. Det kan handla om torg, busshållplatser och
              rökfria zoner vid entréer till offentliga byggnader och så vidare.
            </seg>
            <seg n="84aabd64">
              Jag står naturligtvis alla reservationer som Vänsterpartiet har
              väckt. Men för tids vinnings skull nöjer jag mig med att yrka
              på dessa två reservationer.
            </seg>
          </u>
          <note type="speaker" n="a2f1847f">
            Anf. 2 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-66c59f3deb2e1cd0-0" n="253be343">
            <seg n="ad154d13">
              Herr talman! Moderata samlingspartiet har i en partimotion, Politik
              för arbete och välfärd , och i ett flertal kommittémotioner förordat
              en annan inriktning på den ekonomiska politiken. När nu riksdagen
              har beslutat om en inriktning deltar vi inte i det beslutet. Vi
              har närmare i en anslagsmotion presenterat hur vi vill fördela
              i ekonomin och vad vi vill satsa på.
            </seg>
            <seg n="0c55724e">
              Herr talman! Vi vill i stället här redovisa några förslag inom
              utgiftsområde 9 Hälsovård, sjukvård och social omsorg. Våra förslag
              handlar om att bryta bidragsberoende och ge fler medborgare makt
              över den egna vardagen.
            </seg>
            <seg n="9abac3ca">
              När jag lyssnar på Ingrid Burman låter det som att statens finanser
              är oändliga. Det kan de säkert vara med de skattehöjningar som
              nu aviseras från regeringen både från statsministern och från
              finansministern.
            </seg>
            <seg n="b25ce761">
              Vi föreslår i stället en växling från subventioner och bidrag
              till skattesänkningar främst för låg- och medelinkomsttagarna.
              Samtidigt värnar vi de människor som är i störst behov av gemensamma
              insatser och som har små möjligheter att påverka sin egen situation.
            </seg>
            <seg n="d2f8007e">
              Vi slår fast att det allmänna ska tillföras mer resurser för
              att på ett bättre och mer tillfredsställande sätt än i dag kunna
              stödja och hjälpa dem som behöver vår omsorg.
            </seg>
            <seg n="de0811fa">
              Ingrid Burman talar i sitt inlägg om det offentligas stora kraft.
              Vi vill avveckla stopplagar, införa startlagar och i stället se
              till att vi får den mesta och bästa vården till det bästa priset.
              Ingrid Burman talar i sin inledning om att det offentliga alltid
              är det bästa.
            </seg>
            <seg n="ba23779e">
              Vi gör i vår budget den bedömningen att vården och omsorgen behöver
              mer pengar. Vi tillför också drygt 10 miljarder kronor utöver
              vad regeringen och västerpartierna har föreslagit.
            </seg>
            <seg n="bc367a07">
              Äldreomsorgsminister Ylva Johansson beskriver i cirkulärartiklar
              nu i tidningar runtom i Sverige behovet av en nationell handlingsplan
              för utveckling av äldreomsorgen. Det är många vackra ord. Men
              få förslag är finansierade och få är konkreta.
            </seg>
            <seg n="d4b1d732">
              Det talas om fler platser inom äldreomsorgen. Det har blivit
              färre. Det talas om hemtjänst till alla. Det har blivit mindre.
              Vissa får i dag endast 60 % av vad de har blivit tilldelade.
            </seg>
            <seg n="374b44a4">
              Moderaterna och borgerligheten har sagt i sitt förslag att vi
              ska sätta oss över partigränserna och diskutera finansieringen
              för den kommande äldreomsorgen i framtiden och över partigränserna
              träffa en överenskommelse som ska hålla över tid och över val.
              Men detta säger vänsterpartierna nej till.
            </seg>
            <seg n="532cf9c1">
              Ylva Johansson efterlyser också en nationell lagstiftning, en
              äldreomsorgslag. Moderaterna har länge krävt en sådan lag, en
              sammanslagning av hälso- och sjukvårdslagen och socialtjänstlagen.
              Redan HSU 2000 fastslog i slutet på 90-talet behovet av en sådan
              lagstiftning.
            </seg>
            <seg n="53d0cb8d">
              Moderaterna har föreslagit en patienträttighetslag för vård och
              omsorg. Det gjorde vi långt innan äldreomsorgsministern ens tagit
              äldreomsorgslag till sig. Vidare föreslog Moderaterna redan våren
              2005 en skarp utveckling och stöd till anhörigvården. Vi avsatte
              också medel för detta. Glädjande nog ser vi att vänsterpartierna
              nu följer detta och gör samma sak.
            </seg>
            <seg n="093dddfb">
              Regeringen har föreslagit en utvattnad form av avdragsrätt för
              hushållsnära tjänster, de så kallade gardinjobben. Jag måste påminna
              om Fixar-Malte, som uppstod i det borgerliga Höganäs långt innan
              de så kallade plusjobben ens var påtänkta.
            </seg>
            <seg n="d633cc05">
              Att Socialdemokraterna gör borgerliga förslag till sina egna
              är naturligtvis invändningsfritt. Det finns ingen patenträtt för
              politiska förslag. Men en berättigad fråga är varför Socialdemokraterna
              behöver kopiera andra partiers förslag i stället för att ta fram
              egna, särskilt med tanke på alla de extra tjänster som tillkommit
              i Regeringskansliet de senaste åren.
            </seg>
            <seg n="5063f2e7">
              Herr talman! Under hösten har nu också Socialdemokraterna börjat
              tala om en ny tandvårdsreform. Det behövs verkligen. Den kommer
              inte en dag för tidigt. Vi anser att regeringens tandvårdspolitik
              är både orättvis och ineffektiv. Dels diskriminerar den personer
              som är i behov av tandvård, dels är den inte ens heltäckande för
              de personer som är över 65 år.
            </seg>
            <seg n="1d9a6cbd">
              Vi vill i stället se ett renodlat högkostnadsskydd för alla åldrar
              över 20 år. Våra förslag på tandvårdsområdet utvecklas närmare
              i en kommittémotion. Jag kommer inte att närmare gå in på den
              just nu. Vår politik går ut på att hjälpa alla oavsett ålder som
              har stora tandvårdsproblem och låta dem som har små bekymmer och
              lägre kostnad stå för en större del själva. Det kallar vi för
              en solidarisk tandvårdspolitik. Vi kommer att diskutera tandvård
              efter helgerna. Jag går därför inte närmare in på det nu.
            </seg>
            <seg n="854fd098">
              Herr talman! Anhörigvården är det som är grunden i all omsorg
              om anhöriga. Det finns forskning som säger att två tredjedelar
              av all omsorg sköts av anhöriga. Därför måste vi också visa större
              hänsyn till dem som vårdar. Jag beklagar att inte kompetensstegen
              också infattar anhörigvårdarna och deras insatser. Det gör den
              bara indirekt, har jag fått som svar på en fråga av äldreomsorgsministern.
            </seg>
            <seg n="3c472394">
              Stödet till anhörigvårdare måste fokuseras på att de inte ska
              bli utbrända. Man ska förbättra deras livskvalitet. Stödet måste
              vara tillgängligt och av god kvalitet och finnas i många former.
              Många anhöriga som vårdar tackar nej till stödet de erbjuds därför
              att de tycker att det är för dyrt, inte passar ens behov och att
              kvaliteten på insatserna inte är vad man efterfrågar.
            </seg>
            <seg n="14aee268">
              Vi tillför därför 125 miljoner kronor i anhörigstöd för att stödja
              projekt som syftar till att förbättra situationen för anhörigvårdare.
              Dessutom måste volontärverksamheten inom vård och omsorg också
              ges ett bättre stöd än i dag. Moderaterna avsätter därför 100
              miljoner kronor för att utveckla volontärarbetet och uppmuntra
              frivilliga insatser och volontärverksamhet ute i kommunerna.
            </seg>
            <seg n="78df88ee">
              Herr talman! När jag besöker äldreboenden, och då tänker jag
              speciellt på demensboenden, frågar jag ibland: Hur många här har
              fått diagnosen demens, när man nu är på en avdelning för demenssjuka?
              Jag får ofta svaret: Nja, de är dementa. Men vi har inte utrett
              dem, och de har inte fått diagnosen. Eller så säger man: De gamla
              som är här sedan länge har ingen diagnos, men nya har vi nu börjat
              med.
            </seg>
            <seg n="55c1f528">
              Det är väldigt viktigt att alla som har eller sägs ha en demenssjukdom
              också har rätt till en diagnos, detta för att behandlings- och
              omvårdnadsinsatser ska vara tillräckliga. En demensdiagnos är
              inte lätt att ställa om man inte har kompetens. Falsk demens och
              psykisk ohälsa är situationer och tillstånd som man många gånger
              kan vilseledas tro är en demenssjukdom.
            </seg>
            <seg n="708971ce">
              Herr talman! På läkemedelsområdet föreslår vi en expeditionsavgift
              på 25 kr per uttag av recept, inte per recept utan per tillfälle
              när jag hämtar ut recept oavsett hur många recept jag tar ut.
              Vi anser nämligen att inte ens när man har uppnått högkostnadsskyddet
              ska någonting vara gratis. Då ska det också kosta 25 kr. Det är
              inte mycket, men alltid något.
            </seg>
            <seg n="a308c365">
              Dessutom höjer vi taket i högkostnadsskydd för läkemedel från
              1 800 kr till 2 000 kr. Vi tycker också att andelen receptfria
              produkter ska fördubblas.
            </seg>
            <seg n="ba1fff18">
              Om Socialdemokraterna och Vänsterpartiet nu kritiserar oss för
              de här förslagen, måste ni lova att ni själva under kommande mandatperiod,
              oavsett var läkemedelskostnaderna kommer att hamna vi vet att
              Apoteket just nu är inne i en lite flack fas men kommer att öka
              kraftfullt inte kommer att röra högkostnadsskyddet. Ärlighet varar
              längst. Jag hoppas att jag får det svaret av Ingrid Burman nu
              eftersom hon tydligen begärt replik.
            </seg>
            <seg n="35f23151">
              Herr talman! Tillsyn och kvalitetskontroll på vårdens område
              är av central betydelse för att garantera patienternas säkerhet
              och välfärd. Vi ser ett stort behov av detta och tillför därför
              Socialstyrelsen 100 miljoner kronor extra för att de ska kunna
              utföra ett gott arbete.
            </seg>
            <seg n="10ddccc2">
              Vi vill också införa en patienträttighetslag. Snart är Sverige
              det enda land som saknar en sådan. Vi vill möjliggöra en satsning
              på kvalitetsuppföljning genom att i budgeten tillföra 2,7 miljarder
              kronor.
            </seg>
            <seg n="b8a87aea">
              För att garantera vård i tid har vi tillsammans med de andra
              borgerliga partierna i alliansen sedan många år kommit överens
              om att säkerställa vård i tid. Jag tror att Socialdemokraterna
              och Vänstern i denna kammare sedan ni avvecklade den borgerliga
              vårdgarantin har röstat nej till en sådan minst tolv gånger. Vi
              vill till skillnad från vänsterpartierna införa rätten till vård
              i tid i hälso- och sjukvårdslagen. Det vill inte ni.
            </seg>
            <seg n="7f0449c2">
              Herr talman! En grupp som behöver särskilt stöd är personer med
              psykiskt funktionshinder. Deras behov försummas ofta. Satsningen
              på personliga ombud har visat sig vara mycket lyckosam. Vi anslår
              därför 200 miljoner kronor årligen utöver regeringens satsning
              för att göra det möjligt för fler att ta del av denna goda satsning.
            </seg>
            <seg n="e8ea8885">
              Herr talman! Om psykiatrin finns det mycket som borde sägas och
              mycket som inte görs. Regeringen saknar en verklig politisk vilja.
              Den här debatten kommer att komma tillbaka efter helgerna i januari,
              så jag går inte närmare in på den delen nu. Men det ska bli mycket
              intressant att höra vad Socialdemokraterna och vänsterpartierna
              då har att föreslå.
            </seg>
            <seg n="f3d6ca4d">
              Moderaterna har under hösten presenterat en kraftfull och genomarbetad
              handlingsplan som har tagits emot mycket väl av såväl patienter
              och anhöriga som professionen inom psykiatrin. Det ska bli mycket
              intressant att få debattera den med övriga.
            </seg>
            <seg n="57c5968a">
              Slutligen, herr talman, när det gäller förebyggande av spridning
              av tuberkulos anser vi att det krävs ytterligare fokusering på
              noggranna behandlingskontroller och smittskyddsarbete. Sverige
              måste också ha en samsyn och en tydlig strategi för hur vi kan
              utrota tuberkulos såväl nationellt som internationellt.
            </seg>
            <seg n="e3138dd5">
              Herr talman! Jag har här försökt presentera delar av den moderata
              sociala budgeten den hade kunnat diskuteras och presenteras väldigt
              mycket mer samt ett särskilt yttrande och ett antal reservationer
              som bygger på vår politiska viljeinriktning och vår budget.
            </seg>
            <seg n="bcb4581c">
              Anne Marie Brodén kommer senare att komma in på de delar som
              jag inte har varit inne på här, nämligen folkhälsa och handikappolitik.
            </seg>
            <seg n="55c9dd44">
              Vi står, herr talman, klart bakom våra reservationer och vårt
              särskilda yttrande, men för tids vinnande yrkar jag bifall endast
              till reservation nr 2.
            </seg>
          </u>
          <note type="speaker" n="07d46323">
            Anf. 3 INGRID BURMAN (v) replik:
          </note>
          <u who="ingrid_burman_114164" xml:id="i-214497176fdadbaa-0" n="30c66b01">
            <seg n="10af37f0">
              Herr talman! Jag tycker att det var ett intressant inlägg från
              talarstolen. Det redovisade stämmer väl med att det går en skiljelinje
              i svensk politik. När jag lyssnar till Cristina Husmark Pehrsson
              hör jag att hon talar om den omvända Robin Hood-politiken, det
              vill säga att man tar från de sjuka och ger till de friska. Man
              tar från den skattefinansierade solidariska välfärden och lägger
              sedan ut avgifter så att de som behöver välfärden mest ska betala
              mer. Man lägger avgift på läkemedel samtidigt som man vill slå
              sönder apoteksmonopolet, vilket innebär att den del som i dag
              finansieras med 400 miljoner i Apoteket, det vill säga försäljning
              av receptfria läkemedel, ska gå till de privata handlarnas fickor.
              Det gör att läkemedlen kommer att bli dyrare.
            </seg>
            <seg n="226feab8">
              Man finansierar sin satsning på kommuner och landsting genom
              att försämra föräldraförsäkringen, sänka nivåerna i a-kassan och
              i sjukförsäkringen och övervältrar kostnader till kommuner i form
              av socialbidrag.
            </seg>
            <seg n="f751b8a8">
              Det här innebär, Cristina Husmark Pehrsson, att ni presenterar
              en politik där ni bygger välfärd med den ena handen och drar undan
              välfärden med den andra. Hur tror Cristina Husmark Pehrsson att
              kommunerna ska klara det här när fler och fler går från de statliga
              försörjningssystemen och in i de kommunala kassorna där socialbidragen
              finns?
            </seg>
          </u>
          <note type="speaker" n="95a82668">
            Anf. 4 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-1" n="253be343">
            <seg n="781b1b6e">
              Herr talman! Jag kan först och främst höra att det tydligen inte
              finns så mycket att anmärka på i vår sociala budget eftersom Ingrid
              Burman talar om andra utgiftsområden i andra utskott.
            </seg>
            <seg n="6005e119">
              Jag kan också höra att Ingrid Burman mer värnar kommunerna än
              de enskilda individerna. Det talas om hur kommunerna ska klara
              sig. Jag talar om hur de enskilda personerna ska klara sig. När
              Ingrid Burman pratar om att det ska bli dyrare med privata initiativ,
              kan jag tala om att nu har det kommit ett pressmeddelande om att
              det ska bli dyrare att gå på apoteket från den 1 januari, att
              priserna höjs. Jag tycker att det faller platt, Ingrid Burman.
              När det gäller apoteket vill vi ha fler receptfria läkemedel,
              och en ökad konkurrens brukar faktiskt ge lägre priser. Jag kan
              inte ge något annat exempel än detta.
            </seg>
            <seg n="226a6de4">
              Vi jämför olika former av sjukvård i dag i Sverige, och S:t Görans
              sjukhus ger lika bra vård om inte bättre och gör det till en lägre
              kostnad. Skulle alla sjukhus i Helsingfors ha fått lika mycket
              betalt som man får på S:t Görans sjukhus skulle det ha inneburit
              över 17 000 höftledsoperationer. Hur kan Ingrid Burman säga nej
              till det?
            </seg>
          </u>
          <note type="speaker" n="7e330981">
            Anf. 5 INGRID BURMAN (v) replik:
          </note>
          <u who="ingrid_burman_114164" xml:id="i-214497176fdadbaa-1" n="30c66b01">
            <seg n="66188b83">
              Herr talman! Cristina Husmark Pehrsson säger att hon talar om
              de enskilda individerna. Ja, det gör Moderaterna. Moderaterna
              talar om de enskilda individerna och tar bort pappamånaderna i
              föräldraförsäkringen. Moderaterna talar om de enskilda individerna
              och förkortar föräldraledigheten. Moderaterna talar om de enskilda
              individerna och försämrar i de statliga försörjningssystemen.
            </seg>
            <seg n="3fdf4bbd">
              Inom ramen för utgiftsområdet vill man lägga ned Folkhälsoinstitutet,
              alltså det förebyggande arbete som vi tycker är väldigt viktigt
              och som står bakom den här budgeten. Vi tycker att det är bättre
              att försöka satsa pengar på att förebygga i stället för att behandla.
            </seg>
            <seg n="9b49a4f8">
              Cristina Husmark Pehrsson säger att hon talar om de enskilda
              individerna. Och det gör hon när hon säger att nu tvingas apoteket
              att höja priset på läkemedel och att Moderaterna därför kommer
              att lägga en extra avgift så att de som är sjuka och hämtar ut
              mer läkemedel ska få ännu dyrare läkemedel. Så visst talar Cristina
              Husmark Pehrsson om individerna.
            </seg>
            <seg n="ee11bafc">
              Det finns ett stort problem med den moderata politiken. Om man
              ber Rut och andra räkna på Moderaternas finansiering visar det
              sig att de satsningar de gör på kommuner och landsting och inom
              det här området går tillbaka i form av ökade kostnader för kommuner
              och landsting. Alltså faller det platt.
            </seg>
            <seg n="ba6b3f24">
              Det finns ett annat problem. Det är att man säger att man ska
              finansiera det här genom att föra över kostnader på trafikförsäkringen,
              men det går inte. Alltså är det ofinansierade förslag som Cristina
              Husmark Pehrsson står och talar om. Det är viktigt att redovisa
              det också. Den budget vi diskuterar och presenterar i dag på utgiftsområdet
              står tre partier bakom, och den innehåller finansierade förslag.
              Och vet ni vad? De finansieras genom skatter.
            </seg>
          </u>
          <note type="speaker" n="7d650074">
            Anf. 6 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-2" n="253be343">
            <seg n="5fe41e17">
              Herr talman! Jag tycker att den mest solidariska skattepolitiken
              är att sänka skatten för låg- och medelinkomsttagarna, så att
              de får mer pengar över och mer makt över sina egna liv. Ingrid
              Burman vill i stället höja skatterna. Nu kan jag ju inte ställa
              någon fråga till Ingrid Burman. Jag är ledsen, men vi får återkomma.
              Men jag kan ju tycka att det är märkligt att Vänsterpartiet har
              anslutit sig till statsministern och finansministern som säger
              att nu ska skatten höjas för att klara framtidens välfärd.
            </seg>
            <seg n="a9fe5355">
              Dessutom kan jag konstatera att i många socialdemokratiska och
              vänsterstyrda landsting har man höjt skatten. Det har blivit mycket
              dyrare. För en medelinkomsttagare har det betytt 100 kr mer i
              månaden. Det tycker jag är att straffa dem som har det allra sämst.
            </seg>
            <seg n="14ac1c60">
              Jag tror att vi kommer att återkomma till folkhälsan i vår debatt.
              Där vill vi att de nationella intressena ska läggas över på Socialstyrelsen.
              I stället ska vi ta pengar och lägga nära individerna ute på skolor,
              mödravårdscentraler och barnavårdscentraler. Det är där vi möter
              människor. Det är där vi kan påverka och hjälpa dem.
            </seg>
            <seg n="5cdb79ae">
              Den stora skiljelinje som Ingrid Burman har presenterat i sitt
              anförande och tidigare handlar ju om att vi värnar individen och
              vill att man ska få mer pengar i plånboken och kunna bestämma
              mer över sig själv. Det tycker vi är den största folkhälsosatsningen.
            </seg>
          </u>
          <note type="speaker" n="35800f57">
            Anf. 7 ERIK ULLENHAG (fp):
          </note>
          <u who="erik_ullenhag_f3fec1" xml:id="i-3f64b5a5b64ff71e-0" n="b748b45d">
            <seg n="686f35bb">
              Herr talman! Jag står självfallet bakom samtliga våra reservationer,
              men för tids vinnande yrkar jag bifall till reservation nr 1.
            </seg>
            <seg n="d21cb620">
              Alla ska vara med, fick vi höra Göran Persson säga på den socialdemokratiska
              kongressen för en tid sedan. Det är väl högst sannolikt att det
              kommer att vara en huvudvalslogan inför det kommande valet. Alla
              ska vara med.
            </seg>
            <seg n="4cf0f7d7">
              Men sanningen är ju att efter elva år med socialdemokratiskt
              styre lever vi i ett samhälle där alla inte får plats. Många av
              dessa människor och individer möter vi bakom reservationerna,
              bakom de särskilda yttrandena och bakom skrivningarna i detta
              betänkande.
            </seg>
            <seg n="7d72149a">
              Det handlar om de människor som lever i det Folkpartiet traditionellt
              har kallat det glömda Sverige. Vi ser dem i det här betänkandet.
            </seg>
            <seg n="e7270708">
              Det handlar om äldre människor som tvingas dela rum under sina
              sista år i livet. De kan inte stänga dörren om sig själva och
              vara i fred, vilket vi har tyckt var självklart hela livet tidigare.
            </seg>
            <seg n="d9bd22e9">
              Det handlar om dem som inte får plats på ett äldreboende och
              dem som känner en oro för om det finns en plats för dem den dagen
              de inte klara sig själva hemma.
            </seg>
            <seg n="c5742c68">
              Det handlar om de äldre som drabbas av vanvård. Vi ser rapporter
              då och då i medierna om äldre människor som kan tvingas ligga
              i dagar med brutna lårbenshalsar som ingen upptäcker.
            </seg>
            <seg n="82fd72c4">
              Det handlar om de dementa och deras anhöriga, och det är kanske
              det område där vi behöver satsa allra mest. Vi har en otillfredsställande
              resurstilldelning och en otillfredsställande demensvård som innebär
              att vi faktiskt i dag, som alla andra dagar, vet att människor
              i det här landet låses fast eller låses in för att man inte har
              ett regelverk som fungerar i demensvården.
            </seg>
            <seg n="fa0d82b4">
              Det handlar om de psykiskt sjuka och de barn som i dag söker
              hjälp hos barnpsykiatrin eller de föräldrar som tar kontakt med
              barnpsykiatrin och som får höra att det inte finns plats och att
              det inte finns tid för dem nu.
            </seg>
            <seg n="cb7f34a9">
              Det handlar om de tusentals människor som vi möter på gatan och
              som saknar en bostad. Den här kvällen, precis som alla andra kvällar,
              ska de fundera på vilken trappuppgång de ska försöka hitta och
              sova i i natt.
            </seg>
            <seg n="044db2a2">
              Det handlar om de människor som finns i självmordsstatistiken.
              Vi har en psykiatri som inte klarar att förebygga självmord. Och
              det handlar om de människor som är anhöriga till dem som har tagit
              sitt liv.
            </seg>
            <seg n="08f23b1b">
              Det handlar om de funktionshindrade som efter elva år av socialdemokratiskt
              styre inte får sina hjälpmedel i tid. Förra året uppgav en av
              fyra döva att man inte kunde delta i de aktiviteter i samhällslivet
              som man ville därför att det inte fanns en tolk vid ett antal
              tillfällen. Dessa människor drabbas av nedskärningarna inom LSS,
              lagen om stöd och service, som kanske är den viktigaste frihetsreform
              som det har landet har sett de senaste åren.
            </seg>
            <seg n="c4ad1439">
              Det handlar om de funktionshindrade som drabbas av diskriminering
              och fördomar. En av tio uppger att man har utsatts för hot eller
              tillmälen eller blivit trakasserad på grund av sitt funktionshinder.
            </seg>
            <seg n="6e8db3d5">
              Det handlar om de människor runtom i landet som sitter fast i
              en vårdkö och väntar på att få en hörapparat utprovad eller väntar
              på en operation. Detta är egentligen helt obegripligt för vanliga
              människor. Vi har ett system som innebär att jag inte kan få vård
              när jag behöver den, utan jag ska vänta ett antal månader eller
              ett drygt år på att få den där vården. Det blir inte billigare
              för samhället att vi bygger upp vårdköer.
            </seg>
            <seg n="338014a4">
              Varför blir det då så här? Varför blir det så att vi har ett
              land med världens högsta skatter, och ändå kommer en del av de
              allra svagaste inte med? Tyvärr tror jag att det beror på att
              vi har en socialdemokrati som är bra på att lyssna på stora och
              starka grupper. Man levererar när LO-borgen ringer. Man levererar
              när sådana som jag, småbarnsföräldrar, bråkar. Då slänger man
              i väg en maxtaxa i valrörelsen. Man levererar när man har en stor
              stark organisation bakom sig.
            </seg>
            <seg n="5acc1627">
              Men man klarar inte, och det är faktiskt verkligheten i dag efter
              elva år med socialdemokratiskt styre, att se till att de som har
              det allra svårast i samhället, de som allra mest behöver samhällets
              hjälp, faktiskt får det. Man klarar inte den nödvändiga prioriteringen.
            </seg>
            <seg n="0de17eac">
              Hade denna kammare bifallit Folkpartiets budgetförslag hade vi
              fått en helt annan social profil än vi får med den budget som
              Socialdemokraterna och samarbetspartierna har röstat igenom.
            </seg>
            <seg n="8271ef60">
              Vår enskilt största satsning handlar om att försöka lyfta upp
              äldreomsorgen och hitta vägar för att kunna garantera att människor
              på ålderns höst och under sina sista år i livet ska kunna en värdig
              omsorg. Vi vill försöka införa något som vi kallar en omsorgsgaranti
              på kommunal nivå, men vi har också sagt att vi behöver statliga
              medel för att införa den. Det handlar om att veta vad jag som
              äldre har rätt till, till exempel att komma ut i friska luften
              regelbundet, få en värdig och vettig omvårdnad, ha en viss läkartäthet,
              ha en viss personaltäthet, veta att jag kan få plats på äldreboendet
              och veta att jag kan få hemhjälp när jag behöver det.
            </seg>
            <seg n="5f859ba3">
              Det där är inte så viktigt för de starka människorna i samhället.
              En omsorgsgaranti är inte så viktig för de äldre som har starka
              anhöriga som vågar och klarar av att bråka med apparaten. Men
              det är väldigt viktigt för de äldre som inte har det sociala nätverket.
              Det är väldigt viktigt för de människor som har mindre marginaler.
            </seg>
            <seg n="4a951a34">
              Det är ju så, och det vet Socialdemokraterna, att fyra av tio
              låginkomsttagare i detta land efter alla dessa år med socialdemokratiskt
              styre säger så här: Jag är rädd för att bli gammal. Man säger
              att man är rädd för bli gammal därför att man vet att resurserna
              inte räcker på grund av de felprioriteringar som har gjorts.
            </seg>
            <seg n="65e42534">
              I den här satsningen som vi vill göra på äldreomsorgen vill vi
              också pröva ett system med äldrevårdscentraler. Vi vill bygga
              upp en organisation som utgår från den enskilde äldre i stället
              för att den enskilde äldre ska få anpassa sig till organisationen.
              Jag ska kunna gå till en plats och möta samtliga yrkesgrupper
              som kan hjälpa mig. Det kan handla om läkare, sjukgymnaster och
              kommunala biståndsbedömare. Vi vill bygga upp ett samhälleligt
              stöd runt individen, runt den enskilda människan, i stället för
              att den enskilda människan ska försöka följa systemet.
            </seg>
            <seg n="79ecc2cf">
              Vi vill se en upprustning av svensk sjukvård på ett par punkter.
              Det stora problemet i svensk sjukvård är att vi har en dåligt
              fungerande primärvård. Det pekas ut i rapport efter rapport, nu
              senast var det OECD som i sin ekonomiska rapport om Sverige sade
              att Sveriges huvudproblem är en illa fungerande primärvård. Man
              kommer inte fram, och man vet inte hur man ska få tag i en doktor.
              Det är ju märkligt att vi inte klarar att få med Socialdemokraterna
              på att införa ett nationellt husläkarsystem och få en majoritet
              för detta.
            </seg>
            <seg n="ab0586a0">
              Man har infört det i Norge med fastläkarsystemet. Man har haft
              det sedan gammalt i England med family doctor . Varje människa
              har en egen doktor. Varje människa har en person att vända sig
              till. Varje människa, och synnerhet de som behöver mycket vård
              och omsorg, har någon som tar ett helhetsansvar för deras vård.
            </seg>
            <seg n="2ad9d392">
              Jag tillhör dem som varje gång blir glada när Socialdemokraterna
              tar över vår politik. Folkpartiet söker väljarnas mandat för en
              annan politik, men skulle Socialdemokraterna vilja göra något
              åt husläkarfrågan före valet skulle ingen bli lyckligare än jag
              och andra folkpartister.
            </seg>
            <seg n="1836c1e1">
              Sedan handlar det om att skapa en vårdgaranti som faktiskt fungerar.
              Det här är en fråga som Socialdemokraterna äntligen har tagit
              till sig. Vi ska ha en vårdgaranti. Jag är rätt bekymrad för att
              den vårdgaranti man nu har skapat inte kommer att leda till att
              människor får vård av två skäl.
            </seg>
            <seg n="965b7447">
              Det första skälet är att det måste finnas alternativ för att
              man ska kunna se till att en vårdgaranti fungerar. Får jag inte
              vård inom den offentligt finansierade offentligt drivna vården
              ska jag kunnat gå till en offentligt finansierad men privat driven
              vård på skattebetalarnas bekostnad.
            </seg>
            <seg n="fb1cab1d">
              Det andra skälet är att det inte finns några piskor i systemet.
              Man måste hitta vägar för att se till att den klinik eller det
              sjukhus som inte uppfyller vårdgarantin också får ta den ekonomiska
              belastningen för att det inte fungerar.
            </seg>
            <seg n="140e3867">
              Vi behöver öppna för finansiell samordning inom sjukvården. Det
              är en byråkratterm, men det handlar om att se till att kunna använda
              sjukförsäkringspengar. I stället för att passivt betala ut dem
              ska man aktivt kunna använda dem till vård och rehabilitering.
              Försäkringskassan borde kunna köpa vård.
            </seg>
            <seg n="6d160e79">
              Vi ser också att vi behöver en satsning på psykiatrin. Trots
              den debatt som har varit de senaste åren, trots regeringens på
              papperet kraftfulle samordnare Anders Milton, är verkligheten
              den att resurserna för psykiatrin har skurits ned och fortsatt
              att skäras ned, just därför att vi har en politisk majoritet som
              inte klarar att prioritera det som är allra viktigast.
            </seg>
            <seg n="b5e0ce73">
              Det här borde skötas på landstingsnivå, men vi tror tyvärr att
              vi måste gå in med ytterligare statliga stimulansmedel till psykiatrin
              och anslår för de närmaste tre åren 1,3 miljarder kronor mer än
              regeringen.
            </seg>
            <seg n="e3399d45">
              Vi tror att vi behöver se över hur skolhälsovården fungerar för
              att man tidigt ska kunna upptäcka människor som har psykiska problem,
              unga tjejer som riskerar att skära sig eller unga killar eller
              tjejer som går in i depression.
            </seg>
            <seg n="1974cffc">
              Vi behöver se till att sätta upp särskilda besöksgarantier i
              barn- och ungdomspsykiatrin. Det är inte acceptabelt att ett barn
              eller en ung människa som har behov av psykiatrisk vård ska vänta
              i månader.
            </seg>
            <seg n="e0d57cbb">
              Vi behöver lyfta fram frågor om att lyfta in psykiska sjukdomar
              och missbrukarvården i vårdgarantin, som i dag till stor del ligger
              utanför.
            </seg>
            <seg n="a5a0c9b1">
              Vi vill se en satsning på att göra Sverige tillgängligt för människor
              med funktionshinder. Den regering vi har älskar planer, och man
              gillar att presentera dem på stora pressträffar. Det kommer att
              bli en stor pressträff i vår när Ylva Johansson ska presentera
              en ny nationell handlingsplan för äldreomsorgen, eller vad den
              kommer att heta. För ett antal år sedan var den stora planen en
              handlingsplan för handikappolitiken, och det hette utvecklingsplan.
              Då ville Göran Persson vara med på pressträffen.
            </seg>
            <seg n="b01049f5">
              Det har snart gått sex år, och väldigt lite har uppnåtts. Sverige
              är fortfarande otillgängligt för väldigt många som har funktionshinder.
              Sverige är fortfarande i ett läge där det har skett försämringar
              de senaste tio åren för människor med funktionshinder. Man har
              inte fått ordning på bilstödet. Man har skurit ned den personliga
              assistenten. Utvecklingen går på många sätt åt fel håll. Här behövs
              det satsningar på att göra Sverige tillgängligt, utreda bilstödet
              och anslå ett antal extra hundra miljoner för att återställa den
              personliga assistenten.
            </seg>
            <seg n="7fdbaf07">
              Alla ska med. Vi kommer att höra det i valrörelsen gång på gång,
              från Göran Persson och andra socialdemokrater. När maskineriet
              går i gång går de standardskrivna talen ut i partiorganisationen.
              Men de som har ett socialt patos ska nog fundera: Har de lyckats
              efter elva år? Är alla med?
            </seg>
            <seg n="9f6f1f57">
              Jag tillhör dem, herr talman, som tror att ska vi skapa ett samhälle
              där vi inte får en massa människor som lever i det glömda Sverige
              måste vi få en situation där Folkpartiet åter styr Socialdepartementet.
            </seg>
          </u>
          <note type="speaker" n="9194ed3e">
            Anf. 8 CHATRINE PÅLSSON (kd):
          </note>
          <u who="chatrine_palsson_167827" xml:id="i-48898f720e5a259b-0" n="cd780e6e">
            <seg n="76de5a93">
              Herr talman! Kristdemokraternas budgetmotion heter Ny giv för
              Sverige. Kraftfull satsning på fler jobb för ökade resurser till
              äldre och barnfamiljer . Det känns för min del angeläget att börja
              detta inlägg med att säga att vi måste ha kraftfulla satsningar
              på fler jobb, detta för att garantera den välfärd som vi vill
              ha för framtiden. Utan friska pengar i vårt land kommer inte en
              trygg välfärd att kunna bestå. Vi vill att välfärden ska utökas
              ytterligare. Vi anser också att i samhällets resurser ska vården
              ha en särställning.
            </seg>
            <seg n="fd966747">
              Varför tycker Kristdemokraterna det? Jo, det är fråga om människovärde,
              om alla människors lika värde när man drabbas av ohälsa, sjukdom
              eller akuta katastrofer. Då finns det ingenting som är viktigare
              än att få den vård och omsorg som man behöver i sin egen situation.
              Då kan det inte vara plånboken som avgör om man ska få hjälp eller
              inte, utan då är det en människovärdesfråga att alla i detta land
              ska få den hjälp man behöver i tid.
            </seg>
            <seg n="566afe2a">
              Det här är grunden för den kristdemokratiska politiken och också
              grunden för att alla de som inte själva kan göra sin röst hörd
              i lika hög grad ska kunna garanteras en god vård och omsorg.
            </seg>
            <seg n="861367c9">
              Den 23 november beslutade majoriteten i den här kammaren om de
              ekonomiska ramarna. Det var Miljöpartiet, Socialdemokraterna och
              Vänsterpartiet som kom överens. Därför gör jag i likhet med de
              övriga borgerliga partierna så att jag inte ställer mig bakom
              det beslutet. Kristdemokraterna har en annan inriktning.
            </seg>
            <seg n="17d2c401">
              Vi anser att vården ska kännetecknas av tillgänglighet, värdighet
              och god kvalitet. Det gäller hela vården, alltså även äldrevården,
              mina vänner, som i dag är mycket eftersatt på många håll i landet.
              Tyvärr får vi gång på gång läsa om brister i äldrevården när enskilda
              utsätts för en ovärdig omsorg.
            </seg>
            <seg n="2112550c">
              Jag hade möjlighet att titta på det debattprogram om äldrevården
              i går kväll där Ylva Johansson var med. Det är väl ingen tvekan
              om att man behöver göra mycket.
            </seg>
            <seg n="3e9dc9b4">
              Herr talman! Jag vill yrka bifall till reservationerna 31 och
              32, för tids vinnande. Jag står naturligtvis bakom alla de reservationer
              där Kristdemokraterna finns med.
            </seg>
            <seg n="f6cbd537">
              Vi har alltså från Kristdemokraterna prioriterat den här budgeten
              på ett annorlunda sätt än vad majoriteten har gjort. Man kan säga
              att vi i många av våra extra prioriteringar inom område 9, och
              också område 25, som är pengar till kommuner och landsting, har
              lyft fram dem som har det svårast, många av dem som själva inte
              kan tala för sig. Det är kännetecknande för den kristdemokratiska
              profilen. Det känns som att vi återigen behöver påminna om att
              hur vi behandlar dem som har det svårast är ett kännetecken på
              hur långt vår civilisation i Sverige har kommit.
            </seg>
            <seg n="3e877828">
              När vi i de olika partierna lägger fram våra budgetar handlar
              det också om en klar signal om vad vi tycker är viktigast att
              prioritera. Om jag börjar med att säga att den satsning vi har
              gjort för de psykiskt sjuka, föreslår vi 900 miljoner mer än vad
              majoriteten gör. Vi har också destinerat 400 miljoner av dem till
              barnpsykiatrin.
            </seg>
            <seg n="0a1f67dd">
              Efter de katastrofer som har hänt i vårt land gjorde regeringen
              en sak som jag tyckte var väldigt bra: Man tillsatte en psykiatrisamordnare,
              nämligen Anders Milton. Det är bara en brist i detta, och det
              är att det Anders Milton lade fram som förslag lyssnar inte regeringen
              på.
            </seg>
            <seg n="8d0d16ab">
              Anders Milton sade att det behövdes mycket mera pengar för att
              man skulle kunna få ordning på psykiatrin. Men det fick den inte
              den fick en liten del, nämligen 200 miljoner, tror jag att det
              var. Det duger inte när man tillsätter en psykiatrisamordnare
              som lägger fram ett förslag att man inte lyssnar på vad vederbörande
              säger.
            </seg>
            <seg n="3b80f731">
              Därför har vi velat komma mycket närmare Anders Miltons förslag,
              näst intill hela, och säga att vi har prioriterat 900 miljoner
              till psykiatrin.
            </seg>
            <seg n="135ea4c7">
              Detta, mina vänner, gäller människor som inte själva kan tala
              för sig, inte kan stå utanför Mynttorget och Rosenbad och demonstrera.
            </seg>
            <seg n="7c5dde62">
              Man känner sig nedvärderad bara för att man har en psykisk sjukdom
              eller symtom.
            </seg>
            <seg n="f2417bd6">
              Det handlar om att man ska få en kvalitativ och adekvat bedömning.
              Det ska finnas vårdplatser. Om man knackar på och säger att man
              mår dåligt ska man få komma och inte bli hänvisad till en massa
              andra ställen. Det måste vi erkänna. Vi måste göra någonting åt
              det.
            </seg>
            <seg n="a8bc4615">
              Den andra gruppen människor som inte heller kan tala för sig
              är de demenssjuka. De har en oerhört svår situation och också
              deras anhöriga. Det jag tycker är nästan värst är att många av
              de som betecknas som demenssjuka i dag inte ens har fått någon
              diagnos. De har inte fått någon diagnos. Man vet inte om det egentligen
              är en demenssjukdom eller om det är någon annan kroppslig sjukdom
              som man kan göra någonting åt. Det är bland annat det som ligger
              bakom vår reservation 32, där de borgerliga partierna vill ha
              en ökad tyngd åt demensutredningar. Varenda människa som får demenssymtom
              har rätt till en utredning. Så sker inte. Där det finns demensboenden
              kanske inte någon är utredd. Det tycker jag är förskräckligt.
              Vi har då valt att i vår budget prioritera 50 miljoner för utredning,
              diagnos och behandling, en möjligen ringa summa men ett bevis
              för att vi vill lyfta fram den här frågan.
            </seg>
            <seg n="3296855e">
              När det gäller tandvården har det på nytt blivit en situation
              i Sverige som vi hoppades att vi inte skulle komma till, nämligen
              att det syns i munnen vilken ekonomisk situation man har. Det
              är förskräckligt. Vi har en solidariskt finansierad vård och omsorg
              där vi betalar efter bärkraft, efter förmåga. Jag tycker att det
              borde hjälpa så att vi också får en tandvård som är värd namnet.
              Det finns många människor i dag som inte vågar gå till tandläkaren
              för att de vet att de inte kommer att klara kostnaderna. Vi gör
              det som har en bra lön, men det finns oändligt många människor
              som inte klarar det. Jag ser naturligtvis fram emot vad Socialdemokraterna
              kommer att lägga fram för förslag. Man har sagt att man ska lägga
              många miljarder. Hur många vet vi inte, och vi har inte sett det
              på pränt. Men jag ser ändå fram emot att man gör någonting nu.
              Det är sannerligen på tiden.
            </seg>
            <seg n="e743f9cb">
              Vi kristdemokrater har i många år sagt att vi tycker att det
              är självklart på sikt att införliva tandvårdsförsäkringen i den
              vanliga sjukförsäkringen, eftersom vi är uppkäftiga nog att säga
              att munnen tillhör kroppen. Men vi vet att det är en något längre
              väg att gå. Därför måste vi göra någonting under tiden. Det måste
              principiellt vara så att vi skyddar de människor som har de största
              kostnaderna. Min princip och Kristdemokraternas princip är att
              ingen ska behöva avstå nödvändig tandvård av ekonomiska skäl.
            </seg>
            <seg n="0955e452">
              Vårdgarantin har många talat om. Välkomna socialdemokrater, vänsterpartister
              och miljöpartister! Det är första gången jag har hört Ingrid Burman
              tala väl om vårdgarantin. Det är jätteroligt. Vi kommer att följa
              upp hur den här vårdgarantin ser ut, men Kristdemokraterna har
              också de pengar vi har haft tidigare enligt det borgerliga förslaget.
              Det handlar alltså om att låta människor med en reumatisk sjukdom
              eller vad det kan vara också komma till i sjukvården.
            </seg>
            <seg n="62d15568">
              När det gäller palliativ medicin fick vi en skrivelse efter många
              års väntan, men där vet vi att forskningen behöver mer pengar
              så att vi vet exakt vad vi ska göra bäst inom den palliativa medicinen.
              Där har vi avsatt 20 miljoner för att öka denna forskning, vilket
              jag tror är nödvändigt.
            </seg>
            <seg n="f9163c89">
              Bland alla våra missbrukare, inom narkotika-, alkohol- och tablettmissbruk,
              finns det oerhörda behov. Många av dem och deras anhöriga känner
              att vi har gett upp. Det tycker jag också är beklämmande. Här
              måste det ske en restaurering på många områden. Det jag nu talar
              mig varm för är både det förebyggande och den vård som vi måste
              ge människor som har hamnat i drogberoende. Vi tillsätter 50 miljoner
              på två ställen när det gäller missbruk och narkotika. Kristdemokraterna
              för alltså till 9 miljarder extra till denna sektor för att få
              in de olika profilfrågorna.
            </seg>
            <seg n="0876f21f">
              Jag tycker att det är väldigt bra att vi har ett tillkännagivande
              när det gäller spelberoendefrågan och hur finansiering ska kunna
              stärkas. Det är ett nytt beroendeområde som vi alla bör vara observanta
              på. Därför har vi en reservation om att vi tycker att det redan
              nu borde in i socialtjänstlagen. Det känns viktigt.
            </seg>
            <seg n="8c1d07e5">
              Avslutningsvis gäller det hjälpmedelsgarantin. Man borde inte
              behöva ha en reservation om att vi ska ha en hjälpmedelsgaranti.
              Jag tycker att det är genant. Jag tycker att vi borde ha kommit
              så långt så att vi inte ska ha planekonomi inom hjälpmedelsområdet.
              Om vi har lämnat ut 17 rullstolar en dag och bilstöd till dem
              är inga kvar i september, oktober, november och december. Vi borde
              i vårt samhälle där vi har en helt annan inriktning kunna garantera
              handikappade och funktionshindrade människor goda hjälpmedel inom
              rimliga tider.
            </seg>
          </u>
          <note type="speaker" n="ddfc9244">
            Anf. 9 INGRID BURMAN (v) replik:
          </note>
          <u who="ingrid_burman_114164" xml:id="i-214497176fdadbaa-2" n="30c66b01">
            <seg n="9bd30f12">
              Herr talman! Jag övervägde länge om jag skulle begära replik
              eller inte, men jag tror att Chatrine Pålsson är den tredje talaren
              nu från det borgerliga blocket som lyfter fram vårdgarantin. Det
              finns all anledning att kommentera det. Jag tror att man tidigare
              har sagt att det var nedröstat tolv gånger. Då vill jag säga att
              under den tid som jag har suttit i socialutskottet har jag sett
              förslag om en vårdgaranti som inte har varit finansierad. Under
              årens gång har det flödat in några summor i de borgerliga budgetarna,
              men det har också funnits förslag som man har sagt inte varit
              finansierade, det kostar ingenting.
            </seg>
            <seg n="e37de142">
              För oss som står bakom den vårdgaranti som trädde i kraft den
              1 november har det varit mycket viktigt att jobba tillsammans
              med landstingen så att det här inte bara blev pappersord eller
              politisk retorik utan att det också i verkligheten ska gå att
              genomföra den vårdgaranti som vi utlovar. Därför har det varit
              en process. Vi har tillfört mer pengar år efter år i kommunernas
              och landstingens budget. Vi har tillfört tillgänglighetsmiljarder,
              man har mätt köer, man har jobbat intensivt för att korta köer
              för att sedan kunna säga förra hösten att nu finns det förutsättningar
              för att klara av en vårdgaranti, nu kan vi gå ut och lova människor
              detta. Då sade vi: Vad bra, då har vi jobbat framgångsrikt i den
              här riktningen under ett antal år. Nu sätter vi ned fötterna.
            </seg>
            <seg n="343658b0">
              Vad jag vet i dag är det 90 % som kommer att klara det, det vill
              säga vi missade, tror jag, på 10 %. Det här är viktigt, och det
              är bakgrunden. Vi har dröjt tills vi har kunnat se att vi också
              i verkligheten kan garantera den här vårdgarantin.
            </seg>
          </u>
          <note type="speaker" n="f82ae468">
            Anf. 10 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-1" n="cd780e6e">
            <seg n="8b0147c2">
              Herr talman! Det finns protokoll som man kan studera längre tillbaks.
              Jag har hört att man har varnat för vårdgarantin rent ideologiskt,
              att det finns en fara med en vårdgaranti. Man har utmålat olika
              möjliga vägar som det skulle ta och som inte skulle vara bra.
              Men jag önskade Ingrid Burman välkommen till oss som tycker att
              det är viktigt. Jag ska upprepa det Cristina Husmark Pehrsson
              sade: Vänsterpartiet får inte värna systemen så mycket så att
              man glömmer patienten och medborgaren. För mig som enskild medborgare
              är det ett jättebehov när jag har ont att veta när jag kan få
              vård, att veta att i varje fall inom tre månader kommer jag att
              kunna få vård, om det inte blir på mitt eget sjukhus kan jag få
              vård någon annanstans. Det är viktigt för den enskilde, och de
              som det inte är viktigt för utnyttjar ju inte den här möjligheten.
              Vi vill ge makt åt patienten.
            </seg>
            <seg n="9dc16376">
              När det gäller om de borgerliga partierna har haft pengar eller
              inte så kan jag inte säga det. Sedan 2002 har vi haft samma pengar
              i budgeten. I april 2002 kom alla vi fyra partier överens och
              lade våra miljarder med tyngd på första året. Vi lade pengar för
              två år eftersom vi tror att man då har hunnit fixa den puckel
              som finns. Vi tycker att vi har kommit med ett genialt förslag.
              Ni hade kunnat säga: Tack, snälla ni för att ni har gjort det
              här åt oss.
            </seg>
            <seg n="e5c6d78b">
              Ni tar ju en del andra förslag. Varför tog ni inte det här?
            </seg>
          </u>
          <note type="speaker" n="1def9d21">
            Anf. 11 INGRID BURMAN (v) replik:
          </note>
          <u who="ingrid_burman_114164" xml:id="i-214497176fdadbaa-3" n="30c66b01">
            <seg n="f57fd3f5">
              Herr talman! Det är bra att det finns protokoll om man vill titta
              på historien. Det är sant att jag har varnat för en ofinansierad
              vårdgaranti. När Chatrine Pålsson försöker citera historien glömmer
              hon det viktiga. Det var den ofinansierade vårdgarantin som Vänsterpartiet
              inte tyckte om. Därför sade vi nej till den borgerliga ofinansierade
              vårdgarantin. Den hade suddat ut prioriteringsordningen.
            </seg>
            <seg n="4c2e82d2">
              Nu finns det en vårdgaranti där ekonomin rymmer att man säkerställer
              prioriteringsordningen. Det är viktigt när det handlar om demokrati.
              Det är viktigt när det handlar om synen på politiken att vi vet
              att när vi lägger förslag så genomförs de också i verkligheten.
              Därför har det varit viktigt med dialogen med Landstingsförbundet.
            </seg>
            <seg n="4945a1b4">
              Jag har haft en dialog med Landstingsförbundet under de sju år
              som jag har suttit som ordförande i socialutskottet, och jag har
              frågat Landstingsförbundet vad som har krävts för en finansiering.
              Jag har inte sett den finansieringen förrän vi nu har förmått
              att bygga upp den delen.
            </seg>
            <seg n="906089b5">
              Jag vill också kommentera det som Chatrine Pålsson inledde med.
              Hon sade att det viktigaste är att vi jobbar för att få ihop arbete
              och skatteintäkter. Där har vi en samsyn. Det är det viktiga.
              Det viktiga är att vi ser till att det blir arbete så att kommuner
              och landsting får skatteintäkter. Det är ändå det som i första
              hand bär upp de kommunala och landstingskommunala budgetarna.
            </seg>
            <seg n="8b87461f">
              De förslag som kd har när det gäller finansiering slår det direkt
              mot arbetslöshetsbekämpningen. När det gäller område Arbetsmarknad
              tar man 10 miljarder, när det gäller område Arbetsliv tar man
              13,3 miljarder och när det gäller Studiestöd tar man 2 miljarder.
            </seg>
            <seg n="45fbd5e4">
              När man gör en budget måste den hänga ihop. Den kristdemokratiska
              budgeten ser ut som en del andra budgetar på den borgerliga sidan.
              Man tar från det som skulle öka skattemedlen.
            </seg>
          </u>
          <note type="speaker" n="eb56cae0">
            Anf. 12 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-2" n="cd780e6e">
            <seg n="fe1bbe34">
              Herr talman! Det var tur för Ingrid Burman att hon inte sade
              något om sjukförsäkringen. Där är det ingen skillnad.
            </seg>
            <seg n="c938aef1">
              Förtidspensionärerna får det något sämre i vårt budgetförslag
              när de blir pensionärer. Å andra sidan höjer vi garantipensionen.
              Arbetslösa får något mindre med vårt budgetförslag, efter ett
              år. Glöm inte att det är där många förtidspensionerade ligger
              i dag i er budget. Även de som har friår får inte mer än 65 %.
              Jag förstår inte varför det är mer etiskt riktigt för förtidspensionärerna
              än för dem som varit arbetslösa i ett år.
            </seg>
            <seg n="a7fb97e6">
              Vi vill ha en allmän obligatorisk a-kassa, alltså för de 15 %
              som inte har det i dag. Att se alla är också en ideologisk fråga
              för oss och de borgerliga partierna.
            </seg>
            <seg n="b7771d12">
              Tyvärr är det mycket som brister i den nu sittande regeringen.
            </seg>
            <seg n="90cd8aaa">
              Ingrid Burman har varit med länge. När den socialdemokratiska
              regeringen tog över 1994 tog man bort vårdgarantin. Man har inte
              kommit på att man kan göra något förrän det har gått 14 år. Invånarna
              har nog tillräcklig kunskap för att förstå att det är mer som
              ligger till grund. Det hade varit en sak om man hade velat göra
              om vårdgarantin därför att man inte tyckte att den som vi införde
              19911994 var bra, men man har bara struntat i det.
            </seg>
            <seg n="9e005491">
              Nu är ni med. God jul!
            </seg>
          </u>
          <note type="speaker" n="8d16cb5f">
            Anf. 13 KENNETH JOHANSSON (c):
          </note>
          <u who="kenneth_johansson_7d251e" xml:id="i-fd78bd2a26a2ab3b-0" n="e63dd34a">
            <seg n="620d2e91">
              Herr talman! Först vill jag yrka bifall till reservationerna
              nr 2 och 38 men står bakom övriga där Centerpartiet förekommer.
              Centerpartiets budgetalternativ framgår av ett särskilt yttrande.
              Centerkollegan Lars-Ivar Ericson kommer att ta upp frågor som
              rör folkhälsa, barn och handikappolitik.
            </seg>
            <seg n="ddca1a29">
              Herr talman! Centerpartiet arbetar för ett företagsamt, tryggt
              och grönt Sverige med en öppenhet mot omvärlden. Vi har presenterat
              en budget med den inriktningen. Allt hänger ihop. Vi ska klara
              välfärden. Då krävs att folk är i jobb, att näringslivet kan konkurrera
              för jobb och tillväxt och att vi har en kommersiell och samhällelig
              service för att helheten ska fungera. Vi måste jobba ihop resurserna
              först, i annat fall lånar vi av våra barn, vilket är en politik
              som jag och Centerpartiet inte ansluter oss till.
            </seg>
            <seg n="4cbaf557">
              Regeringen har misslyckats. De klarar inte att få folk i jobb
              och att få olyckliga människor att komma ur bidragsberoendet.
              De verkar inte förstå sambandet mellan tillväxt och välfärd. De
              har svårt för nytänkande och att släppa fram alla idéer och all
              initiativkraft som finns bland sjuksköterskor, läkare, undersköterskor
              och andra, för att tala vårdspråk.
            </seg>
            <seg n="1197f72d">
              Socialdemokraterna lånar, i högkonjunktur, till sina vallöften.
              De har gett oss världens högsta skatter, hög arbetslöshet, nedlagda
              äldreboenden, långa vårdköer, ökande utanförskap och ökande klyftor
              mellan yngre och äldre, i välstånd, hälsomässigt, socialt och
              regionalt.
            </seg>
            <seg n="6ef628d8">
              Från Centerpartiet säger vi: Vi måste hela klyftorna. Vi måste
              värna de utsatta i första hand. Jobb och trygghet hänger ihop.
              Det finns skillnader i ekonomisk politik, i hälso- och sjukvård
              och i övrig socialpolitik. Även för välfärden, vården och omsorgen,
              är Sveriges befolkning betjänt av en ny regering.
            </seg>
            <seg n="42b38efc">
              Herr talman! Tillgängligheten måste öka. Vi måste långsiktigt
              säkra en hälso- och sjukvård som ska vara nära till och utan köer.
              Medicinskt och tekniskt är vi duktiga, men tillgängligheten måste
              förbättras. Centerpartiet vill särskilt värna den nära vården,
              familjeläkarna, teamet på vårdcentralen och hembesöken. Det gör
              vi bäst genom att erbjuda en attraktiv och tillgänglig primärvård
              som är spridd över hela landet.
            </seg>
            <seg n="c7b2df82">
              Vi arbetar för att alla ska ha rätt till en fast vårdkontakt,
              inte bara i teorin utan också i praktiken. Vi arbetar för ett
              fritt vårdval och en fungerande nationell vårdgaranti. Vi anslår
              även nu pengar till vårdgarantin: 2 miljarder kronor för 2006
              och 1 ½ miljard kronor för 2007 gemensamt från alliansens partier.
            </seg>
            <seg n="82df052d">
              Byråkratin i vården växer. Mer än hälften av läkarnas tid går
              till pappersarbete. Det måste vi ändra på. Den direkta patientkontakten
              måste prioriteras. Vi behöver släppa fram mer av entreprenörskap
              även inom vården. Vården och omsorgen ska betalas gemensamt och
              solidariskt. Det är lika självklart att det ska vara tillåtet
              med personaldrivna, privata och offentliga vårdgivare. Alla ska
              få vara med och göra jobbet. Stopplagen ska självfallet rivas
              upp. Vi vill ersätta den med en startlag.
            </seg>
            <seg n="94e14fa5">
              Vi behöver en ny syn på välfärden. Centerpartiet står även här
              för nytänkande. Vi gillar inte toppstyrning från Rosenbad eller
              från Ylva Johansson. Vi anser att de flesta besluten bör tas på
              lokal nivå, nära och i samråd med dem som berörs. Allt behöver
              inte drivas av det offentliga. Ett underifrånperspektiv som öppnar
              möjligheter för civilsamhället, för den ideella sektorn, ger välfärden
              mervärden i sak men även resursmässigt. 1 + 1 kan faktiskt bli
              3.
            </seg>
            <seg n="c7b07cfc">
              I vår budget ser vi detta, och vi lägger också fram sådana förslag.
              Vi vill stimulera och lyfta fram nätverk på folkhälsoområdet.
              Vi vill bygga ut och ge stöd till volontärverksamheten. Vi vill
              ge ett kraftfullt stöd till den viktiga anhörigverksamheten. Vi
              tror stenhårt på att den ideella sektorn har en viktig roll i
              välfärdsbygget.
            </seg>
            <seg n="ce73e5ec">
              Patienten ska vara i centrum. Vi är det enda nordiska land som
              inte har någon samlad patienträttighetslag. Det vill vi införa.
              Det är pedagogiskt och bra för alla. Varför är ni inte med på
              det, socialdemokrater?
            </seg>
            <seg n="033baca5">
              Vi vill ha en samverkan och en finansiell samordning där passiva
              sjukförsäkringspengar används till aktiva åtgärder för att korta
              vårdköer och för rehabilitering ingen tummetott som nuvarande
              lagstiftning innebär utan en flexibel utformning utifrån lokala
              behov. Varför är ni inte med, socialdemokrater?
            </seg>
            <seg n="b1bd93aa">
              Vi vill ha fria vårdval. Vi vill ge reella valmöjligheter. Centerpartiet
              ser att detta är möjligt i landet men även på sikt inom Norden
              och övriga Europa. Varför är ni inte med, socialdemokrater?
            </seg>
            <seg n="3cb79913">
              Centerpartiet vill göra det lätt för både patienter, landsting
              och vårdföretagare att jämföra olika sjukhus och vårdcentralers
              kvalitet, effektivitet, tillgänglighet till information om väntetider
              etcetera. Från alliansens partier föreslår vi en oberoende enhet
              på Socialstyrelsen för uppgiften. Är ni med, socialdemokrater?
            </seg>
            <seg n="9e71941f">
              Det går att göra så mycket för att sätta patienten i centrum,
              men det händer så lite! Här har vi en stor uppgift att vända utvecklingen
              i den delen.
            </seg>
            <seg n="5c5aca18">
              Hälso- och sjukvården måste i högre grad inriktas på att främja
              hälsa och förebygga ohälsa i stället för att enbart behandla redan
              uppkomna hälsoproblem. Den viktigaste resursen i detta arbete
              är att ta till vara individens engagemang och egna hälsoresurser.
              Jag och Centerpartiet vill ge människor mer makt och kunskap om
              sin egen hälsa. Vi har en rad offensiva förslag som Lars-Ivar
              Ericson återkommer med.
            </seg>
            <seg n="222d05ba">
              Herr talman! Psykiatrin läser vi ofta om på löpsedlar, och vi
              pratar ofta om den med oro kring köksborden. Men när psykiatrin
              kommer på regeringens bord vet vi inte och ser vi inte. Problemen
              kvarstår nämligen. Psykiskt sjuka människor lever ett ovärdigt
              liv. Oskyldiga, ibland anhöriga, fortsätter att utsättas för hot,
              och så vidare. Vi vill se förslag som leder till beslut och åtgärder.
            </seg>
            <seg n="f28e8ebb">
              Centerpartiet säger för det första att vi måste öka effektiviteten
              i psykiatrin, göra uppdraget tydligt, ställa krav på resultat
              och följa upp hur det går. Vi behöver mer entreprenörskap även
              där. För det andra måste vi lösa samarbetssvårigheterna mellan
              landstingens psykiatri och kommunernas socialtjänst. För det tredje
              måste vi ge tillräckliga verktyg i lagstiftningen. För det fjärde
              behöver vi en ökad närhet och tillgängligare psykiatrisk vård.
              För det femte måste vi, inte minst, satsa på förebyggande insatser
              och ge stöd till frivilliginsatser i olika former.
            </seg>
            <seg n="4fffa9ec">
              Att klara en långsiktig personalförsörjning och uppvärdera vårdjobben
              är nyckeln till en god vård och omsorg. Men när kommer förslagen?
            </seg>
            <seg n="a8295bef">
              I budgeten för 2006 har Centerpartiet avsatt 325 miljoner kronor
              mer än regeringen till tandvården. Vi vill stärka konkurrensen
              och entreprenörskapet inom tandvården. Vi vill stärka konsumentmakten.
              Vi vill utveckla ett rättvist högkostnadsskydd. Vi vill också
              att det är behoven och inte åldern som ska gälla vid prioriteringar.
            </seg>
            <seg n="ac887878">
              Socialdemokraterna och Ylva Johansson säger sig vilja förbättra
              äldreomsorgen. I den delen är vi överens. Äldre är en resurs.
              Vi behöver en fritt-val-reform även inom äldreomsorgen, och vi
              behöver se resurser långsiktigt i budgetsammanhang.
            </seg>
            <seg n="16a53e6f">
              Ett konstaterande i utskottsbetänkandet som är bra är att det
              avsätts ett årligt stöd till regional FoU-verksamhet på äldreområdet.
              Det är positivt.
            </seg>
            <seg n="0c0afc2e">
              Apoteksmonopolet, anser jag och Centerpartiet, har överlevt sig
              självt och bör avvecklas. När nu EU-medlemskapet också sätter
              press på monopolet är det en tidsfråga innan monopolet faller;
              det är vår bedömning. Med en ny alliansregering efter valet påskyndas
              avvecklingen. Vår bedömning är att konkurrens på sikt leder till
              lägre priser, större effektivitet och ökad tillgänglighet.
            </seg>
            <seg n="2fbf1c6e">
              Förra året enades utskottet och beslutade riksdagen om ett tillkännagivande
              om ett utvecklingsstöd för Pion, patientinformation online. Det
              tillkännagivandet har nonchalerats av regeringen. Och i stället
              för att utskottet liksom tidigare står enat bakom detta krav är
              det nu helt plötsligt de borgerliga partierna som själva får stå
              bakom stödet till Pion, vilket också redovisas i en reservation.
              Detta, tillsammans med uttalanden som ansvarigt statsråd har gjort
              när det gäller denna verksamhet, gör att jag från att ha varit
              optimist nu har blivit pessimist. Det tycker jag är väldigt trist.
            </seg>
            <seg n="ad74bd07">
              Vi kommer att fortsätta att arbeta för att ge utvecklingsstöd
              till Pionverksamheten. Min fråga, avslutningsvis, till utskottsmajoriteten
              är: Varför blev det på det här viset?
            </seg>
          </u>
          <note type="speaker" n="66de6522">
            Anf. 14 JAN LINDHOLM (mp):
          </note>
          <u who="jan_lindholm_258194" xml:id="i-7f19d4c5131ea83b-0" n="13d87695">
            <seg n="9282f4f2">
              Herr talman! I dag debatterar vi ett betänkande som omfattar
              4,6 % av statens budget eller 41,6 av budgetens totalt 907 miljarder
              kronor. 4,6 % låter kanske inte så märkvärdigt, men 41,6 miljarder
              är en oändlig massa resurser. Om man sedan tänker på att de verksamheter
              som vi behandlar i betänkandet kostar landstingen ca 140 miljarder
              och kommunerna ungefär lika mycket förstår vi att det totalt handlar
              om verksamheter som tillsammans motsvarar mer än en tredjedel
              av hela statsbudgeten.
            </seg>
            <seg n="74ab4141">
              Till detta kan man lägga de kostnader som andra delar av samhället
              belastas med på grund av att alla de insatser som görs inom det
              här budgetområdet, till exempel när det gäller alkohol och narkotika,
              både i form av vård och förebyggande arbete, men även alla andra
              former av vård och omsorg, inte alltid lyckas så bra som vi skulle
              vilja att de gjorde. Det får konsekvenser i form av till exempel
              eftersök av förvirrade människor, skadegörelse och som konsekvens
              av det ibland våld, med utredningar, polisinsatser och domstolskostnader
              som följd, kanske pyromandåd, trafikolyckor och mycket annat.
              Allt detta kan man koppla till det som hänger samman med att samhället
              inte alltid i tid och på ett bra sätt lyckas ta hand om de människor
              som av olika skäl drabbas av någonting som gör att livet inte
              längre fungerar för dem.
            </seg>
            <seg n="b653c390">
              Lägger man ihop alla de här kostnaderna är det lätt att inse
              varför vi som är samlade här i dag och debatterar är så intresserade.
              Hälsovård, sjukvård och social omsorg berör ju alla på flera sätt
              genom livet. Det är inte bara vår största arbetsmarknad med över
              en halv miljon anställda, de flesta verksamheter av alla slag
              i samhället och de flesta kostnader vi har är på något sätt starkt
              beroende av hur man lyckas inom den sociala sektorn, vården och
              omsorgen.
            </seg>
            <seg n="f49504f1">
              Det är naturligtvis omöjligt för mig, herr talman, att på de
              få minuter som jag har till mitt förfogande beröra alla de frågor
              som omfattas av betänkandet.
            </seg>
            <seg n="c661024c">
              Det allra bästa vore naturligtvis om alla förlossningar gick
              smärtfritt, om alla åt förnuftigt och motionerade klokt, om inga
              influensor drabbade oss, om trafikolyckor aldrig inträffade, om
              alla arbetsplatser var väl genomtänkta och helt riskfria och om
              alla kemikalier var ofarliga. Det bästa vore om problemen med
              alkohol och droger över huvud taget inte fanns och att alla slutade
              röka, att mobbning inte existerade och att naturkatastroferna
              naturligtvis också uteblev liksom att alla på ålderns höst var
              pigga in i det sista. Om det var så skulle kostnaderna för de
              sociala insatserna, vården och omsorgen vara minimala. Det är
              naturligtvis drömmen. Alla skulle då vara jättenöjda. Det är faktiskt
              friska och lyckliga som vi alla vill vara och inte vård- och omsorgskonsumenter.
            </seg>
            <seg n="b18e4027">
              Tyvärr får vi nog räkna med en del komplikationer för de flesta
              av oss på livets resa. Även om vi i Sverige är lyckligt lottade
              och inte behöver avsätta så stor del av vår bnp som en del andra
              länder måste göra för hälsovård och social omsorg finns det naturligtvis
              alltid nya önskemål och det finns alltid exempel på sådant som
              på olika sätt kan göras bättre.
            </seg>
            <seg n="f52a2455">
              Det är svåra prioriteringar som måste göras mellan olika områden,
              inte bara inom det här området. Det har vi hört i debatten i dag.
              Alla behov är ju angelägna.
            </seg>
            <seg n="4fb3e6c8">
              Jag tycker till exempel att det inte hade varit särskilt dumt
              att kunna lägga ytterligare 20 EU-miljarder på skola, vård och
              omsorg och trots det kunna amortera en del på statsskulden. Men
              nu är det inte så att riksdagen är överens med folkmajoriteten
              i just den frågan.
            </seg>
            <seg n="2361a517">
              Jag tycker ändå att det är en ganska tydlig prioritering när
              budgetramen för vårt utgiftsområde ökar med drygt 13 % i förhållande
              till utfallet för 2004 när den totala budgetramen för hela statsbudgeten
              bara ökar med 5,7 % för samma period.
            </seg>
            <seg n="442b6e97">
              I förhållande till utfallet 2004 föreslår majoriteten en förstärkning
              av anslagen till hälso- och sjukvården med 5,1 %, på folkhälsoområdet
              med 13 %, för handikappområdet med 27 %. För socialtjänstområdet
              är det en ökning med 40 %, för barnpolitiken med hela 52 % och
              slutligen för äldrepolitiken är det nästan en fyrdubbling av anslagna
              medel som gäller. De senaste punkterna omfattar ju små belopp.
              Det är därför de ryms inom en total ökning på 13 %.
            </seg>
            <seg n="c75785bd">
              Särskilt glad är jag naturligtvis, herr talman, för de 2 miljoner
              som satsas på driften av ett nationellt register över alternativ-
              och komplementärmedicinska utövare. Min förhoppning är att det
              i kombination med det nyligen invigda Osher centrum för integrativ
              medicin vid Karolinska institutet, som jag faktiskt hade möjlighet
              att vara med och inviga i fredags, ska innebära vidgade vyer och
              nya kunskaper för hela vårdområdet.
            </seg>
            <seg n="4f28d3b8">
              Att Vidarkliniken och Ågrenska utanför Göteborg får ett stöd
              och att Rett Center i Östersund får fortsatt stöd är jättebra,
              men inte minst att Konsumentinstitutet Läkemedel och Hälsa får
              möjlighet att fortsätta utveckla sin verksamhet med rapportering
              av läkemedelsbiverkningar direkt från brukarna är ett stort steg
              i rätt riktning.
            </seg>
            <seg n="7ef8ad45">
              Miljöpartiet står i huvudsak bakom betänkandet, men vi har ändå
              åtta särskilda yttranden där vi försöker tydliggöra de frågor
              där vi har en delvis annan uppfattning. Vi har även fyra reservationer
              som vi självklart alla står bakom, men för tids vinnande vid själva
              omröstningen yrkar jag bifall enbart till reservation 11 och reservation
              40.
            </seg>
            <seg n="26733cb5">
              Vi anser att riksdagen bör fungera som en blåslampa i baken på
              regeringen, inte bara när det råder stiltje utan även när det
              går framåt och finns mycket mer som behöver göras. Man bör använda
              sig av vinden när det blåser åt rätt håll.
            </seg>
            <seg n="79c1bc12">
              Vi tycker att det är ett stort steg framåt med rökfria restauranger,
              både för besökare, inte minst för barnen, och för personalen.
              Varför då inte rulla vidare med nya rökfria arenor och rökfria
              rättigheter på väg mot det tobaksfria samhället som ändå borde
              vara varje ansvarstagande vårdpolitikers mål? Nu verkar det i
              stället som om snuset har blivit en tillflykt för de rökare som
              inte kan bemästra sitt nikotinbegär. Visst sparar de sina egna
              lungor och omgivningens hälsa men fastnar troligen i stället i
              ett ännu svårare nikotinberoende.
            </seg>
            <seg n="487cbfcf">
              Staten borde satsa mer på forskning om rökning och om snusets
              hälsoeffekter. Över huvud taget borde man satsa mer på upplysning
              om vi ska nå de uppsatta målen på tobaksområdet. Fortfarande dör
              6 000 personer varje år i förtid i vårt land på grund av skador
              vållade av tobak. Jag tycker att ni ska rösta på reservation 11.
            </seg>
            <seg n="06fd22d0">
              Vi har nått en bit på väg nu när budgeten innehåller pengar för
              att utveckla Kilen och dess verksamhet för brukarstyrd rapportering
              om läkemedelsbiverkan. Men varför ska man nöja sig med det? Den
              enskilt största posten inom vårt utgiftsområde gäller kostnader
              för läkemedel, över 20 miljarder. TT rapporterade nyligen att
              fyra av tio besök på akuten beror på felaktig läkemedelsanvändning.
              Vi vet sedan tidigare att närmare 20 % av alla inläggningar av
              äldre på sjukhus beror på läkemedelsbiverkningar. Nu vet vi även
              att läkarnas rapportering till Läkemedelsverket inte täcker in
              alla de former av symtom och kombinationseffekter som kan uppstå.
              Här finns det en möjlighet att spara många miljarder åt statskassan,
              för att inte tala om allt det lidande som kan undvikas med bättre
              kunskap om läkemedel. Rösta alltså på reservation 40!
            </seg>
            <seg n="aaa76e85">
              Att läkemedel även måste anpassas för kvinnor tycker nog alla
              är en självklarhet. Ändå är de flesta preparat fortfarande framtagna
              för friska unga män, och doseringsanvisningarna tar oftast ingen
              hänsyn till kvinnokroppens särskilda kemi. Jag tycker att det
              är märkligt att Barbro Feltzings motion i frågan inte har vunnit
              socialutskottets gillande när det sitter så många duktiga och
              insiktsfulla kvinnor där. Alltså, rösta på reservation 40!
            </seg>
            <seg n="366b4360">
              Jag tycker att det ska bli väldigt intressant att se om regeringen
              tar det växande spelberoendet på allvar. Jag vet inte vilka odds
              som gäller om man skulle spela på att regeringen menar allvar
              när det gäller att ta tag i frågan. De säger ändå att de förstår
              problemet. Jag tror inte att jag skulle våga satsa många kronor
              på regeringens initiativkraft.
            </seg>
            <seg n="2b4bb3a0">
              Det är inte bara själva spelberoendet som oroar mig utan även
              det faktum att till och med den statliga spelindustrin kan bli
              en bricka i de kriminella nätverkens arbete. Jag vet inte om det
              är sant, men det har sagts mig att svarta pengar tvättas vita
              till och med på statliga kasinon.
            </seg>
            <seg n="6267fee4">
              Men det är när man träffar på ungdomar som tror att de kan leva
              på spel som man blir mest orolig. Vi måste återskapa förtroendet
              för de gemensamma solidariska lösningarna där önskedrömmar och
              lyckoideal har ett innehåll som är långsiktigt möjligt att nå
              för en växande befolkning på en begränsad planet. Vårt särskilda
              yttrande om spelberoende är inte någon sorts omyndigförklaring
              av regeringen utan ett starkt observandum på att samhällets skador
              kan bli i det närmaste omöjliga att reparera om speldjävulen tillåts
              sätta sig alltför djupt i alltför många själar.
            </seg>
            <seg n="47675135">
              Vi har försökt att få in resurser och skrivningar i betänkandet
              om professionella mansmottagningar. Det är mottagningar som vänder
              sig till män som slår kvinnor. Vi tror inte att kvinnojourer räcker
              till. Vi vill som vanligt inte att samhället enbart ska ägna sig
              åt att städa upp när olyckan redan har skett; vi anser att man
              måste lägga mer kraft på att förebygga. Män som slår måste få
              hjälp att ändra sitt beteende innan kvinnan i fråga tagit skada.
              Vi har valt att markera det i ett särskilt yttrande.
            </seg>
            <seg n="871eb28c">
              Fru talman! Det här var ett försök att i korthet beskriva betänkandet
              men också några nedslag i de detaljer som vi från Miljöpartiet
              har markerat. Det behövs olikheter om det ska bli debatt. När
              det gäller de övergripande målen uppfattar jag ändå att det råder
              ganska stor samstämmighet mellan partierna. Det är egentligen
              bara en del detaljer kring medlen på vägen dit där det skiljer.
              Det gäller främst, som vi redan har hört i debatten, att en del
              borgerliga partier är tydliga på att markera att de strävar bort
              från den solidariska och gemensamma lösningen mot mer av privata
              och egoistiska försäkringslösningar.
            </seg>
            <seg n="8433ee56">
              Det var tydligt när Kenneth Johansson talade för ett underifrånperspektiv
              för den civila sektorn och privata komplement till vården. Samtidigt
              säger han nej till det han kallar stopplagen, lagstiftningen om
              driftsformer för offentligt finansierad vård. Där skapas spelregler,
              precis det som Kenneth Johansson talar sig varm för, det vill
              säga ett regelverk för ett underifrånperspektiv just för att vi
              faktiskt ska kunna ha privata komplement inom vården och för den
              civila sektorn. Det visar att den politiska debatten ofta blir
              mer retorik. Man kramar sina ideologiska formler i stället för
              att tänka på verksamheten och verkligheten.
            </seg>
          </u>
          <note type="speaker" n="abe2822f">
            Anf. 15 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-1" n="e63dd34a">
            <seg n="d3fde188">
              Fru talman! Slutet av Jan Lindholms anförande tyckte jag var
              ett riktigt lågvattenmärke. Jan Lindholm säger att vi står här
              och talar om försäkringslösningar. Vem har pratat om försäkringslösningar?
              Vi pratar om en gemensam solidariskt finansierad vård och omsorg
              som ges efter behov. Det kan Jan Lindholm läsa senare i protokollet.
              Det är det vi åsyftar. Vi pratar inte om försäkringslösningar
              hämtade från andra delar av världen. Det är fråga om en gemensam
              och solidariskt finansierad vård som ges efter behov. Jag upprepar
              det en gång till så att det ska vara fullständigt klart hur vi
              ser på finansieringen.
            </seg>
            <seg n="7f5de370">
              Däremot ser vi fördelar i att det ska finnas fler vårdgivare.
              Då ökas valfriheten för den enskilda patienten och för personalen.
              Vi tror och är övertygade om att det leder till att vi får en
              positiv konkurrens, att vi får möjligheter att ha både allmänt
              driven, privat driven och idéburen verksamhet. Här ligger satsningarna
              på civilsamhället, på den ideella sektorn, på Erstas verksamhet
              med flera. Det är detta som är mångfalden, Jan Lindholm; en solidariskt
              finansierad hälso- och sjukvård med en mångfald vårdgivare. Det
              är det som du och ditt parti begränsar, stoppar och förhindrar
              genom ett förödande nejsägeri.
            </seg>
          </u>
          <note type="speaker" n="4b545848">
            Anf. 16 JAN LINDHOLM (mp) replik:
          </note>
          <u who="jan_lindholm_258194" xml:id="i-7f19d4c5131ea83b-1" n="13d87695">
            <seg n="70ea1051">
              Fru talman! Det är ganska märkligt att höra Kenneth Johansson
              och andra representanter för de borgerliga partierna kritisera
              och använda ordet stopplag för den reform som faktiskt gör just
              det man talar sig varm för. Det är märkligt att man pratar om
              solidariska och gemensamma lösningar, att vården ska ges till
              alla på lika villkor, när man i debatt efter debatt talar om hur
              fantastiskt det hade varit om lagen inte hade gått igenom, om
              privata företag hade fått driva hela sjukhus, hur det hade blivit
              resurser över att för den som har möjlighet att med egna pengar
              betala för vård få utnyttja de offentligt finansierade sjukhusens
              resurser i en annan köordning än den som handlar om prioriteringsordningen.
              Det har vi hört gång på gång.
            </seg>
            <seg n="179404bc">
              Det är inte självklart att det måste vara försäkringslösningar.
              Jag vet inte vad det finns för möjligheter att hitta andra system.
              Det kanske finns andra sätt att få fram pengarna för att köpa
              sådan vård vid sidan om. Om ni verkligen menar allvar vilket jag
              inte kan förstå att Kenneth Johansson menar med att det verkligen
              ska vara solidariska lösningar med lika villkor för alla, finns
              inte möjligheten. Därför förstår jag inte varför ni tycker att
              den nischen är så viktig i systemet. Alla andra vägar när det
              gäller att hitta entreprenörer som vill driva de offentligt finansierade
              sjukhusen finns ju kvar. Just det ni efterfrågar behövs inte om
              ni verkligen menar allvar med solidaritet och gemensamma lösningar.
            </seg>
          </u>
          <note type="speaker" n="3e1fe0de">
            Anf. 17 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-2" n="e63dd34a">
            <seg n="363c04a6">
              Fru talman! Nu gick Jan Lindholm från att påstå saker till att
              inte förstå. Det var en sund utveckling. Jan Lindholm påstod i
              sitt anförande att vi förordar försäkringslösningar. Det är lögn.
              Det ska man inte föra fram från den här talarstolen. Det är väsentligt.
              Nu förstår han inte. Det har jag förståelse för.
            </seg>
            <seg n="d1592523">
              Det är uppenbart att när vi för fram förslag om en solidariskt
              finansierad hälso- och sjukvård och flera vårdgivare menar vi
              att vi bejakar detta. Vi ser positivt på att flera är med på arenan.
              En stopplag som i första omgången inte kanske är alltför begränsande
              leder ändå till begränsningar. Alla de som är entreprenörer och
              som vill starta verksamheter ser att den majoritet som för närvarande
              råder i riksdagen tycker att det är något skumt. Flera av de partier
              som i dag är i majoritet tycker att egentligen allt ska drivas
              av det allmänna. Jag säger inte att det är Jan Lindholms och Miljöpartiets
              uppfattning, men det finns andra partier som du lierar dig med
              i frågan.
            </seg>
            <seg n="e13d0ae4">
              Jan Lindholm har nu gått från påstående till att inte förstå,
              och det är bättre. Då får vi jobba med att försöka hjälpa varandra
              att få dig att förstå vad vi menar så att vi kan få stöd för att
              driva en startlag, driva entreprenörskap och få fram inte minst
              den ideella sektorn en jätteviktig vårdgivare och ett komplement
              till övriga.
            </seg>
          </u>
          <note type="speaker" n="a07b31c1">
            Anf. 18 JAN LINDHOLM (mp) replik:
          </note>
          <u who="jan_lindholm_258194" xml:id="i-7f19d4c5131ea83b-2" n="13d87695">
            <seg n="4a08f9ad">
              Fru talman! Att det är svårt att förstå, Kenneth Johansson, tror
              jag inte att jag är ensam om att tycka. Kenneth Johansson vill
              ha ett underifrånperspektiv. Han vill få fram den civila sektorn,
              och han pratar om privata komplement inom sjukvården. Och så säger
              han nej till den lagstiftning som faktiskt öppnar just för detta,
              som skapar regelverk för det så att det faktiskt finns förutsättningar
              för den som vill agera med privat kapital inom det här området
              att veta vilka spelregler som gäller.
            </seg>
            <seg n="9bbb6678">
              Att säga nej till den lagstiftning som gör det möjligt att göra
              just det som du vill gör att det är svårt att förstå. Den kritik
              som du och dina meningsfränder har fört fram mot lagstiftningen
              har ju handlat just om den här ytterligare nischen när man inte
              längre betalar med skattemedel utan tillför någon annan form av
              finansiering för att kunna utnyttja det som ni påstår är en outnyttjad
              överkapacitet. Det är väldigt svårt att förstå varför det inte
              då skulle finnas ett utrymme för försäkringslösningar även om
              ni inte har presenterat hur man ska utnyttja den här outnyttjade
              resursen, hur man ska köpa sig denna fördel.
            </seg>
            <seg n="47d204ec">
              Det är möjligt att det finns andra vägar. Men det är väldigt
              svårt för den som försöker, och jag försöker verkligen, att förstå
              hur ni kan se problem i den här lagstiftningen. Jag kan inte se
              någon annan väg. Det är klart, det finns väl enskilda individer
              som har så stora privata tillgångar att de har råd att köpa en
              operation helt privat. Men jag tror att det är en väldigt liten
              grupp. I så fall är ju det här problemet oerhört litet. Men om
              det nu skulle omfatta en lite större del av befolkningen, då måste
              det vara någon annan krets på något sätt om man sedan kallar det
              för försäkring eller något annat vet jag inte för att man ska
              kunna slå ut kostnaden så att den inte drabbar den enskilda individen
              varje gång. Så det är svårt att förstå. Det är det.
            </seg>
          </u>
          <note type="speaker" n="f287dbbc">
            Anf. 19 KRISTINA ZAKRISSON (s):
          </note>
          <u who="kristina_zakrisson_c9f795" xml:id="i-30089c3dbb12471f-0" n="3edc9af6">
            <seg n="35f4e45b">
              Fru talman! Socialutskottets område spänner över en rad olika
              frågor, som vi har hört här. Alla är viktiga för folks välbefinnande
              men en del röner mer intresse än andra. Sjukvård och äldreomsorg
              engagerar de allra flesta medan till exempel frågor om spelberoende
              eller missbrukarvård mest engagerar dem som berörs på ett eller
              annat sätt. Det kanske beror på att vi, förhoppningsvis alla,
              kommer att bli gamla och behöva äldreomsorg. De flesta av oss
              kommer någon gång i livet att behöva uppsöka sjukvården. Så det
              vet vi kommer att beröra alla. Däremot tror väl inte så många
              av oss att vi kommer att drabbas av missbruk av något slag eller
              utsättas för våld i hemmet. Tyvärr är det alldeles för många som
              drabbas av det.
            </seg>
            <seg n="5c2439ee">
              Jag skulle vilja säga att mycket av det socialpolitiska arbetet
              är beroende av olika aktörer, av att olika politikområden samverkar,
              av att kommuner och landsting samverkar och av att myndigheter
              och institutioner samverkar. Det får inte vara så att folk som
              behöver hjälp kommer i kläm för att det inte finns samverkan i
              samhället.
            </seg>
            <seg n="6bbfd0a7">
              Vi har ett gemensamt finansierat system, en välfärdsmodell som
              vi tycker är bra. Men som någon tidigare har sagt kan det inte
              vara så att vi försvarar systemen för systemens egen skull. De
              måste fungera för den enskilde. Då är det viktigt, eftersom vi
              har en gemensam, skattefinansierad välfärd, att alla aktörer också
              samverkar så att det kommer den enskilde individen till del. Där
              finns det fortfarande en del att göra. Psykiatrin har till exempel
              tagits upp. Där handlar det ibland inte bara om resursbrist utan
              faktiskt om att samverkan inte fungerar. Där kan vi från riksdagens
              sida medverka till att det blir bättre. Det är inte alltid resursbrist
              när vi tycker att det inte fungerar så bra som det skulle kunna
              göra. Det kan också vara andra faktorer, till exempel att samverkan
              inte fungerar.
            </seg>
            <seg n="b269f98a">
              När det gäller den generella välfärdsmodellen har ju vi från
              majoritetens sida alltid talat för att vården och omsorgen ska
              vara solidariskt och gemensamt finansierad. Nu hör vi från den
              ena borgerliga representanten efter den andra att de tycker precis
              likadant. Det välkomnar vi. Ibland är det ju så att det är bra
              att stjäla idéer av varandra. Om vi har idéer som passar är det
              klart att vi ska anamma dem. Vi tycker att det känns bra att man
              nu också poängterar det, att det ska vara gemensamt skattefinansierat.
            </seg>
            <seg n="1242e507">
              Men då är det så klart viktigt att det också är finansierat.
              Budgetförslag är en helhet. Det är inte så att utgiftsområde 9
              är ensamt i budgeten, att man där kan säga att man lägger till
              si och så mycket resurser om man samtidigt tar bort från andra
              områden. Det gäller för dem som är psykiskt sjuka, till exempel.
              Det finns fortfarande en del brister inom psykiatrin. Men det
              är också så att de som är psykiskt sjuka behöver vara sjukskrivna.
              De behöver få sjukersättning som de kan klara sig på. De behöver
              också gå och hämta ut läkemedel. Det är svårt för dem också att
              få pengarna att räcka till. Man kan liksom inte stycka upp de
              olika utgiftsområdena och säga att vi värnar den här gruppen,
              och gör det inom ett område, men när det gäller arbetslöshetsersättning
              eller sjukersättning gör vi det inte. Jag tycker att det är viktigt
              att det är en helhet och att allting hänger ihop.
            </seg>
            <seg n="c86f593b">
              Jag skulle också vilja säga något om ekonomin. Det var någon
              som tidigare tog upp, jag tror att det var Kenneth Johansson,
              att regeringen lånar i högkonjunktur. Jag skulle vilja påminna
              om att när vi tog över 1994 tror jag att statskulden var 80 %
              eller 85 % av bnp. I dag är den just under 50 %. Visst lånar vi,
              men jämförelsevis lite. Jag skulle också vilja påstå att statens
              ekonomi, att vi har en god ekonomi, är en grundförutsättning för
              att vi ska kunna ha en social politik som fungerar och för att
              vi ska kunna utveckla de här politikområdena.
            </seg>
            <seg n="45a4df5d">
              Kommunerna och landstingen har ju en nyckelroll när det gäller
              välfärden. Om man tittar på landstingen är det så att i 17 av
              20 landsting kommer man 2005 att ha ett överskott. Då kan man
              tycka att det viktigaste inte är att det finns ett överskott i
              landstingen. Men det är viktigt att det inte går back så att vi
              kan fortsätta utvecklingen av sjukvården. Vi har kunnat sanera
              statens finanser och ha en god ekonomi. Det har gjort att man
              har kunnat tillföra resurser till kommuner och landsting. Det
              är naturligtvis oerhört viktigt för att vi ska kunna utveckla
              de områden som vi vill utveckla. Där ska jag återigen säga att
              det finns en del kvar att göra till exempel när det gäller psykiatrin,
              också barn- och ungdomspsykiatrin. Men klarar vi inte ekonomin
              kan vi inte heller satsa pengar.
            </seg>
            <seg n="72b55160">
              Alla frågor i budgeten är viktiga, men det finns en del som känns
              särskilt aktuella. En som Ingrid Burman har tagit upp tidigare,
              och kanske andra också, är satsningen på ökat stöd till kvinnor
              som utsätts för våld, till kvinnor och deras barn. Vi satsar 135
              miljoner för att motverka mäns våld mot kvinnor. Pengarna är avsatta
              för kvinnojoursverksamhet och för en ombildning av Rikskvinnocentrum.
              Jag vill också poängtera, som jag tror att Ingrid Burman gjorde,
              att det naturligtvis inte får betyda att kommunerna lägger över
              ansvaret på kvinnojourerna. Det är kommunens ansvar att det finns
              en organisation som fungerar och att det är hög kvalitet. De här
              pengarna kan kommunen för sig eller kvinnojouren för sig ansöka
              om ifall det är så att man mot förmodan inte kan samverka, men
              det hoppas jag att man kan. Samverkan tror jag är A och O i de
              allra flesta frågor.
            </seg>
            <seg n="a8471091">
              Vi har också ett tillkännagivande, som tidigare har nämnts, om
              spelberoende. Det är ett område där vi i utskottet, och det här
              tror jag är gemensamt för oss alla, är mycket oroade över utvecklingen.
              Det är alarmerande att ungdomar spelar i högre och högre grad.
              Det är också alarmerande, som någon tidigare sade, att det finns
              de som faktiskt tror att man kan leva på, försörja sig på och
              bli rik på att spela. Jag skulle nog vilja säga att i 99,9 % av
              fallen förlorar den spelande pengar. Någon enstaka vinner naturligtvis,
              annars skulle man inte kunna fortsätta. Men oerhört många förlorar
              så mycket att det blir ekonomiska tragedier. Där finns det mer
              att göra, alltså när det gäller spelberoende. Där har vi också
              ett tillkännagivande om att vi tycker att det bör tillföras mer
              pengar.
            </seg>
            <seg n="38d457ea">
              Det finns mer att göra vad gäller dem som har hamnat i spelberoende
              men också för att förebygga att man hamnar där. Jag tror också
              att det finns anledning att se över lagstiftningen för att ytterligare
              reglera spelmarknaden, men framför allt för att komma åt den illegala
              spelmarknaden.
            </seg>
            <seg n="7702e0f0">
              När det gäller missbrukarvården föreslår vi i vår budget en satsning
              på 200 miljoner för 2006 och 350 miljoner för 2007. Det gäller
              satsningen Ett kontrakt för livet, där vi försöker förstärka de
              olika delarna i vårdkedjan och se till att den som har fått vård
              sedan också kan få en bostad och ett arbete. Staten och kommunerna
              ska göra en överenskommelse, och man ska precisera vad kommunerna
              ska göra.
            </seg>
            <seg n="1ddd7ea6">
              Det är ett svårt område, men det är inte desto mindre viktigt
              att vi satsar på det och försöker hjälpa dem som har kommit snett
              och som har hamnat utanför arbetsmarknaden.
            </seg>
            <seg n="a410815a">
              På äldreområdet innebär budgeten viktiga satsningar. Kompetensstegen,
              som vi har börjat med tidigare, gör att personal inom äldreomsorgen
              får kompetensutveckling. Där tycker jag att det är viktigt att
              understryka att det inte alltid handlar om fler händer i vården.
              Det är viktigt att påpeka att de som jobbar i vården använder
              både hjärna och hjärta. Och de måste få möjlighet att utveckla
              sin kompetens.
            </seg>
            <seg n="1d6c6717">
              Cristina Husmark Pehrsson välkomnade satsningen på anhörigstödet.
              Jag tycker också att det är en väldigt bra satsning. Det finns
              många anhöriga som drar ett väldigt tungt lass. Och de behöver
              få den hjälp som de kan få. Då handlar det inte bara om att man
              behöver hjälp i form av timmar utan om att man behöver stöd, råd
              och utveckling när det gäller den här verksamheten. När det gäller
              anhörigstödet tror jag att vi måste fortsätta att se över detta
              område för att ta reda på hur vi kan backa upp de anhöriga som
              drar ett väldigt tungt lass.
            </seg>
            <seg n="10ba78ef">
              Demensvården, som har nämnts här tidigare, är också ett område
              som det finns anledning att följa noga och titta närmare på. Socialstyrelsen
              arbetar med att utveckla riktlinjer för demensvården. Det är ett
              område där det har hänt en hel del. Det har kommit ny forskning,
              och man lär sig mer och mer. Men väldigt många drabbas på olika
              sätt och får inte alltid den hjälp som de behöver. Jag tror att
              det behövs rätt mycket mer utbildning och kompetensutveckling
              inom vården på det området. Och jag hoppas att Socialstyrelsens
              arbete kan hjälpa till att utveckla det området.
            </seg>
            <seg n="d2cf4c97">
              När det gäller tandvården kommer utgifterna för högkostnadsskyddet
              för äldre att öka lite grann under 2006. Det minskade något under
              2005. Åtgärder har också vidtagits för att korta väntetiden för
              beslut hos Försäkringskassan som hanterar systemet. Det har varit
              ett problem, men jag hoppas att man har kommit till rätta med
              det.
            </seg>
            <seg n="78463aeb">
              Framför allt när det gäller tandvården innebär budgeten ett besked
              om att det kommer ett förslag om en ny tandvårdsförsäkring under
              våren 2006. Kostnaderna för grundläggande tandvård behöver minska
              och skyddet mot höga kostnader förbättras. Det är ett viktigt
              steg som kommer att tas. Och vi hoppas att vi får ett förslag
              om en bra utbyggd tandvårdsförsäkring.
            </seg>
            <seg n="2189138b">
              När det gäller sjukvårdens område har vårdgarantin nämnts här
              i olika sammanhang. Och det är väl här som man kan se skillnaden
              mellan det borgerliga blocket och majoriteten. Vi tycker att det
              är bra med en vårdgaranti. Men vi tycker att det är oerhört viktigt
              att de reformer som vi inför är finansierade. Det är svårt att
              förstå hur man kan påstå att man ökar resurserna på många olika
              områden samtidigt som man säger att man ska minska intäkterna.
              Men vi tycker att vårdgarantin är bra, men den ska vara finansierad.
              Annars tror vi att det går ut över andra områden som vi tidigare
              har prioriterat som viktiga.
            </seg>
            <seg n="d86a4502">
              Det finns några förslag på sjukvårdens område. Cristina Husmark
              Pehrsson sade att Socialdemokraterna gör borgerliga förslag till
              sina egna. Det finns några förslag som vi inte kommer att göra
              till våra egna. Vi kommer till exempel inte att lova skattesänkningar
              ned till OECD-nivå. Det har varit lite olika bud från de borgerliga
              partierna om hur fort detta ska gå. Men jag tror att det senaste
              var från Maud Olofsson om att det skulle ske på två mandatperioder
              250 miljarder, 20 % av statens budget, ska alltså bort på två
              mandatperioder. Samtidigt hävdar man att man ökar resurserna på
              område efter område.
            </seg>
            <seg n="07cad5dc">
              Cristina Husmark Pehrsson talade också om de förslag som finns
              i Moderaternas budgetmotioner, bland annat att man vill införa
              en avgift vid uttag av läkemedel och höja högkostnadsskyddet både
              för läkemedel och för sjukvård. Det är inte förslag som vi har
              i vår budget. Vi tror att det drabbar de sjuka och inte gynnar
              dem.
            </seg>
            <seg n="0bd3861f">
              Det finns ett annat förslag som faktiskt minskar tillgängligheten
              till sjukvård i stället för att öka den. Det gäller förslaget
              från Moderaterna om att man ska ha ett läkarintyg från första
              sjukdagen, vilket kommer att öka belastningen på vårdcentralerna
              ganska rejält.
            </seg>
            <seg n="8886bf79">
              Jag har talat lite längre än jag skulle. Jag ska därför avsluta
              mitt anförande.
            </seg>
          </u>
          <note n="70456932">
            Jag yrkar bifall till förslaget i utskottets betänkande och avslag
            på samtliga reservationer.
          </note>
          <note type="speaker" n="add6e6b4">
            Anf. 20 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-3" n="253be343">
            <seg n="cdf3dbb2">
              Fru talman! Jag kan börja med att säga till Kristina Zakrisson
              att det finns en hel del som vi är helt överens om, bland annat
              när det gäller utvecklingen av demensvården men också när det
              gäller andra äldre sjuka som behöver vård och rehabilitering.
            </seg>
            <seg n="b5371904">
              Det talas om att man fortsatt vill stödja anhöriga. Men jag har
              inte hört riktigt hur det ska gå till. Jag kan bara konstatera
              att äldre i dag på många håll bara får 60 % av den omsorg som
              de har tilldelats men att de får betala 100 %. Hur ska vi komma
              till rätta med det, Kristina Zakrisson? Det är ju att försnilla
              de äldres pengar, särskilt de som är svaga och utsatta. De får
              betala för full tjänst men får bara 60 %. Det skulle jag vilja
              ha några kommentarer till när vi talar om att värna dessa människor.
            </seg>
            <seg n="4d4e99e5">
              Men vi kan också vara helt överens om att det gäller att klara
              ekonomin. Men det gör vi genom att få folk i arbete inte genom
              att i första hand, som Kristina Zakrisson talar om och som vi
              har hört tidigare i dag, tala om a-kassa och sjukersättning. Det
              handlar om att folk ska få jobb. Det handlar om att folk ska få
              komma till vården. Det handlar om att man ska bli frisk och att
              man ska få rehabilitering.
            </seg>
            <seg n="82e6291b">
              I dag förtidspensioneras väldigt många unga med 64 % i ersättning.
              Då får man inte heller någon rehabilitering. Hur ska Kristina
              Zakrisson klara alla dessa unga arbetshandikappade personer som
              inte får ett fast arbete i dag därför att det utökade arbetsgivaransvaret
              gör att arbetsgivarna inte vågar anställa? Då blir man förtidspensionerad,
              och då får man ingen rehabilitering. Hur ska vi hjälpa arbetshandikappade
              till arbete? Hur ska vi hjälpa folk att få rehabilitering?
            </seg>
          </u>
          <note type="speaker" n="0cf51615">
            Anf. 21 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-1" n="3edc9af6">
            <seg n="d52f0fac">
              Fru talman! Det sista som Cristina Husmark Pehrsson sade tycker
              jag är oerhört viktigt, nämligen att folk i mycket större utsträckning
              måste få rehabilitering och att arbetsgivaren också i större utsträckning
              faktiskt försöker anpassa arbetsplatsen på ett sådant sätt att
              den som har fått en arbetsskada och blivit sjuk har en chans att
              komma tillbaka till arbetet. Det var också syftet med sjuklöneperioden.
              Om man får in anställda i rehabilitering inom en viss tid minskar
              kostnaden för arbetsgivaren. Det finns alltså flera incitament
              här för att arbetsgivaren faktiskt ska jobba med den anställde.
            </seg>
            <seg n="cd046c17">
              Jag tycker att det är oerhört viktigt. I mycket större utsträckning
              måste den som inte är arbetsför till 150 % kunna få vara kvar
              på arbetsmarknaden.
            </seg>
            <seg n="7718f068">
              För mig handlar a-kassa och sjukersättning om en försäkring som
              vi har. Vi har en sjukförsäkring, och vi har en arbetslöshetsförsäkring.
              Jag delar inte den uppfattning som Moderaterna framför i någon
              motion om att man ska minska bidragsberoendet. Det handlar inte
              om bidragsberoende om man blir sjuk så att man inte kan arbeta.
              Men man måste naturligtvis ändå kunna klara sin försörjning. Då
              får man del av den sjukförsäkring som man har varit med om att
              betala. Därför tycker jag att resonemanget om att svaga och utsatta
              får betala inte är riktigt. Det är den borgerliga politiken som
              gör att svaga och utsatta får betala eftersom de som är sjuka
              och de som är arbetslösa inte tillhör de starka grupperna i befolkningen.
              De ska få del av vår generella välfärd som vi gemensamt finansierar.
              Då tycker jag att det är nästan smaklöst att säga att de är bidragsberoende.
            </seg>
          </u>
          <note type="speaker" n="60bb2901">
            Anf. 22 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-4" n="253be343">
            <seg n="d2c44d4c">
              Fru talman! Jag vet inte hur mycket landstingsskatten och kommunalskatten
              har höjts hemma hos Kristina Zakrisson. Jag vet bara att det i
              de flesta socialdemokratiska landsting och i många kommuner har
              blivit en ökad kostnad som mest drabbar dem som har låga löner
              och dem som är sjuka och arbetslösa. Det är ju de som får betala
              för att ni inte kan fixa fler jobb och detta med att det ska vara
              lättare att kunna bli anställd.
            </seg>
            <seg n="5febb480">
              Vi ska inte tala om en ökning med 25 kr vid receptuthämtning
              om Kristina Zakrisson inte samtidigt talar om vad det har blivit
              av era skattehöjningar ute i landet i minskade inkomster för dem
              som har lägst.
            </seg>
            <seg n="8acea227">
              Sedan vill jag också tala om psykvården. Där är vi helt överens.
              Ni borde ha gjort mer.
            </seg>
            <seg n="4ac00eb3">
              I tidningen City från den 6 december kan jag läsa om Helsingfors
              och om att psykvården har 60 miljoner kronor över. Det står så
              här:
            </seg>
            <seg n="47bd0ab2">
              Efter år av nedskärningar lovade landstinget att satsa på psykvården
              igen. Men årets bokslut visar ett överskott på drygt 60 miljoner
              kronor. Varför då? Jo, säger man från Helsingfors, vi kommer att
              få mindre pengar av staten nästa år så de här pengarna behöver
              vi till att satsa på det.
            </seg>
            <seg n="6ac6799b">
              Inte ett öre har ännu använts av årets budgeterade 45 miljoner
              kronor, de så kallade Miltonpengarna. Jag skulle vilja ha en kommentar
              om det.
            </seg>
            <seg n="17319b28">
              Vad säger alltså Kristina Zakrisson till sina partikolleger som
              har hållit inne 60 miljoner kronor i psykiatrin i år? Man har
              ju sagt att man ska satsa, och behovet är oändligt.
            </seg>
          </u>
          <note type="speaker" n="9df2d8a1">
            Anf. 23 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-2" n="3edc9af6">
            <seg n="eb02419e">
              Fru talman! Till mina partikamrater skulle jag vilja säga att
              de pengar som finns för psykiatrin naturligtvis måste användas
              för de psykiskt sjuka. Jag tror att det i väldigt många fall handlar
              om det vi tidigare varit inne på, nämligen att man inte riktigt
              är säker på var ansvaret ligger. Är det kommunen eller är det
              landstinget som ska göra något?
            </seg>
            <seg n="fbbbcb6b">
              Väldigt ofta handlar det i stället om att säga: Det här är så
              besvärligt. Vi vet inte hur vi ska göra. Vi kan inte prioritera
              pengarna så nu tycker vi att staten ska ta över. Men det tror
              inte jag är en bra lösning, utan jag tror att ju närmare människan
              detta hanteras, desto bättre är det för den enskilde.
            </seg>
            <seg n="08108d17">
              Jag kände inte till att det fanns 60 miljoner över, så för mig
              är det en överraskning. Jag vet inte exakt varför det är så, men
              för mig känns det lite märkligt att det blir så. De pengarna borde
              naturligtvis användas för dem som det handlar om. Annars säger
              man ju någon sade det tidigare här från talarstolen att psykiatrin
              är eftersatt därför att det inte finns pengar. Här är det uppenbarligen
              inte så, utan det är någonting annat som klickar. Det borde inte
              få göra det, utan de skattemedel som betalas in ska användas effektivt
              och komma den enskilde till del. Den uppfattningen delar jag alltså
              helt och hållet.
            </seg>
            <seg n="5215fa32">
              När det gäller skattehöjningen och de 25 kronorna i ökad receptavgift
              kan jag säga: Ja, det är klart om det bara vore så att man betalar
              25 kr mer när man hämtar medicin. Men det är ju dessutom så att
              taket för högkostnadsskyddet vad gäller läkemedel höjs likaså
              vad gäller sjukvård. Ersättningen när man blir sjuk sänks, och
              ersättningen när man blir arbetslös sänks. När man bygger på med
              det ena efter det andra tycker jag att vår modell är bättre. I
              så fall höjer vi skatten så att vi alla gemensamt är med och betalar
              så att inte bara den som är sjuk och arbetslös drabbas.
            </seg>
          </u>
          <note type="speaker" n="59b8a231">
            Anf. 24 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-3" n="e63dd34a">
            <seg n="6ad8934e">
              Fru talman! Ja, jag sade att jag tycker att det är osunt att
              låna i en högkonjunktur. Jag trodde faktiskt att Kristina Zakrisson
              och jag skulle kunna vara överens om det.
            </seg>
            <seg n="a897ece4">
              Kristina Zakrisson hade som utgångspunkt år 2004 och talade om
              saneringen av ekonomin. Ja, och vilket parti var det som fick
              sätta på sig blåblusen och göra jobbet? Lite av hederlig historiebeskrivning
              gentemot mitt parti tycker jag att man faktiskt kan begära.
            </seg>
            <seg n="7cd0f123">
              Det är tragiskt att allt det slit, allt det som många fick vara
              med och genomföra och som verkligen inte var lätt, i många stycken
              nu ska sjabblas bort. Det är det vi ser. Håller man inte ordning
              på sin ekonomi kommer vi i situationer där vi får uppleva den
              här typen av nödvändiga åtgärder igen. Vi vill inte det.
            </seg>
            <seg n="be89e624">
              Min nu bortgångne far sade: Pojk, spara ihop pengarna först och
              handla sedan! Kanske håller det inte i alla lägen, men principen
              är ganska sund. Det gäller att se till att först ha tillväxt och
              resurser för att sedan använda sig av dem.
            </seg>
            <seg n="b0312f81">
              På samma sätt är det med vårdgarantin. En hederlig historiebeskrivning
              ska det vara. Under mina sju och ett halvt år i riksdagen har
              jag varje gång varit med och å mitt partis vägnar finansierat
              ett vårdgarantiförslag. Sedan år 2002 har vi det gemensamt från
              alliansens partier. Det är fakta, och det tycker jag att vi ska
              hålla oss till.
            </seg>
            <seg n="bf428a47">
              Jag tog upp frågan om tillgängligheten i mitt anförande. Vi vet
              att detta är ett av de allra största problemen. Jag skulle vilja
              höra, Kristina Zakrisson jag tänker då främst på familjemedicinen
              hur vi kan förbättra tillgängligheten. Jag har idéer men har hittills
              i dag inte hört några från Kristina.
            </seg>
          </u>
          <note type="speaker" n="6b4319df">
            Anf. 25 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-3" n="3edc9af6">
            <seg n="c4d83bf9">
              Fru talman! Jag ska börja med att ge Centerpartiet ett erkännande.
              Precis som Kenneth Johansson säger var Centerpartiet med och sanerade
              ekonomin efter perioden 19911994. Dessförinnan var tyvärr Centerpartiet
              med och bidrog till resultatet år 1994. Men jag ger er alltså
              gärna en eloge.
            </seg>
            <seg n="61f6bd53">
              Däremot är det lite synd att Centerpartiets ledare nu är en av
              dem som tydligast har markerat att skattenivån ska ned till OECD-nivå.
              Det handlar alltså om 250 miljarder under två perioder. Det är,
              tycker jag, en ganska stor omsvängning där från politiken under
              åren 19941998 till politiken nu mellan år 2002 och år 2006.
            </seg>
            <seg n="7ddaf6ed">
              När det gäller vårdgarantin och finansieringen måste jag fortfarande
              säga att det måste vara en helhetsbild. Om vi tycker att det är
              viktigt att människor har möjlighet att få ersättning när de är
              sjuka och arbetslösa och att det är viktigt att de ska kunna gå
              till läkaren utan att det så att säga kostar skjortan och utan
              att det avgörande är hur mycket pengar de har, måste vi se till
              att alla de områdena fungerar.
            </seg>
            <seg n="e825ddc7">
              För mig är det viktigt att hela budgeten håller ihop. Men jag
              måste erkänna att jag inte är tillräckligt påläst för att kunna
              säga hur Centerpartiet tidigare har finansierat förslaget till
              vårdgaranti. Möjligen har jag lite fel där, men såvitt jag vet
              fanns det förslag som inte var finansierade. Det tycker inte vi
              är rimligt, utan vi anser att när vi ska införa en ny reform ska
              den vara finansierad.
            </seg>
            <seg n="5069df37">
              Man kan titta till exempel på LSS. När LSS infördes jag tror
              att det var år 1994 fanns det ungefär 2 miljarder i budgeten.
              I dag är budgeten uppe i 1213 miljarder, och det lär inte räcka.
              Beloppet bara fortsätter att stiga. När en ny reform införs bör
              den vara ordentligt analyserad så att man ser konsekvenserna och
              vet att man klarar finansieringen.
            </seg>
          </u>
          <note type="speaker" n="423fcb9b">
            Anf. 26 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-4" n="e63dd34a">
            <seg n="411cf1e2">
              Fru talman! Ja, hela budgeten ska gå ihop. Det finns en utgiftssida,
              och det finns en inkomstsida. Det här ska fungera. Det är därför
              som vi i Centerpartiet verkligen har ambitionen att snabbt få
              ordning på ekonomin. Vi ska inte låna pengar av våra barn det
              är ju vad vi i dag gör. Vi har en låneskuld på kanske 1 250 miljoner
              kronor och betalar många miljoner kronor i ränta. Hittills presenterade
              vallöften har ökat de negativa siffrorna i budgeten.
            </seg>
            <seg n="38b58cd3">
              Vi i Centerpartiet tycker att man ska ha ordning på ekonomin.
              Budgeten ska gå ihop. Det gäller alla delar. Bästa sättet att
              nå dit är att folk är i jobb och att vi först får tillväxt. Sedan
              kan vi på det sättet ha den välfärd som vi verkligen efterlyser,
              vill ha, och som behövs.
            </seg>
            <seg n="d1931f45">
              När det gäller familjemedicinen den nära vården, vardagssjukvården
              är det för Centerpartiet oerhört angeläget att vi kommer i ett
              läge där vi har en förbättrad tillgänglighet. Jag tror att det
              är medborgarens krav. Vi i mitt parti vill vara med och se till
              att lösa det.
            </seg>
            <seg n="9e964e19">
              Jag tror att det väldigt mycket handlar om att ha en attraktiv
              familjemedicinsk verksamhet med ett nytänkande kring hur vi kan
              nå allt från mer av hembesök till användning av ny teknik och
              till en utbyggnad med fler allmänläkare. Det handlar alltså om
              sådant som gör att vi kan klara de handlingsplaner och andra planer
              som finns på området. Där måste vi öka tempot. Det är också något
              som vi i Centerpartiet vill bidra till.
            </seg>
          </u>
          <note type="speaker" n="063206f4">
            Anf. 27 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-4" n="3edc9af6">
            <seg n="f4db4dfc">
              Fru talman! Jag instämmer i att det är viktigt att den nära sjukvården
              fungerar. Vi har ett problem på vissa håll. Själv kommer jag från
              Norrbotten, där vi har orter där det är svårt att få allmänläkare,
              och det är problematiskt. Folk blir otrygga. Vet man att man snabbt
              får kontakt med en läkare så tror jag att det är som Chatrine
              Pålsson tidigare sade: För den mer avancerade sjukvården är man
              beredd att åka långt, men för den nära vården vill man ha tillgängligheten
              snabbt. Det är en trygghetsfråga. Då menar jag att de här förslagen
              som har kommit men jag tror att Moderaterna var ensamma om det
              om att begära läkarintyg från första sjukdagen ju belastar vårdcentralerna
              på ett sätt som innebär att läkaren inte i första hand ska träffa
              en patient som efterfrågar vård utan en patient som efterfrågar
              ett papper. Kenneth Johansson pratade själv tidigare om att byråkratin
              ökar alldeles för mycket inom sjukvården. Det här är ett förslag
              som definitivt skulle öka byråkratin, men inte öka tillgängligheten
              utan tvärtom minska den.
            </seg>
          </u>
          <note type="speaker" n="f1c617c1">
            Anf. 28 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-3f64b5a5b64ff71e-1" n="b748b45d">
            <seg n="1bb857d5">
              Fru talman! Kristina Zakrissons inlägg väcker några frågor. Den
              första är att Kristina Zakrisson uppehåller sig kring anhörigstödet,
              förbättrat stöd till anhöriga som tar hand om en äldre livskamrat,
              vilket är fallet i de flesta fall. Det är oerhört angeläget att
              hitta ett individuellt utformat stöd för de människor som i dag
              ofta går på knäna.
            </seg>
            <seg n="a1d28b47">
              Tidigare var vi överens i socialutskottet om att man skulle lagreglera
              en skyldighet för kommunerna att ha anhörigstöd. Hur man utformade
              det skulle kunna variera. Det har vi varit överens om i ett par
              betänkanden med Kristina Zakrisson. Sedan har Ylva Johansson varit
              i riksdagen och berättat att hon inte tycker så. Vi ska inte lagreglera
              detta. Vad gäller för Socialdemokraterna i utskottet i dag? Står
              man kvar vid tanken på att lagreglera skyldigheten för kommunerna
              att ha anhörigstöd?
            </seg>
            <seg n="35d19dbd">
              Den andra frågan gäller att Kristina Zakrisson tar upp vårdens
              personal. Det är mycket viktigt. Vårdens personal är kärnan när
              det gäller att få en fungerande vård och äldreomsorg.
            </seg>
            <seg n="984d0c2a">
              I samband med att stopplagen infördes var det ett antal fackliga
              organisationer som sade att det här var en dum idé. För vårdens
              personal vore det bra med fler alternativa arbetsgivare. Alla
              privata alternativ får ju nästan alltid dessutom bättre betyg
              av vårdens personal än vad det offentliga får. Drar Kristina Zakrisson
              någon slutsats av vad de fackliga organisationerna sade i samband
              med stopplagen?
            </seg>
            <seg n="177ff2db">
              Den tredje frågan är väl den som tydligast belyser hur ord och
              handling inte går ihop. Jag delar ditt engagemang för att motverka
              spelberoende. Det är djupt oroande att alltfler fastnar i spelberoende.
              Men hur känner Kristina Zakrisson för en regering som nu har gett
              Svenska Spel i uppdrag att öppna upp för Internetpoker? På vilket
              sätt minskar det spelberoendet? På vilket sätt tar vi ett socialt
              ansvar genom att vi ger statligt ägda Svenska Spel möjlighet att
              med aggressiv marknadsföring få in fler människor som spelar mer
              fler människor som fastnar i missbruk?
            </seg>
          </u>
          <note type="speaker" n="899d88c1">
            Anf. 29 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-5" n="3edc9af6">
            <seg n="3591ca7b">
              Fru talman! Jag börjar med frågan om spelberoende. Jag uppfattar
              absolut att regeringen delar vår oro och gör det man kan för att
              reglera spelmarknaden och minska det illegala spelandet. Sedan
              är jag inte säker på att man lyckas med det och att det här är
              rätt sätt att komma vidare, men jag är helt övertygad om att regeringen
              delar oron precis som vi gör och är beredd att vidta åtgärder
              som skulle minska spelandet. Frågan är hur man gör det eftersom
              det redan i dag förekommer väldigt mycket Internetspel och väldigt
              mycket illegala spel och eftersom man också vet att mycket av
              kriminaliteten hänger ihop, att det är droger och spelpengar och
              att många problem är hopbakade.
            </seg>
            <seg n="14154757">
              Jag hyser inte minsta tveksamhet om att regeringen gör vad man
              kan och skulle vidta åtgärder om man visste exakt vad man skulle
              göra för att minska spelberoendet. Det är jag inte alls orolig
              för. Jag är övertygad om att man tar de beslut man tar därför
              att man hoppas att de ska reglera marknaden och att man ska få
              människor att spela på en reglerad marknad och inte på en illegal
              marknad.
            </seg>
            <seg n="733200ec">
              När det gäller vårdens personal och privata aktörer på marknaden
              har jag naturligtvis också hört facken säga, till exempel på S:t
              Göran, att man tyckt att det har varit väldigt bra. Kommunal är
              nöjda, och man framför att man har större påverkansmöjligheter.
              Den slutsats jag drar av det är att det finns en del kvar att
              göra för oss i offentlig sektor. Om det är så att det finns privata
              entreprenörer som är duktiga på det här så ska vi naturligtvis
              lära av dem och ta efter dem.
            </seg>
            <seg n="4925ba27">
              Men vi har inte reglerat att man inte får ha privat verksamhet
              eller att man inte får ha privata entreprenörer. Det vi har reglerat
              är att man inte får sälja ut alla sjukhus. Vi har också reglerat
              hur man kan ta in patienter. Egentligen har vi faktiskt reglerat
              en marknad som det nu finns alla möjligheter för privata entreprenörer
              att vara med på.
            </seg>
          </u>
          <note type="speaker" n="ab8e57e3">
            Anf. 30 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-3f64b5a5b64ff71e-2" n="b748b45d">
            <seg n="e00d952d">
              Fru talman! Det finns alla möjligheter för privata entreprenörer
              att vara med, säger Kristina Zakrisson. Det är inte riktigt så
              personalen på S:t Görans Sjukhus uppfattar det. Det är inte riktigt
              så personalen och patienterna i Simrishamn eller Lundby uppfattar
              det. De uppfattar att man ägnar massor med tid i detta parlament
              och i Regeringskansliet på andra sidan bron åt att försöka förbjuda
              och stoppa verksamhet som fungerar väldigt bra. Det var också
              bakgrunden till att de fackliga organisationerna i princip samfällt
              sade att den här stopplagen inte är en bra idé.
            </seg>
            <seg n="a121ac0c">
              Det är bra om det offentliga lär sig av privata alternativ, men
              det som är grunden är ju att förstå att det behövs fler arbetsgivare
              för att vårdyrkena ska bli mer attraktiva. Det som är grunden
              är att förstå att ska ny metodik kunna utvecklas så måste vi öppna
              upp för alternativ.
            </seg>
            <seg n="1ba674a9">
              Vad gällde spelberoende var det jag ber om ursäkt, Kristina Zakrisson
              ett oerhört tunt svar. Det skarpaste beslut som har fattats på
              senare tid är att man öppnar upp för att Svenska Spel ska ägna
              sig åt Internetpoker. För mig är det obegripligt att det kommer
              att minska spelberoendet. De privata spelbolagen jublade ju allihopa,
              för de såg starten på en avreglering av en aktiv spelpolitik det
              var vad de såg. Och jag tror att resultatet blir att vi kommer
              att ha fler människor som fastnar i spelberoende. Resultatet blir
              att vi kommer att ha fler anhöriga som sitter fast i en situation
              där de lever med en spelmissbrukare som spelar bort familjens
              hushållsinkomster, och det är djupt allvarligt.
            </seg>
            <seg n="7ec6c0a3">
              Sedan skulle jag gärna vilja ha ett svar, eftersom Kristina Zakrisson
              i allmänna ordalag tog upp vikten av anhörigvårdare. Står Kristina
              Zakrisson och Socialdemokraterna i utskottet fast vid det man
              tidigare sagt i utskottet, det vill säga att vi ska lagreglera
              skyldigheten att ge ett stöd från kommunernas sida till anhöriga,
              så att man kan komma iväg och få avlastning vid något tillfälle
              när man tar hand om sin make eller maka dygnet runt och så att
              man kan få ett individuell lösning anpassad efter den enskilde?
              Eller har Socialdemokraterna i utskottet ändrat sig efter att
              Ylva Johansson kom hit till kammaren och sade att regeringen inte
              stod bakom den tanken?
            </seg>
          </u>
          <note type="speaker" n="6704e958">
            Anf. 31 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-6" n="3edc9af6">
            <seg n="548303e9">
              Fru talman! Ja, om Erik Ullenhag tycker att det låter tunt när
              det gäller spelberoende och spelmarknad kan jag inte göra så mycket
              annat åt det än att säga att jag har förtroende för att regeringen
              arbetar med frågan på ett klokt sätt. Sedan är jag väldigt bekymrad
              över spelandet och att det börjar som en lek i väldigt unga år
              och sedan fortsätter. Det handlar ju inte bara om pengar. Det
              handlar också om att det finns ungdomar som sitter och spelar
              nätterna igenom och blir spelberoende fast det inte handlar om
              pengar. Det där är en sektor där jag delar Erik Ullenhags uppfattning
              om att det är en oroande utveckling. Jag tror att det är oerhört
              svårt att hitta sätt att reglera det här, men det hindrar ju inte
              att vi måste försöka fortsätta.
            </seg>
            <seg n="fe91d171">
              När det gäller synen på propositionen och beslutet om vårdens
              ägarformer är det inte så konstigt att personalen blev väldigt
              bekymrad och att vi fick sådana reaktioner som vi fick. Erik Ullenhag
              påstår här att vi förbjuder och stoppar verksamhet. Det gör vi
              ju inte. Vi har inte förbjudit någon privat entreprenör. Väldigt
              många trodde ju att man nu inte skulle få bedriva S:t Görans något
              mer över huvud taget, och privata sjukhus skulle inte få finnas.
              Vi säger egentligen ingenting om privata sjukhus. Man får bygga
              upp hur många privata sjukhus man vill med privata pengar. Det
              vi reglerar är landstingsägda sjukhus som entreprenörer ska ta
              över. Jag förstår att människor trodde att det var någonting helt
              annat vi lagstiftade om, för så gick påbudet ut i väldigt hög
              grad, speciellt från borgerliga partier. Vi hade en del träffar
              med Capio, och deras ingång var ungefär sådan: Varför ska ni förbjuda
              oss att bedriva verksamhet?
            </seg>
            <seg n="98eebfd6">
              Men det gör vi ju inte. Nu lagreglerar vi, så att det faktiskt
              går att i större omfattning bedriva sådan här verksamhet.
            </seg>
          </u>
          <note type="speaker" n="3b4d9b9a">
            Anf. 32 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-3" n="cd780e6e">
            <seg n="360029bd">
              Fru talman! Jag vill börja med att bara kommentera en sak om
              de borgerliga partiernas förslag om att det ska vara en rättighet
              att arbetsgivaren kan kräva sjukintyg från första dagen. Jag vill
              påminna Kristina Zakrisson om att det finns flera kollektivavtal
              där det redan finns. Kommer Socialdemokraterna att se till att
              det upphör?
            </seg>
            <seg n="80c913d4">
              Jag håller med Erik Ullenhag om allt han sade om spelberoende.
              Jag tycker att det är fruktansvärt att man beslutar om nya former
              då man vet att spelberoendet kan öka.
            </seg>
            <seg n="8e759335">
              Men jag vill fråga om två andra saker. Den ena frågan gäller
              hemlöshet. Det finns två reservationer, en från Kristdemokraterna
              och en från de andra borgerliga partierna där de vill ha en tak-över-huvudet-garanti.
              Vi kristdemokrater tycker att det i socialtjänstlagen ska skrivas
              in en rättighet att få en bostad. Med tanke på alla hemlösa, alla
              som jobbar med detta och alla ideella organisationer som jobbar
              vid natthärbärgen vill jag fråga: Tycker inte Socialdemokraterna
              att det är pinsamt att man inte har kunnat införa en sådan rättighet
              så att människor säkert 500 personer i Helsingfors inte ska behöva
              sova utomhus? Vad är det för välfärd när man inte försöker att
              lösa dessa problem på ett bättre sätt?
            </seg>
            <seg n="36533a99">
              Min andra fråga gäller hjälpmedelsgarantin: Hur länge anser Socialdemokraterna
              och Kristina Zakrisson att en person som är i behov av hjälpmedel
              ska behöva vänta på det hjälpmedel som kan vara en förutsättning
              för att man kan bo kvar hemma? Det är min fråga.
            </seg>
          </u>
          <note type="speaker" n="06b51468">
            Anf. 33 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-7" n="3edc9af6">
            <seg n="7cd81baa">
              Fru talman! Det är tragiskt med hemlöshet och att det fortfarande
              i dag finns människor som sover utomhus. Det är ett problem som
              vi inte har lyckats lösa. Men jag är inte alls säker på att ett
              beslut här i riksdagen om att det inte ska få förekomma innebär
              att folk får en bostad. Problemet är mycket mer komplext än så.
              Det är många olika politikområden som måste samverka. Till exempel
              kan detta med kontrakt när det gäller missbrukarvården kan ha
              betydelse.
            </seg>
            <seg n="d3d2269c">
              Väldigt många av de mest utsatta människorna har både missbruksproblem
              och psykiska problem, men om det ena eller det andra kommer före
              det andra vet jag inte. Men vi kan uppenbarligen inte hantera
              dessa stora problem. Det är det som man måste komma åt för att
              kunna hjälpa de hemlösa. Aldrig så mycket lagstiftning om en viss
              garanti gör nog inte att de hemlösa får ett boende värdigt en
              människa, för det är också viktigt. Det handlar inte bara om att
              man ska ha tak över huvudet, utan man måste få hjälp med att förbättra
              sin livssituation eftersom den naturligtvis är fullständigt ohållbar.
            </seg>
            <seg n="581d590e">
              När det gäller hjälpmedelsgarantin vill vi naturligtvis inte
              att någon ska behöva vänta. Har man ett funktionshinder som kan
              underlättas med ett hjälpmedel ska man naturligtvis få det så
              fort som möjligt för att man ska kunna fungera bra i samhället.
              Det är också samhällsekonomiskt vettigt. Men här finns det en
              hel del kvar att göra.
            </seg>
            <seg n="e85450c3">
              När man hörde de borgerliga representanterna tala här tidigare
              skulle man kunna tro att vårt välfärdssamhälle fullständigt har
              brakat ihop. Vården fungerar inte, äldreomsorgen fungerar inte,
              handikappolitiken fungerar inte och så vidare. Men så är det ju
              faktiskt inte, utan det mesta fungerar oerhört bra. Fast det finns
              fortfarande en del brister, det får jag väl tillstå.
            </seg>
          </u>
          <note type="speaker" n="848a2695">
            Anf. 34 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-4" n="cd780e6e">
            <seg n="8e7f753d">
              Fru talman! Socialdemokraternas insikt om att saker inte fungerar
              är ju ganska dålig ibland. Vårdgarantin är ett bevis på detta.
              Det tog jättemånga år innan man förstod att det var ett problem
              att folk fick vänta. Det är likadant med kommunens äldreomsorg.
              Den fungerar inte på sina ställen, men likväl kommer det inte
              några handlingskraftiga förslag.
            </seg>
            <seg n="e019f60a">
              När det gäller hemlösheten är det självklart att missbrukare
              och psykiskt sjuka ska ha hjälp och vård, men de behöver också
              någonstans att bo. Det finns så många öppna vårdformer fram och
              tillbaka. Jag tror att det behövs både öppna och slutna vårdformer.
              Men självklart måste det vara en mänsklig rättighet att ha någonstans
              att bo när det är kanske 1020 grader kallt ute. Tak-över-huvudet-garantin
              gäller ju mer en akutsituation, men det finns ju inte ens det.
              Man förlitar sig till de ideella organisationerna, men staten
              är ganska njugg med bidragen. Sedan får dessa organisationer lösa
              problemen för de kan inte se människor ligga och sova ute på olika
              platser.
            </seg>
            <seg n="d1b6df58">
              För inte så länge sedan deltog jag i ett möte på Sergels torg
              som hade anordnats av ideella organisationer. Man ropade efter
              bostäder. Flera sade: Det går inte i Helsingfors. Vi har inget
              jobb. Vi kan inte köpa en bostadsrätt. Det tar flera år innan
              vi kommer upp oss och kan få ett jobb så att vi blir trovärdiga
              för att få en bostad. Det finns ingen väg. Det är stängt överallt.
            </seg>
            <seg n="6f4d24cd">
              Det gjorde att jag for illa i mitt hjärta. Det knep tag i mig
              när jag träffade dessa människor som har stått och klappat på
              porten, men inte kommit in även om de var rehabiliterade från
              sitt missbruk. Är det konstigt om de faller dit igen? Det här
              är en fråga som det har larmats så mycket om under de senaste
              åren så den måste vi göra någonting åt.
            </seg>
          </u>
          <note type="speaker" n="7474f391">
            Anf. 35 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-30089c3dbb12471f-8" n="3edc9af6">
            <seg n="fdf59100">
              Fru talman! Det är just för den gruppen av människor, som Chatrine
              Pålsson var inne på, som kanske har påbörjat en rehabilitering
              och är på väg att komma tillbaka till ett vanligt liv som ett
              kontrakt för livet kan vara en hjälp där de olika aktörerna tar
              sitt ansvar och där man försöker att sätta på pränt vad som ska
              göras.
            </seg>
            <seg n="7b0518f5">
              Sedan är bostadsmarknaden i Helsingfors sådan att det är oerhört
              svårt även för den som har ett jobb och kan betala hyran att få
              en bostad. Här är ju situationen extrem, men det finns ju hemlösa
              på andra ställen, även om de är väldigt få på de mindre orterna,
              det får man ju ändå tillstå. Där tror jag att frivilligorganisationerna
              gör en väldigt stor nytta.
            </seg>
            <seg n="ba37fa0c">
              Jag har själv jobbat med sociala frågor och träffat en del hemlösa.
              Man upplever ibland att det finns en misstänksamhet mot myndighetspersoner
              och därför vänder sig inte de hemlösa till det sociala eller till
              institutioner fast de skulle kunna få hjälp. Där kan frivilligorganisationerna
              göra en stor nytta och ofta vara en ingång för att man sedan ska
              kunna komma vidare till att få både den vård och den hjälp som
              man behöver.
            </seg>
            <seg n="b086fd8b">
              Sedan vill påpeka en gång till att nog ser vi brister, men även
              i riksdagen måste man väl vara ärlig och säga att sjukvården och
              äldreomsorgen överlag fungerar oerhört bra. Men det finns ställen
              där gamlingar far illa på något sätt, och det finns olika tillsynsmyndigheter
              som har att se över det. Men jag vill poängtera att man inte kan
              stå här och räkna upp bristerna som om det vore det vanligaste.
              Det är inte sanning, utan sanningen är att Sverige som välfärdsland
              står väldigt högt i kurs jämfört med många andra länder. Det hjälper
              inte de enskilda som far illa, men det är trots allt en mycket
              liten del som inte fungerar.
            </seg>
          </u>
          <note type="speaker" n="41c84f59">
            Anf. 36 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-a59fad5c125eaeec-0" n="0ee5de35">
            <seg n="c36a379f">
              Fru talman! Det är härligt att vara socialdemokrat och stå här
              i riksdagens kammare och debattera välfärdens kärna inte för att
              det skulle saknas problem. Jag är inte nöjd. Jag har en lång agenda
              framför mig, men jag är stolt över att vara socialdemokrat. Jag
              är stolt över att representera en regering som tillsammans med
              Vänsterpartiet och Miljöpartiet klarar av att initiera, finansiera
              och genomföra stora väsentliga reformer inom sjukvården, tandvården
              och äldreomsorgen.
            </seg>
            <seg n="6db3d776">
              När jag ser mig om bland andra jämförbara länder är jag stolt
              över Sverige, svensk sjukvård och svensk äldreomsorg. Vi har klarat
              och vi klarar tillväxt, välfärd och rättvisa. Men det är klart
              att när man vill som vi vill slåss för människors lika värde,
              för rättvisa, för solidaritet och för jämlikhet, då finns det
              ingen anledning att vara nöjd. Vi har mycket mer att göra, och
              vi gör det.
            </seg>
            <seg n="1ad77b4f">
              Vi genomför vårdgarantin. Den håller på att genomföras just nu.
              Det är en stor strukturell reform. Vårdgarantin är viktig framför
              allt för den enskilde, och den handlar inte om ett beslut i Sveriges
              riksdag. Det handlar om en strukturell förändring i hela den svenska
              sjukvården, om ett annat sätt att arbeta och prioritera och om
              en helt annan ekonomisk bas för verksamheten än vad man har haft
              under många års tid i svensk sjukvård.
            </seg>
            <seg n="8a1b7066">
              Det är också en garanti på riktigt, för det innebär en förbättring
              och en förstärkning av patientens position och ställning till
              skillnad från den ransoneringsgaranti som gällde för tolv diagnoser
              tidigare under den borgerliga perioden. Den var till för att se
              till att man inte fick operation på båda ögonen utan bara på ett
              när man behövde operera starr. Man såg också till att man förde
              över resurser mellan de olika diagnosområdena på ett som jag tycker
              väldigt olyckligt sätt.
            </seg>
            <seg n="a6ac1a3d">
              Den vårdgaranti som vi nu genomför gäller alla diagnoser. Den
              genomförs på ett sätt som på ett väsentligt sätt stärker patientens
              ställning. Den gäller alla diagnoser, även psykiatrin.
            </seg>
            <seg n="d7826950">
              Vi är också överens om att prioritera en ny stor tandvårdsreform.
              Den aviseras i budgeten, och vi har bråttom med genomförandet.
              Vi kommer redan nästa år att kunna presentera förslag som riksdagen
              får ta ställning till för att kunna genomföra det första steget
              redan 2007. Det är en stor reform, som kommer att innebära väsentliga
              förbättringar för många människor. Den kommer att innebära att
              ingen ska behöva avstå från tandvård av ekonomiska skäl. Den kommer
              också att innebära att vi kraftigt förstärker den förebyggande
              tandvården för att säkerställa en god tandhälsa och folkhälsa.
            </seg>
            <seg n="7b744229">
              Vi genomför också en historiskt stor satsning på äldreomsorgen.
              Nu är vi i full gång med en miljardsatsning på personalens kompetens.
              Något sådant, i den här storleksordningen, har aldrig tidigare
              genomförts. Det handlar om att utveckla ny kompetens, men det
              handlar lika mycket om att använda befintlig kompetens och se
              till att den synliggörs och kommer till utnyttjande i verksamheten.
            </seg>
            <seg n="85e6cd94">
              Vi vill också, vilket det kommer att beslutas om snart, fyrdubbla
              anhörigstödet. Vi vill göra nya satsningar på väntjänster och
              volontärarbete, som är en viktig del i stödet till äldre och ett
              komplement till äldreomsorgen.
            </seg>
            <seg n="f83a0809">
              Vi föreslår i andra delar av budgeten 10 000 utbildningsvikariat
              riktade direkt till äldreomsorgen och äldrevården. Vi föreslår
              möjligheten till plusjobb, som kan bli en viktig förstärkning
              av många insatser för äldre.
            </seg>
            <seg n="cf0881b2">
              Men vi har mycket mer att göra på äldreomsorgens område. I vår
              kommer riksdagen att få ta ställning till en rad förslag i den
              nationella utvecklingsplanen som vi då presenterar och som nu
              aviseras i budgetpropositionen.
            </seg>
            <seg n="2f12a25c">
              Vi klarar av att tillsammans med Vänsterpartiet och Miljöpartiet
              genomföra och finansiera dessa stora reformer samtidigt som vi
              har ett generöst trygghetssystem och en mycket aktiv arbetsmarknadspolitik
              och näringspolitik. Vi kan göra det tack vare att vi har kompetens
              och kraft nog att ta ansvar för en ekonomisk politik som gör att
              Sverige i dag är ett föredöme bland våra EU-kolleger.
            </seg>
            <seg n="6dc3172d">
              Vi är inte alltid överens socialdemokrater, vänsterpartister
              och miljöpartister. Men vi klarar av att enas om väsentliga politiska
              beslut. Vi har också klarat av under flera års tid att ta ansvar
              för Sverige och för att kunna genomföra och finansiera konkreta
              reformer.
            </seg>
            <seg n="57cbe2b0">
              Ni i den borgerliga alliansen har aldrig klarat detta. Ni klarade
              det inte när ni hade regeringsmakten. Ni har inte heller klarat
              det i de stora landsting och regioner där ni under förra mandatperioden
              hade chansen att visa vad ni ville göra på välfärdens kärnområden.
            </seg>
            <seg n="0cd2a8ee">
              Ni klarar det inte heller nu. Det hör man när man lyssnar på
              debatten. Ni är beredda att sälja ut väsentliga delar av välfärden
              genom att låta arbetslösa, sjuka och gamla betala för era reformer.
              De reformer som ni föreslår är helt olika. Ni är överens om vilka
              som ska betala, men ni är inte överens om vad ni ska prioritera.
            </seg>
            <seg n="bc868eab">
              Inom tandvården vill Kristdemokraterna gå så långt att man vill
              införa tandvården i högkostnadsskyddet för sjukvården. Det är
              en reform på 1020 miljoner kronor enligt Handelns Utredningsinstitut.
              Ni ska regera tillsammans med Moderaterna, som inte vill tillföra
              en enda krona men som ändå påstår sig kunna genomföra förbättringar
              inom tandvården.
            </seg>
            <seg n="bdd55144">
              Folkpartiet vädjar till att få med mig på en reform om ett husläkarsystem.
              Det är ett system som Folkpartiet inte har fått med någon av sina
              alliansbröder på att genomföra. Jag diskuterar gärna förbättringar
              inom familjeläkarna och primärvården tillsammans med Folkpartiet,
              men då får ni också vara beredda på att ta ansvar för andra delar
              av politiken och sjukvårdspolitiken.
            </seg>
            <seg n="28c18b05">
              Centerpartiet säger sig vara emot centrala regler och centrala
              lagar. Samtidigt har Centerpartiet tillsammans med sina borgerliga
              bröder ställt sig bakom ett förslag om en så kallad startlag som
              gör att landstingen inte längre ska kunna välja utifrån kvalitetskriterier
              vilka aktörer man vill ha som ska vara entreprenörer i verksamheten.
              De ska i stället tvingas enligt lag att alltid ge rätten till
              den som i dag är anställd i verksamheten att ta över den. Det
              är väl centralstyrning om något!
            </seg>
            <seg n="3a7d1672">
              Det enda som ni tycks vara överens om är att det är okej med
              försämringar för dem är sjuka, gamla och arbetslösa. Ni är också
              överens om enorma skattesänkningar. Sedan har ni olika förslag
              på mycket dyra reformer som ska förbättra olika delar. Men i den
              delen har ni inte lyckats ena er.
            </seg>
            <seg n="786e626d">
              Ni har prövat det här receptet tidigare. Det har också prövats
              i många andra länder nära oss i Europa. Ingenstans har det fungerat
              framgångsrikt. Det har överallt lett till att man föröder de gemensamma
              finanserna och att det skapas en urholkad välfärd och ökade klyftor.
            </seg>
            <seg n="b23fb190">
              Fru talman! Jag ser fram emot att vi ska möta väljarna och låta
              dem säga sitt om vilken modell som har störst möjligheter att
              lösa de många problem som vi har i samhället och som vi har kvar
              att ta oss an. Ska vi fortsätta på vägen med generösa trygghetssystem,
              stora sociala reformer, aktiv arbetsmarknadspolitik och näringspolitik
              och en stark finanspolitik och fortsatt höga skatter? Eller ska
              vi prioritera stora skattesänkningar och låta sjuka och arbetslösa
              betala odefinierade reformer och definierade stora skattesänkningar?
            </seg>
          </u>
          <note type="speaker" n="fc0fe6a5">
            Anf. 37 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-5" n="cd780e6e">
            <seg n="4f4ab61c">
              Fru talman! Det var mycket glöd och eld! Det märks att det snart
              är valrörelse. Det är bra, för då blir debatterna roligare.
            </seg>
            <seg n="038161cb">
              Jag vill ändå påminna Ylva Johansson om att vi är fyra olika
              partier i den borgerliga konstellationen och att ni är tre olika
              partier i regeringskonstellationen. Också i den konstellationen
              finns det ett parti som delar Kristdemokraternas åsikt om framtidens
              ambitioner för tandvårdsförsäkringen. Det är Vänsterpartiet.
            </seg>
            <seg n="7162de98">
              Det är väl inga problem att komma överens och att nå delmål.
              Det inser jag. Jag tycker att det är fräscht att också väljarna
              får se att vi är sju olika partier som går ut med våra budskap.
              Dessutom kommer det att finnas några andra partier som också kommer
              ut med sitt budskap.
            </seg>
            <seg n="a79af7ff">
              Det är väljarna som ska visa vad de vill rösta på. Det är den
              fördelningen och maktpositionen som sedan avgör vilket regeringsunderlaget
              blir. Se detta som en demokratisk rättighet, och sätt inte några
              löjliga motprinciper mot det! Det är ju jättebra att det är så.
            </seg>
            <seg n="23e2b82d">
              Jag är ganska trött på att höra att alla borgerliga partier vill
              göra det så illa dåligt för sjukskrivna och arbetslösa. Det är
              ju inte sant! Det som är sant är ju att förtidspensionärer i dag
              får 64 %. Jag har inte hört något önskemål från Ylva Johansson
              om att förändra det. Det blir enligt det kristdemokratiska förslaget
              65 % när man har varit arbetslös i ett år.
            </seg>
            <seg n="ed0a4fd1">
              Vad är då den ideologiska skillnaden? Om förtidspensionären kan
              leva på detta, varför ska då inte en arbetslös kunna göra det?
              Ambitionerna i den borgerliga politiken är ju hela tiden att ingen
              egentligen ska behöva vara arbetslös i ett år.
            </seg>
          </u>
          <note type="speaker" n="223a693a">
            Anf. 38 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-1" n="0ee5de35">
            <seg n="f40d10ab">
              Fru talman! Det är alldeles utmärkt att vi har sju olika partier
              och att vi skiljer oss åt. Det är en viktig del av demokratin.
              Självfallet är vi socialdemokrater på inget sätt överens i alla
              delar med vare sig Vänsterpartiet eller Miljöpartiet, som jag
              också sade i mitt anförande.
            </seg>
            <seg n="5d21667a">
              Men den stora skillnaden mellan våra partier är att vi trots
              de skillnaderna har kunnat komma överens och vara handlingskraftiga
              när det gäller att faktiskt ansvara för den ekonomiska politik
              som har varit så framgångsrik. Vi har också kunnat genomföra stora
              sociala reformer trots våra olikheter.
            </seg>
            <seg n="14304180">
              När ni på den borgerliga sidan har försökt ena er och vara handlingskraftiga
              har det varit med förfärande konsekvenser. Det har bara lett till
              att man har förött de gemensamma finanserna. Det har skett på
              nationell nivå och det har skett ute i landstingen där ni har
              haft chansen i stora landsting med stor potential. Det har lett
              till att man både har genomfört stora skattesänkningar och många
              olika former av ofinansierade reformer. Det är därför ni har någonting
              att bevisa i den delen. Vi visar att vi klarar av att ta ansvar
              och att genomföra våra förslag.
            </seg>
          </u>
          <note type="speaker" n="a5b8626e">
            Anf. 39 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-48898f720e5a259b-6" n="cd780e6e">
            <seg n="cda7b78e">
              Fru talman! Låt oss ta en liten tur till Kalmar län. Det är borgerligt
              styrt, och landstingsstyrelsens ordförande är kristdemokrat. Där
              har vi sanerat det socialdemokratiska kaoset, som betydde att
              budgeten hade överskridits med jag tror att det var 1 miljard
              på tio år. Det har vi nu sanerat. Vi har dragit in 195 miljoner
              och ligger på plus. Man kan inte dra alla över en kam och säga
              att det blir kaos så fort de borgerliga regerar. Det är fel.
            </seg>
            <seg n="9bcfa475">
              Det finns sex arbetsgrupper i gång bland de borgerliga partierna.
              När partiledarna presenterar förslagen ska Ylva Johansson få se
              att vi är överens om mycket inom olika områden. Vänta bara! Tyvärr
              kan vi inte ge förslagen som julklapp, utan de kommer att droppa
              in under våren nästa år. Vi har alltså något spännande att se
              fram emot.
            </seg>
            <seg n="ad5384bd">
              Jag vill ta upp två saker som rör människor som själva inte kan
              tala för sig. Det ena gäller de demenssjuka. Vad gör regeringen,
              specifikt, för att förbättra deras situation? Nu kommer kompetensstegen
              jag vet ju vad Ylva Johansson kommer att säga. Det andra gäller
              de psykiskt sjuka. Hur ser det ut i planeringen för de psykiskt
              sjuka? Hur ser det ut i dag, den 14 december? Anders Milton har
              nu jobbat under ganska lång tid och lagt fram sina förslag. Vilka
              förslag kommer till våren? Kommer det över huvud taget några förslag
              som förbättrar för dessa svårt sjuka människor som inte själva
              kan tala för sig?
            </seg>
          </u>
          <note type="speaker" n="aced4c35">
            Anf. 40 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-2" n="0ee5de35">
            <seg n="630d23cb">
              Fru talman! Jag väntar med spänning på att de borgerliga arbetsgrupperna
              ska presentera sina resultat. Det är säkert många som väntar på
              det. Det ska också bli intressant att få ta del av väljarnas åsikt
              och sedan se vilken modell de väljer. Då får vi chansen att återkomma
              till den diskussionen.
            </seg>
            <seg n="c188f8b5">
              Hittills har det ju varit så, Chatrine Pålsson, att ni i det
              som ni kommit överens om följt den moderata politiken. Det är
              i de delarna ni i den borgerliga alliansen kommit överens. Det
              är den moderata politiken som fått styra. Det gäller de stora
              nedskärningarna i trygghetssystemen, de sjuka och de arbetslösa,
              och det gäller de stora skattesänkningarna. De är de riktigt stora
              delarna som ni hittills blivit överens om inom den borgerliga
              alliansen.
            </seg>
            <seg n="a45b044f">
              Vi får väl se hur det blir med fortsättningen, om det är Kristdemokraternas
              politik som kommer att synas när arbetsgrupperna presenterar sina
              förslag eller om det även då kommer att vara den moderata politiken.
              Det ska till exempel bli mycket intressant att se beträffande
              tandvården. Är det ett område som vi inte ska tillföra en enda
              krona de kommande åren, eller är det ett område som ska få kosta
              många miljarder i framtida reformer?
            </seg>
          </u>
          <note type="speaker" n="2ce88266">
            Anf. 41 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-3f64b5a5b64ff71e-3" n="b748b45d">
            <seg n="17db38b7">
              Fru talman! Nu kom statsrådet i gång med denna regerings bästa
              gren, att inte prata om verkligheten utan i stället opponera på
              oppositionen.
            </seg>
            <seg n="be0c1261">
              Ni har haft ansvaret under elva år i detta land. När Folkpartiet
              styrde Socialdepartementet infördes en vårdgaranti. När Folkpartiet
              styrde Socialdepartementet infördes lag om stöd och service, den
              kanske största frihetsreform som funktionshindrade i detta land
              upplevt. När Folkpartiet styrde Socialdepartementet infördes ett
              husläkarsystem. Då infördes också ett nytt pensionssystem som
              är hållbart även i framtiden. Det hände rätt mycket under de tre
              åren. Många människor noterar att så inte är fallet nu på Socialdepartementet.
            </seg>
            <seg n="db0cf069">
              Sedan talar Ylva Johansson inte om det som kanske är det allra
              viktigaste för svensk ekonomi och för människors frihet, nämligen
              att en miljon människor som borde kunna arbeta inte hade ett arbete
              att gå till i morse. Ekvationen går inte ihop ifall vi inte får
              dessa människor i arbete.
            </seg>
            <seg n="437a29e8">
              Jag kan garantera Ylva Johansson att Folkpartiet, precis som
              i Bankerydsuppgörelsen glid inte på den sanningen är en garant
              för trygga socialförsäkringar. Vi har inte vikt oss för Moderaterna,
              och det kommer vi inte heller att göra framöver.
            </seg>
            <seg n="ba77c8d1">
              Jag har några konkreta frågor till Ylva Johansson. Det är lite
              svårt att veta vilka ministrar som sitter i den regering som Persson
              styr eftersom han byter ut dem så fort någon misslyckas, men jag
              tror att Ylva Johansson satt i regeringen 1998. I det sammanhanget
              tog man fram, pressad av valrörelsen, en nationell utvecklingsplan,
              en handlingsplan, för äldreomsorgen. Det blir också nu huvudnumret.
              Mina konkreta frågor är: Vad gick snett med den planen? Hur kan
              det komma sig att fyra av tio låginkomsttagare i detta land är
              rädda för att bli gamla? Hur kan det komma sig att äldreboendena
              lagts ned efter det att denna kammare fattade beslut om handlingsplanen?
            </seg>
            <seg n="989b6cff">
              Det andra jag vill ta upp gäller det som ni sade på kongressen,
              nämligen att alla ska vara med. Anser Ylva Johansson, efter elva
              år av socialdemokratiskt styre, att alla är med i dagens Sverige?
            </seg>
          </u>
          <note type="speaker" n="eb45ddab">
            Anf. 42 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-3" n="0ee5de35">
            <seg n="8bcd04e6">
              Fru talman! När Folkpartiet styrde Socialdepartementet var det
              olyckligtvis Folkpartiet som också styrde Finansdepartementet.
              Det var det som ledde till de förödande konsekvenserna.
            </seg>
            <seg n="23b60a66">
              Det är lätt att fatta beslut om sociala reformer. Det är svårare
              att finansiera dem. Det vet alla som hållit på med politik ett
              tag. Om man kan strunta i finansieringen och nästan tro att man
              kan finansiera reformer genom att genomföra skattesänkningar,
              då gör man det enkelt för sig på Socialdepartementet. Men man
              gör det inte särskilt enkelt för de människor som har att leva
              i den verklighet som det resulterar i med höga räntor, hög arbetslöshet
              och förfärligt stora nedskärningar inom kommuner och landsting.
              Politiken måste hänga ihop inom alla departement och inom hela
              den budget som riksdagen har att ta ställning till.
            </seg>
            <seg n="6cfa754c">
              Vi har genomfört en maxtaxa inom äldreomsorgen. Vi har genomfört
              kraftiga förstärkningar när det gäller tillsynen av äldreomsorgen.
              Men vi måste gå vidare med andra delar av äldreomsorgen. Den nationella
              utvecklingsplanen, som kommer att presenteras i vår, blir en proposition
              till riksdagen. Därmed får vi anledning att här ta ställning till
              alla de delar som vi där kommer att föreslå.
            </seg>
            <seg n="ce9139f8">
              Vi är redan i gång med några av de riktigt stora, viktiga förberedelserna.
              En av dem handlar om personalens kompetens. Vi kan i riksdagens
              kammare besluta om aldrig så bra reformer på äldreomsorgens område,
              men arbetet ska utföras av dem som finns i verksamheten. Det innebär
              att vi måste satsa på personalen, annars kommer vi att stå här
              med tomma löften. Därför är det som i dag görs inom ramen för
              kompetensstegen viktigt, men det gäller också fortsättningen med
              utbildningsvikariaten.
            </seg>
            <seg n="903c0b94">
              Personalen är den enskilt viktigaste faktorn inte den enda för
              höjd kvalitet inom äldreomsorgen. Då är det också rätt ordning
              att först satsa på personalen och sedan gå vidare med till exempel
              lagändringar och andra styrinstrument.
            </seg>
          </u>
          <note type="speaker" n="bd023ec5">
            Anf. 43 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-3f64b5a5b64ff71e-4" n="b748b45d">
            <seg n="2b317503">
              Fru talman! Nu gick Ylva Johansson in på grundkurs 1 B i socialdemokratisk
              retorik; de problem vi har beror på tre års borgerligt styre 19911994.
            </seg>
            <seg n="4d8f17a2">
              Det är inte ofta jag rekommenderar någon att läsa det som socialdemokrater
              skrivit, men läs Kjell-Olof Feldt. Läs vad han skrivit om det
              som föregick moraset. Läs vad Allan Larsson sade om att se ljuset
              i tunneln, samtidigt som Folkpartiet sade att vi har en tickande
              arbetslöshetsbomb i detta land. Läs vad som hände i valrörelsen
              när ni lovade en sjätte semestervecka. Bengt Westerberg och Anne
              Wibble gick ut och talade om vikten av att i tid sanera finanserna.
              Då gick ni ut på gator och torg och sade att Westerberg hade en
              felprogrammerad hjärna. Var lite försiktig med att tro att alla
              problem uppstod 19911994.
            </seg>
            <seg n="5a53fb8f">
              Jag konstaterar med tillfredsställelse att Ylva Johansson inte
              ifrågasätter bilden av att det under de tre åren hände en hel
              del på Socialdepartementet, egentligen mer än vad som skett under
              elva år med socialdemokratiskt styre.
            </seg>
            <seg n="4f88a954">
              Låt mig säga något om de planer ni lägger fram. Det lades fram
              en plan 1998. Ni var pressade i valrörelsen, för äldreomsorgen
              var på tapeten. Ni var pressade av verkligheten. Nu har det gått
              ett antal år och det ska läggas fram en ny plan, med ny minister
              på just detta område. Det vore intressant att analysera för ni
              gör väl en analys innan ni lägger fram en ny plan vad som gick
              snett med den plan som lades fram 1998. Hur kommer det sig att
              så många är oroliga för att de inte ska få ett boende? Hur kommer
              det sig att vi gång på gång får rapporter om vanvård? Hur kommer
              det sig att vi befinner oss i ett läge där äldreomsorgen inte
              fungerar? Vilka lärdomar drar ni av den förra nationella handlingsplanen,
              som uppenbarligen inte fungerat eftersom det behövs en ny? Vad
              var det ni inte uppfyllde i den? Var den kanske feltänkt redan
              från början?
            </seg>
            <seg n="98e94301">
              Också jag ser fram emot att få möta väljarna. Jag tror att de
              som är funktionshindrade, och de som går på knä för att de tar
              hand om sina anhöriga, kommer att märka att den verklighet som
              är resultatet av Socialdemokraternas styre inte är en verklighet
              där alla är med, utan alldeles för många av de allra svagaste
              lämnas utanför. Den valdebatten ser även jag fram emot.
            </seg>
          </u>
          <note type="speaker" n="a06c91df">
            Anf. 44 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-4" n="0ee5de35">
            <seg n="9cb3d002">
              Fru talman! Jag är mycket stolt över det som vi har genomfört
              under de elva år som vi regerat Sverige. Tack vare den regeringsperioden
              är Sverige i dag ett av de mest framgångsrika och starka länderna
              i Europa, både när det gäller ekonomi, arbetsmarknad, välfärd
              och rättvisa. Vi vill fortsätta på den vägen. Det betyder inte
              att jag är nöjd, vilket jag inledde med att säga. Jag har en lång
              agenda. Det finns mycket mer att göra. Vi har genomfört många
              saker som vi är stolta över, men det betyder inte att det inte
              finns mer att göra.
            </seg>
            <seg n="e07db39b">
              Den intressanta frågan är: Vem har möjligheten, kraften, att
              genomföra de reformer som behövs för att alla verkligen ska vara
              med? Är det de som du tillhör numera de som redan från början
              säger att vi ska ge oss på de sjuka och de arbetslösa för att
              kunna sänka skatterna? Eller är det vi som faktiskt har visat
              att vi klarar huvudlinjen och prioriterar både generösa välfärdssystem,
              stärkt välfärd, aktiv arbetsmarknadspolitik och starka finanser?
            </seg>
            <seg n="6837a50d">
              Att vi har klarat det betyder inte att vi saknar problem eller
              arbetsuppgifter på det sociala området. Det finns mycket som jag
              inte är nöjd med. Det finns många i dag som inte är med. Men den
              viktiga politiska frågan är: Vilken politik har möjlighet att
              se till att ännu fler kommer med? Är det den politik som i en
              europeisk jämförelse har lyckats med att få med kanske allra flest
              på vagnen, eller den politik som i jämförbara länder har lett
              till ökade klyftor och utanförskap?
            </seg>
          </u>
          <note type="speaker" n="44e4929e">
            Anf. 45 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-5" n="e63dd34a">
            <seg n="b0b2f756">
              Fru talman! Jag har tre frågor.
            </seg>
            <seg n="d84f9d99">
              För det första: Tillgängligheten är avgörande. Står Ylva Johansson
              fast vid vad som står i handlingsplanen för hälso- och sjukvården
              om en förbättrad tillgänglighet genom en utbyggnad av primärvården
              och den familjemedicinska verksamheten, och i så fall hur?
            </seg>
            <seg n="867cd352">
              För det andra: Patienten ska vara i centrum. Jag har lagt fram
              ett flertal förslag om att vi måste få en samlad patienträttighetslagstiftning
              och en finansiell samordning med kraft i. Vi måste få ett helt
              annat synsätt med patienten i centrum. Medborgarna måste få bättre
              information om väntetider och rankningssystem. Från alliansen
              har vi föreslagit en oberoende enhet på Socialstyrelsen. Vilka
              idéer har Ylva Johansson, och hur ser hon på våra förslag?
            </seg>
            <seg n="7e9d9c55">
              För det tredje: Personalen är nyckeln till framgång. Vi har här
              fått höra om Kompetensstegen. Vi stöder den. Vi har hört om ett
              annat förslag också, som vi stöder. Men vi måste göra mycket mer!
              Det ska till så mycket mer för att vi ska lyckas klara den långsiktiga
              personalförsörjningen.
            </seg>
            <seg n="d902eec6">
              I en tidning i dag presenteras en gemensam rapport från alliansen:
              Världens viktigaste jobb måste uppvärderas Om personalen i vården
              . Det är en rapport som beskriver en rad konkreta förslag utöver
              det som Ylva Johansson hittills har orkat presentera på det här
              området. De kan leda till att vi tar ytterligare steg. Det handlar
              om att vi får en annan attityd till vårdjobben, men det finns
              också en rad konkreta förslag. Nog kan väl Ylva Johansson göra
              mer när det gäller personalsatsningar, och vad består det i så
              fall av?
            </seg>
          </u>
          <note type="speaker" n="64c0cc61">
            Anf. 46 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-5" n="0ee5de35">
            <seg n="31169239">
              Fru talman! Vi har under en tioårsperiod förstärkt statbidragen
              till kommuner och landsting med ungefär 50 miljarder kronor. Det
              är en viktig förutsättning. I dag går de allra flesta kommuner
              och landsting med plus.
            </seg>
            <seg n="ee14dab4">
              Det finns i dag ekonomiska förutsättningar i kommuner och landsting
              för att prioritera satsningar på personalen, också när det gäller
              anställningsvillkor och löner. Det finns utrymme för att göra
              prioriteringar i verksamheten.
            </seg>
            <seg n="2acad62f">
              Om man jämför kommuner som är styrda av politiker med olika politisk
              färg och ser hur mycket de faktiskt satsar på äldreomsorgen kan
              man tycka att den borgerliga alliansen borde vara lite orolig,
              särskilt om den som Kenneth Johansson säger att den inte heller
              vill ha någon centralstyrning eller pekpinnar från central nivå
              om hur pengarna ska användas. De stora satsningarna på äldreomsorgen
              eller äldreomsorgens personal ser vi inte i de kommuner som i
              dag har borgerlig majoritet. Hur tänker Kenneth Johansson åstadkomma
              detta om han samtidigt som han sade i sitt huvudanförande menar
              att vi inte ska ha någon centralstyrning eller några centrala
              regler på det här området?
            </seg>
          </u>
          <note type="speaker" n="3a6f08ef">
            Anf. 47 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-fd78bd2a26a2ab3b-6" n="e63dd34a">
            <seg n="aa19bf7f">
              Fru talman! Först ska jag ta up detta med kommunernas ekonomi.
              Om vi fick se mindre av pekpinnar, klåfingrighet, stopplagar och
              uppifrånperspektiv och mer av förtroende, lika villkor och bättre
              möjligheter för våra kommunala förtroendevalda är jag alldeles
              övertygad om att det skulle leda till bättre resultat. Jag är
              säker på att kommunalråden hemma i Gagnef, Leksand, Rättvik eller
              i någon kommun mycket bättre än Ylva Johansson kan bedöma hur
              man ska utforma verksamheten där. Man gör det lokalt i sin kommun
              i nära samarbete med anhöriga, med de äldre och med kommunala
              pensionärs- och handikappråd. Där sker processen.
            </seg>
            <seg n="adaaa327">
              Vi ska ha nationella målsättningar och göra uppföljningar och
              ha tillsyn, men bort med klåfingrigheten! Släpp fram initiativförmågan
              och kraften lokalt, så kommer Ylva Johansson att få se att det
              leder till resultat.
            </seg>
            <seg n="548f6428">
              Jag fick inget svar på min fråga om tillgänglighet och om den
              familjemedicinska verksamheten. Den är viktig för Centerpartiet
              och för alliansen. Är den viktig för Ylva Johansson?
            </seg>
            <seg n="eed0bc90">
              På min fråga om att sätta patienten i centrum fick jag heller
              inget svar. Ska vi ha en samlad patienträttslagstiftning eller
              inte? Det var min fråga.
            </seg>
            <seg n="86c8a86e">
              Och när det gäller personalsatsningar lägger vi nu fram förslag
              om ökat personalinflytande, fler platser på läkarutbildningarna,
              om att fler uppgifter ska gå till sjuksköterskor och undersköterskor,
              om att satsa på en specialistutbildning för sjuksköterskor och
              så vidare. Jag kan göra listan lång. Det är konkreta åtgärder.
              Nationen, Sverige och regeringen har en viktig uppgift att ta
              sin del. Sedan ska sjukvårdshuvudmännen tillsammans med de fackliga
              organisationerna ta sin del. Tillsammans måste vi lösa en långsiktig
              personalförsörjning. Här är nyckeln till en viktig satsning för
              att vi ska nå en god hälso- och sjukvård och omsorg i framtiden.
            </seg>
          </u>
          <note type="speaker" n="c45cb6ad">
            Anf. 48 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-6" n="0ee5de35">
            <seg n="f4bac9f2">
              Fru talman! Jag tror inte att de gamla, sjuka eller funktionshindrade
              som har stora behov tycker att det finns för mycket lagar och
              regler som styr deras rättigheter. Tvärtom känner sig många utlämnade
              till att hoppas på att få gehör för sina behov i den kommunala
              organisationen. Jag tror att vi behöver mer av centrala regler,
              även om det är viktigt att alltid göra avvägningar så att vi inte
              hämmar den lokala utvecklingen.
            </seg>
            <seg n="49493a24">
              Kenneth Johansson är svaret skyldig. Hur ska det system som Kenneth
              Johansson förespråkar se ut, där det ska vara mindre av regler
              på det sociala området och sjukvårdsområdet? Samtidigt har hans
              parti tänkt sig att regera ihop med Folkpartiet, som under sin
              tid i Socialdepartementet faktiskt införde centrala regler som
              gav enskilda utsatta människor större rättigheter. Det var dock
              inte alltid finansierat, men man ställde sig på de utsattas sida.
              Det har jag stor respekt för. Ni blir svaret skyldiga: Hur ska
              detta kunna konkretiseras i en gemensam politik?
            </seg>
            <seg n="e44ccb60">
              Kenneth Johansson säger att han vill ta bort lagar och regler.
              Jag är mycket nyfiken på att nu när arbetsgrupperna ska presentera
              sina förslag få höra vilka lagar och regler det är som ska bort
              på sjukvårdens och socialpolitikens område för att det ska bli
              bättre i kommuner och landsting.
            </seg>
            <seg n="b0966b8b">
              Lagen om driftsformer för offentliga sjukhus ska bort, har vi
              fått veta. Men den ska ersättas av en annan lagstiftning som på
              ett verkligt klåfingrigt sätt hindrar landstingen att välja entreprenörer
              utifrån kvalitetskriterier genom att man ger en lagstadgad rätt
              för dem som arbetar i verksamheten att ta över den. Snacka om
              att detaljreglera verksamheten och inte lita på de lokala politikerna!
            </seg>
            <seg n="0b4e3676">
              Kenneth Johansson har ingen replik kvar. Men jag ser fram emot
              att få ta del av arbetsgruppernas förslag om vilka lagregleringar
              på det sociala området och sjukvårdsområdet som ska tas bort.
            </seg>
          </u>
          <note type="speaker" n="2545a9c6">
            Anf. 49 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-5" n="253be343">
            <seg n="36d6185e">
              Fru talman! Statsrådet började med att säga att ni leder en stabil
              regering. Jag kan bara konstatera att ni visserligen har lyckats
              enas om budgeten här, men till betänkandet har Vänstern och Miljöpartiet
              fogat 13 reservationer och 12 särskilda yttranden. Det är alltså
              både med hängslen och livrem, skulle jag vilja säga.
            </seg>
            <seg n="58daa550">
              Ylva Johansson säger att vi diskuterar välfärdens kärna. Jag
              uppskattar naturligtvis att statsrådet är här och deltar i debatten.
              Samtidigt innebär det väl ett visst omyndigförklarande av hennes
              partikamrater i utskottet, som är representerade genom bara en
              enda person här i dag. Det kunde ha varit spännande att få ta
              debatten inom utskottet också, eller varför inte båda delarna?
              Jag saknar fler socialdemokratiska debattörer.
            </seg>
            <seg n="f312d9b0">
              Så kommer jag till detta med den framtida finansieringen. Tillväxt,
              sade Ylva Johansson. Ja, det är vad det handlar om. Det handlar
              om att få folk i arbete. I dag är alltför många förtidspensionerade
              på 64 % utan möjlighet till rehabilitering. Om inte fler kommer
              i arbete kommer bromsen för pensionerna att slå till 2007, och
              de som har arbetat och jobbat i Sveriges land och väntat på en
              trygg ålderdom får i stället en lägre pension. Det kallar inte
              jag för välfärdens kärna.
            </seg>
            <seg n="2bf34e3a">
              Jag skulle över huvud taget vilja diskutera finansieringen av
              äldreomsorgen. Nu säger statsrådet att man ska satsa 10 miljarder
              kronor på tio år. Det är 1 miljard kronor om året. Det är mindre
              än Riksbankens inflationsmål. Moderaterna satsar däremot 10 miljarder
              på tre år för att stärka vården och omsorgen.
            </seg>
            <seg n="a51d0218">
              Jag har till statsrådets företrädare vädjat om en parlamentarisk
              utredning för att vi ska kunna diskutera finansieringen av äldreomsorgen,
              men han svarade då: Det behövs inte, för vi kan behålla skattetrycket.
              Folk kommer att jobba längre. Vi kommer att föda fler barn, och
              vi kommer att välkomna arbetskraftsinvandring.
            </seg>
            <seg n="6f4995d1">
              Nu verkar det ändå som att statsrådet är lite orolig för finansieringen
              av äldreomsorgen i framtiden eftersom det behöver tillsättas mer
              pengar. Därför frågar jag: Skulle statsrådet kunna tänka sig att
              ånyo ta vår utsträckta hand när det gäller att över partigränserna
              diskutera vårdens framtida finansiering? Det tycker vi att de
              äldre är värda.
            </seg>
          </u>
          <note type="speaker" n="80c1f86a">
            Anf. 50 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-a59fad5c125eaeec-7" n="0ee5de35">
            <seg n="f929e64b">
              Fru talman! Cristina Husmark Pehrsson efterlyser fler socialdemokratiska
              debattörer. Jag kan försäkra att vi har gott om duktiga socialdemokratiska
              debattörer, så Cristina Husmark Pehrsson kan få sitt lystmäte
              om hon vill. Vi har gott om folk.
            </seg>
            <seg n="81435e3c">
              När det gäller finansieringen av äldreomsorgen är ju sanningen
              den, Cristina Husmark Pehrsson, att det är en tydlig ideologisk
              skillnad mellan våra partier. Den är tydligare än någonsin tidigare.
              Ni moderater säger att på några års sikt, som Centerpartiet vänligt
              nog har preciserat som två mandatperioder, ska skattenivån ned
              på genomsnittlig EU-nivå, OECD-nivå. Det är minus 20 % i skatteintäkter.
              Om ungefär tio år, vilket är om ungefär två mandatperioder, kommer
              antalet och andelen mycket gamla att öka kraftigt i vårt land.
              Det är precis då vi kanske behöver ökade skatteintäkter för att
              klara av ansvaret för äldreomsorgen och sjukvården. Därför finns
              det ingen möjlighet, som jag ser, att vi skulle kunna mötas när
              det gäller finansieringen av äldreomsorgen för framtiden. Vi står
              milslångt ifrån varandra, och det blir väljarna som får ta ställning
              till vilken modell det är som ska styra landet.
            </seg>
            <seg n="3d017e09">
              Ska vi också i fortsättningen finansiera äldreomsorgen och sjukvården
              gemensamt räcker det inte bara med att säga det. Då måste man
              också göra det, och ska man göra det måste man våga ta ansvar
              och kunna ta ansvar för en ekonomisk politik som innebär både
              höga skatter och ekonomisk tillväxt och låg arbetslöshet.
            </seg>
            <seg n="77f56393">
              Vi har klarat det, och vi kommer att fortsätta att kunna klara
              det. Det är ingen lätt uppgift, men vi har klarat det väsentligt
              bättre än alla jämförbara länder. Vi vill fortsätta på den vägen,
              och jag räknar med att vi kan få väljarnas stöd för detta.
            </seg>
          </u>
          <note type="speaker" n="f9292715">
            Anf. 51 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-66c59f3deb2e1cd0-6" n="253be343">
            <seg n="ebd52ed0">
              Fru talman! 64 % har Socialdemokraterna satt som en gräns för
              förtidspensioner. Sedan ska de få höjd skatt på det. Jag tycker
              att det talar sitt tydliga språk.
            </seg>
            <seg n="5bcd1469">
              Regeringens egen långtidsutredning har om framtiden sagt att
              det 2020 kommer att vara dubbelt så många äldre som det är i dag.
              Samtidigt finns det risk att vi kan få en inflationsboom och negativ
              tillväxt. Vi ska veta om att det 1970 fanns elva personer som
              förvärvsarbetade per 80-åring. I dag är det ungefär fem personer
              som arbetar per 80-åring. Och när jag blir 80 år kommer det att
              vara en, möjligtvis två, som förvärvsarbetar per 80-åring. De
              ska dessutom, med Ylva Johanssons politik, få högre skatt. Bäva
              månde våra barn och barnbarn!
            </seg>
            <seg n="703c6019">
              Jag tycker att det är dags att vi tar den här situationen på
              allvar. Och jag vädjar återigen: Låt oss finna en finansiering
              för att trygga de äldres vård och omsorg som håller över tid och
              håller över val! Men detta viftar statsrådet bara bort med att
              säga att vi står milsvitt ifrån varandra. Jag undrar vad de äldre
              säger som lyssnar på det här. Jag vädjar om detta, och socialministern
              viftar bara bort det på det här viset.
            </seg>
            <seg n="161f07ba">
              Dessutom tycker jag att mycket som har varit uppe i diskussionen
              i dag om sjukvården tål att diskuteras många gånger. Och jag har
              en sista fråga till statsrådet. Stopplagen har vi diskuterat.
              Men hur kan det komma sig och vad säger egentligen statsrådet
              om det att Helsingfors Care AB, ett landstingsägt bolag, tar emot
              privatfinansierade, privatförsäkrade patienter från utlandet?
              De ska däremot förbjudas i Sverige. Jag säger inte att vi ska
              ha detta, men jag säger: Hur kan statsrådet låta bli att tycka
              till om en sådan vård, att Socialdemokraterna själva har ett aktiebolag
              som tar emot försäkringspatienter?
            </seg>
          </u>
          <note type="speaker" n="71b849c7">
            Anf. 52 Statsrådet YLVA JOHANSSON (s) replik:
          </note>
          <u who="mikael_johansson_ec52c2" xml:id="i-1f9860f19ee31a57-0" n="0ee5de35" next="i-879d81915c45145a-0">
            <seg n="267bb969">
              Fru talman! Cristina Husmark Pehrsson tycks leva i en egen verklighetsuppfattning,
              och det kanske man måste göra för att stå för en sådan orättvis
              fördelningspolitik som Moderaterna gör. Jag förstår uppriktigt
              talat inte hur man kan argumentera för att försörjningskvoten
              radikalt kommer att försämras i framtiden färre arbetande ska
              försörja väldigt många fler och komma fram till slutsatsen att
              det är bäst att vi sänker skattetrycket med 20 % och minskar intäkterna
              till det gemensamma med 250 miljarder. Hur kan man komma till
              den slutsatsen utifrån detta? Jag förstår uppriktigt talat inte
              det. Förhoppningsvis förstår inte Cristina Husmark Pehrsson det
              heller jag vet att Cristina Husmark Pehrsson inte har någon mer
              replik.
            </seg>
            <seg n="7459ada2">
              Vi har naturligtvis en utmaning framöver när det gäller att finansiera
              en åldrande befolkning, men den är inte fullt så nattsvart som
              de försörjningskvoter som Cristina Husmark Pehrsson redogör för.
              Det är en rejäl utmaning det vill jag erkänna. Men det är inte
              så att det är någon överväldigande svår utmaning att klara, men
              det förutsätter att vi har en väldigt stor andel av befolkningen
              i arbete. Därför är det så viktigt att vi nu lyckas med att minska
              sjuktalen, minska långtidssjukskrivningarna och minska förtidspensioneringarna.
              Det är viktigt att vi lyckas med att ha ett ständigt ökande antal
              riktiga arbeten, att vi lyckas med en aktiv arbetsmarknadspolitik
              och att vi klarar av att ha starka finanser.
            </seg>
            <seg n="63389663">
              Kan vi fortsätta den politiken kommer vi att klara också de allvarliga
              utmaningar som vi möter med en åldrande befolkning. Men om vi
              släpper taget och säger att vi ska sänka skatten med 250 miljarder
              kommer vi verkligen att få problem.
            </seg>
          </u>
          <note n="1cb1a8fd">
            Anf. 53 ANNE MARIE BRODÉN (m):
          </note>
          <u who="mikael_johansson_ec52c2" xml:id="i-879d81915c45145a-0" n="0ee5de35" prev="i-1f9860f19ee31a57-0">
            <seg n="573f0daa">
              Fru talman! Vi har hört under debatten en hel del om hur det
              ser ut i Sverige i dag. Jag tänker beröra lite när det gäller
              just hälsofrågorna för de handikappade, funktionshindrade, och
              också folkhälsofrågorna. Jag står naturligtvis bakom det som tidigare
              har sagts när det gäller de moderata förslagen i budgeten. Jag
              vill också poängtera de stora satsningar som görs inte minst när
              det gäller vårdgarantin och tillgängligheten men också kvalitetsförbättringar
              inom vården.
            </seg>
            <seg n="551bc240">
              Jag kommer som sagt att prata en hel del om och peka på folkhälsofrågorna.
              Det är då viktigt att fundera över hur det ser ut i Sverige i
              dag.
            </seg>
            <seg n="0c235734">
              Fru talman! När man tittar i olika rapporter kan man konstatera
              att människor inte upplever att de har den hälsa som vi pratar
              om i många olika sammanhang. Att hälsan är en mänsklig rättighet
              och att alla människor har lika värde slår man fast i FN:s deklarationer.
              Det andra som vi brukar upprepa när det gäller WHO:s hälsobegrepp
              är ju att vi ser hälsa som en resurs i det dagliga livet. Livsstilen,
              miljön, den sociala situationen och ekonomin är sådana saker som
              påverkar vår upplevda hälsa.
            </seg>
            <seg n="7c174cf4">
              Hur är det då i Sverige? Ja, tyvärr är det så här: 70 % av männen
              upplever att de har en god hälsa. 30 % av männen i Sverige upplever
              alltså inte detta. Och 36 % av kvinnorna upplever inte heller
              att de har en god hälsa. Därför finns det anledning att göra mer
              saker inom folkhälsoområdet.
            </seg>
            <seg n="a827ad00">
              Vi moderater föreslår att vi ska lägga ut mer pengar i kommuner
              och landsting, att vi ska lyfta pengar från Folkhälsoinstitutets
              budgetram på drygt 130 miljoner och lägga 40 miljoner på regionalt
              och kommunalt folkhälsoarbete och 20 miljoner på alkohol- och
              narkotikaförebyggande arbete.
            </seg>
            <seg n="2fea2a0a">
              Det är som flera har sagt tidigare. Att förebygga och gå in tidigt
              och göra insatser lönar sig. Hur ser det då ut med Folkhälsoinstitutet
              och de insatser som de gör därifrån? Har de lyckats? Den frågan
              måste man ställa sig. Det är därför som vi också talar om att
              vi ser att Folkhälsoinstitutet kan avvecklas till 2008. Vi ser
              andra möjligheter med ett institut för medicin och hälsa som mer
              sysslar med forskning. Men framför allt ser vi att medel kan lyftas
              över, som jag nämnde, till regionalt och kommunalt folkhälsoarbete.
            </seg>
            <seg n="bdfca289">
              Fru talman! Jag hade förmånen att lyssna på Bengt Saltin, en
              professor i fysiologi och idrottsrelaterad forskning, förra veckan.
              Han arbetar i Köpenhamn. Han lyfte fram några intressanta jämförelser
              när det gällde Sverige och Danmark. Ni vet precis som jag att
              Danmark ligger lite efter Sverige i vissa delar när det gäller
              folkhälsan. Men de har verkligen tagit tag i det, och de har många
              intressanta saker att lära ut.
            </seg>
            <seg n="65e6f96e">
              Bengt Saltin är också gästprofessor här i Sverige vid ett universitet.
              Han pekade på att man i Danmark har lyckats mycket bättre med
              fysisk aktivitet på recept. Varför har man gjort det? Det kan
              man knyta till många olika saker, säger han. Han är också pappa
              till materialet man använder där. En tydlig sak är att man mycket
              mer har pekat på det vetenskapliga i att använda fysisk aktivitet
              på recept.
            </seg>
            <seg n="344b61f2">
              Det andra är att man tydligt har riktat det till läkargruppen.
              Läkargruppen, som vi alla vet, är många av de allmänläkare, husläkare
              och familjeläkare som vi har talat om här tidigare. I Danmark
              är nästan 100 % privata inom allmänläkarkåren. Där har man fått
              ett oerhört genomslag för just fysisk aktivitet på recept.
            </seg>
            <seg n="e8b81a65">
              I Sverige tar det mycket längre tid. Han pekade också på att
              en orsak kan vara att vi har den struktur vi har. Det ska gå via
              landstingen som sedan i sin tur ska försöka påverka. Vi ser olika
              exempel runtom i Sverige på att det tar lång tid att få just den
              förändring till stånd som han pekar på går så mycket snabbare
              i Danmark.
            </seg>
            <seg n="8d62c292">
              En annan sak som han sade är också viktig. Det gäller det regionala
              stödet och det kommunala stödet. Man går nu i gång med en stor
              satsning som man kallar för Kram. Kram står för kost, rökning,
              alkohol och motion. Det intressanta med den satsningen är att
              man väljer ut fyra pilotkommuner där alla invånare i kommunen
              ska få en hälsoundersökning och ett hälsosamtal.
            </seg>
            <seg n="e1cbf135">
              Det gör man för att man tror att det ska kunna ske överallt i
              Danmark. Men man gör det med inslag av privata stiftelser som
              satsar 13 miljoner och från det nationella som satsar 13 miljoner
              till dessa fyra kommuner. Man är också övertygad om att inställningen
              i Danmark till att individen själv måste ha möjlighet att utveckla
              sin hälsa kommer att visa sig ha stor betydelse. Regionalt och
              lokalt stöd är väldigt viktigt i folkhälsoarbetet.
            </seg>
            <seg n="276eb117">
              Fru talman! En annan sak som man också kan fundera över är hur
              kommuner och landsting arbetar med hälsoarbete inte minst för
              sina egna anställda. När man tittar på statistiken runtom i Sverige
              ser man tyvärr alldeles för höga sjuktal.
            </seg>
            <seg n="58c1c72c">
              Ett intressant exempel på hur man försöker vända detta är Sunne
              kommun i Värmland. Ni kanske har sett Dagens Industri från den
              12 december. Där pekas det på att man nu satsar aktivt på att
              förbättra hälsan för de anställda. Man gör det på flera olika
              sätt.
            </seg>
            <seg n="d407f5c4">
              Det intressanta med satsningarna är att man har lyckats vända
              en kommun från en förlust till ett plusresultat i budgeten för
              att man just har fått personalen att motionera mer och vara mer
              aktiv.
            </seg>
            <seg n="cb8569ab">
              Samtidigt har man nu beslutat som första kommun i Sverige att
              upphandla privata försäkringar för att komma till sjukvården inom
              en vecka. Då kan man ställa sig frågan: Är det bra eller dåligt?
              Det visar i alla fall på att sjukvården har oerhört stor betydelse
              för att hälsan och det förebyggande arbetet ska fungera väl. Även
              om man nu talar varmt om vårdgarantin vet vi att det inte riktigt
              är så det fungerar.
            </seg>
            <seg n="9a20ae60">
              Fru talman! Jag ska gå vidare och kort nämna att vi har två stora
              satsningar i vår handikappolitik. Det ena är hjälpmedelsgarantin.
              Flera har berört det här tidigare. Det är oerhört märkligt att
              trots att man vet att människor behöver dessa hjälpmedel för rehabilitering
              och för människors upplevda hälsa är oerhört svårt att få igenom
              en garanti här i kammaren. Det är också oerhört svårt för många
              att få just det hjälpmedel som de behöver och få det i tid.
            </seg>
            <seg n="1ccd73f7">
              Fru talman! Det andra är detta med LSS. Det är en väldigt viktig
              reform. Den är berörd här. Vi avsätter pengar för en statlig finansiering
              av detta. Det är självklart att det ska finansieras. Men det är
              också självklart när man lyfter de 20 första timmarna från kommunen
              till det statliga att det verkligen blir en rättighetslag värd
              namnet. Det tycker vi är oerhört angeläget.
            </seg>
            <seg n="76356da6">
              Jag sitter själv i den utredning som tittar på detta. Vi ser
              många bekymmer med hur det fungerar i dag trots att man från socialdemokratiskt
              håll säger att det inte finns så stora bekymmer i Sverige. Just
              i den här utredningen har vi haft chansen att titta på detta och
              se hur många brister det finns. Man går inte från ord till handling.
              Man lovar mycket men håller kanske tunt.
            </seg>
            <seg n="53aee867">
              Fru talman! Detta är oerhört viktiga frågor. De kommer att ha
              avgörande betydelse för fortsättningen av människors upplevda
              hälsa här i Sverige. Eftersom vi inte har fått gehör hos regeringen
              eller vänsterkartellen för dessa satsningar kommer vi att fortsätta
              att arbeta för att få möjligheten att genomföra detta.
            </seg>
            <seg n="8206c5bf">
              Fru talman! Sverige behöver en ny regering.
            </seg>
          </u>
          <note type="speaker" n="ff67a1b9">
            Anf. 54 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-393933b9bde91f95-0" n="4f15d745">
            <seg n="f6da1820">
              Fru talman! Jag ska börja mitt anförande med att kommentera replikskiftet
              mellan Jan Lindholm och Kenneth Johansson. Jan Lindholm påstod
              att vi sade nej till stopplagen för att vi ville att människor
              skulle kunna köpa sig förbi vårdköer. Det är inte sant. Jan Lindholm
              borde erkänna det för protokollet här i riksdagen och inte fara
              med saker som inte är sanna.
            </seg>
            <seg n="340395f1">
              Fru talman! Nu ska jag gå över till det jag tänkte säga. Jag
              tänker beröra två av punkterna i Folkpartiets särskilda yttrande.
              Det handlar om funktionshinder. Det är naturligtvis både fysiska
              och psykiska funktionshinder vi menar och även psykiatrin.
            </seg>
            <seg n="7e27f908">
              Vi har i våra motioner på de områdena många förslag. Jag ska
              i dag bara beröra dem som finns i detta betänkande. Vi kommer
              att behandla dessa frågor ännu mer, både handikapp och psykiatri,
              i vår när vi startar igen.
            </seg>
            <seg n="26306d75">
              Assistansutredningen har nu lagt fram sitt delbetänkande, och
              det ska remissbehandlas. Vi har från utskottet blivit eniga om
              och fått riksdagens beslut om att vi också ska se över den framtida
              finansieringen av assistansreformen. Det är krav som vi från Folkpartiets
              sida har ställt under många år.
            </seg>
            <seg n="f1b6250d">
              För att vi ska kunna få ett verkligt genomslag för den personliga
              assistans som vi ser som så viktig måste staten ta över finansieringsansvaret.
              Det kan inte vara så som det är i dag att enskilda människor anklagas
              för att dränera kommunens ekonomi därför att de har stora hjälpbehov.
              Det hoppas jag verkligen ska bli resultatet så småningom.
            </seg>
            <seg n="17cbdbbb">
              Vi vill också återinföra en del av de rättigheter som fanns i
              den ursprungliga reformen. Det gäller bland annat att barn ska
              kunna få ha sin personliga assistent med sig i skolan och att
              även vuxna ska kunna ha rätt till personlig assistans vid studier.
              För det har vi avsatt 300 miljoner kronor för år 2006 och framåt.
              Vi har också avsatt pengar för att finansiera att man tar bort
              de 20 timmar som kommunerna nu har ansvaret för.
            </seg>
            <seg n="b917e89e">
              Fru talman! Jag vill ytterligare en gång säga något om tillgängligheten
              för funktionshindrade. Målet ska vara uppnått till år 2010. Nu
              är det snart år 2006, och mycket återstår att göra. Vi fortsätter
              som vi har gjort hela tiden att hävda ansvars- och finansieringsprincipen.
              Men vi fortsätter också att hävda att tillgänglighetsarbetet måste
              få en bättre fart och att det behövs ett statligt stimulansbidrag.
              Vi har därför avsatt ½ miljard kronor per budgetår i fem år för
              att se till att det vi har fattat beslut om här i riksdagen i
              stor enighet också blir verklighet.
            </seg>
            <seg n="48d8dd15">
              Det handlar inte bara om att komma in genom dörrar och uppför
              trappor. Tillgänglighet handlar om så mycket mer. Det är mycket
              kvar att göra innan vi kan säga att tillgängligheten fungerar
              bra i vårt samhälle. De som har ett funktionshinder möter just
              det som ordet betyder, hinder på grund av en funktionsnedsättning.
              Det är vårt och samhällets skyldighet att riva de hindren. Hindren
              finns överallt i samhället, och hindren varierar beroende på vilken
              funktionsnedsättning man har. Det är allt runt detta som vi måste
              analysera och åtgärda.
            </seg>
            <seg n="04d81679">
              Fru talman! I vår reservation nr 46 tar vi upp en fortsatt finansiering
              av det handikapphistoriska centret. Handikapphistoriska Föreningen
              har sedan hösten 2000 byggt upp centret med hjälp av projektpengar.
              Projektet avslutas vid utgången av detta år. För att komma vidare
              när det gäller att förbättra funktionshindrades situation behövs
              också tillgång till handikapphistorien.
            </seg>
            <seg n="8f11b654">
              I dag har forskningen kring funktionshinder äntligen kommit i
              gång på högskolor och universitet, och då är den dokumentation,
              den information och de kunskaper som nu byggts upp i en databas
              verkligen värdefulla för den framtida forskningen kring funktionshinder.
              De anslag som skulle behövas för att kunna driva den här verksamheten
              i fortsättningen handlar om ungefär 2 miljoner kronor per år.
              Det är sorgligt att regeringen inte har insett värdet av det som
              Handikapphistoriska Föreningen har arbetat fram. Från Folkpartiet
              har vi begärt att regeringen snabbt utreder möjligheten att stärka
              förutsättningarna för en permanent verksamhet. Jag hoppas att
              majoriteten här i kammaren kan ta åt sig av detta och trots att
              motionen är avslagen se till att Handikapphistoriskt Center kan
              fortleva.
            </seg>
            <seg n="c87ca530">
              Fru talman! Bilstödet är en ständigt återkommande fråga i budgeten.
              Pengarna räcker aldrig för hela året. Vi måste få en ordning som
              gör att människor som har fått bifall på sin ansökan om bilstöd
              också får sin bil när den är färdig. Det är alltid samma sak varje
              år. Vi måste hitta en lösning så att människor får bilstödet.
            </seg>
            <seg n="b3477c8d">
              Vi väntar också med spänning på en proposition om bilstödet och
              inte minst ändrade regler när det gäller till exempel föräldrabegreppet.
              Senast i går fick jag ett mejl från förtvivlade fosterföräldrar
              som sedan 1992 har tagit ansvar för ett svårt handikappat barn
              men inte kan få bilstöd, fast de har särskilt förordnande från
              domstol som vårdnadshavare.
            </seg>
            <seg n="6143633a">
              När de biologiska föräldrarna inte vill eller kan ha vårdnad
              om sitt barn och andra tar på sig arbetet och ansvaret förnekas
              det barnet rättigheter som andra barn helt klart har. Det här
              måste ändras, och jag förväntar mig att vi får den här propositionen
              snart.
            </seg>
            <seg n="022820dc">
              Fru talman! Psykiatrin har varit aktuell under många år nu. Det
              har till och med tillsatts en psykiatrisamordnare. Ändå finns
              det stora brister. Brister finns vad gäller både tillgänglighet
              och kvalitet. Psykiatrin har inte fått del av de anslag som har
              tillskjutits kommuner och landsting. Kanske beror det på att de
              psykiskt sjuka och deras anhöriga inte har tillräckligt höga röster.
              Psykiskt sjuka har ofta en stämpel på sig och vill inte gärna
              tala om sjukdomen. Här kan man verkligen tala om det glömda Sverige.
              Folkpartiet har därför föreslagit större statliga bidrag till
              psykiatrin än regeringen. Vi är beredda att fortsätta göra det
              även när statens pengar tar slut, år 2007.
            </seg>
            <seg n="fa0672c7">
              Det behövs ökade resurser på många områden inom psykiatrin. Hur
              pengarna ska användas anser vi att verksamheten själv ska få avgöra.
              Det innebär att vi underkänner regeringens sätt att hantera de
              statliga bidrag som hittills har fördelats efter särskilda ansökningar.
              Kanske är situationen i Helsingfors ett bra exempel på det. De
              har inte kunnat göra av med de här pengarna. Det kanske vore bättre
              om de själva fick förfoga över dem och rätta till bristerna.
            </seg>
            <seg n="52280d4a">
              Vi tycker att det är bra att vårdgarantin utvecklas och även
              omfattar psykisk sjukdom, men även missbruk borde omfattas. Vi
              måste betrakta psykiska sjukdomar som vad de är de är sjukdomar!
            </seg>
            <seg n="53ee9626">
              En besöksgaranti måste införas inom barn- och ungdomspsykiatrin.
              Många skulle få en mycket bättre situation om de fick vård i tid.
              Det gäller inte minst barn och ungdomar. En tidig diagnos och
              en tidig behandling är en säkerhet för att slippa det stora lidandet
              i framtiden både för dem själva och för familjerna men naturligtvis
              också för samhället.
            </seg>
            <seg n="4d15effb">
              Det är bland annat de här frågorna som vi har prioriterat i vår
              budget. Det är saker som vi har arbetat för i många, många år,
              och jag är säker på att vi kommer att göra så även i fortsättningen.
              Därför, fru talman, är jag faktiskt stolt över att tillhöra Folkpartiet,
              som prioriterar de här frågorna.
            </seg>
            <seg n="a2ec3fcd">
              Vårt budgetförslag har redan fallit här i riksdagen, men de som
              vill läsa mer om våra förslag kan läsa vårt särskilda yttrande
              som finns med i betänkandet.
            </seg>
          </u>
          <note type="speaker" n="e6314bb8">
            Anf. 55 JAN LINDHOLM (mp) replik:
          </note>
          <u who="jan_lindholm_258194" xml:id="i-7f19d4c5131ea83b-3" n="13d87695">
            <seg n="014076a0">
              Fru talman! Kerstin Heinemann påstår att jag skulle ha missuppfattat
              hur man får tillgång till vård på de sjukhus som Kerstin Heinemann
              och andra företrädare för de borgerliga partierna anser skulle
              vara möjliga att tillskapa om lagen om driftsformer för offentligt
              finansierade sjukhus inte hade blivit verklighet. Jag har debatterat
              det här i kammaren ett flertal gånger, och jag har gjort det även
              med borgerliga ledamöter på andra platser i landet. Då har jag
              tydligt fått beskrivningen att det finns en möjlighet att på något
              sätt få tillgång till den här outnyttjade vårdresursen.
            </seg>
            <seg n="44250fcf">
              Jag skulle nu vilja få ett klart och tydligt besked om vem det
              är som har möjlighet att få tillgång till den här vårdresursen
              och på vilket sätt. Hur ska det gå till att få den vårdplats som
              inte finns inom ramen för den prioriterade verksamheten, som levereras
              av det offentligt eller det privat drivna sjukhuset på uppdrag
              av det offentliga och med offentliga medel som ryms inom någon
              form av prioriteringsordning där de som har störst behov får vård,
              enligt grundprincipen att det ska vara lika för alla? Eftersom
              ni påstår att er lösning skulle ge mer vård, att någon ytterligare
              skulle kunna få vård, måste ni ju kunna förklara hur det ska gå
              till. Jag har flera gånger hört beskrivningar på det, och jag
              har tolkat dem på det sättet, för det har ju sagts, att man genom
              en avgift skulle kunna köpa ett läkarlag som kan operera i en
              operationssal som inte ingår i den offentligt finansierade verksamheten.
              Förklara det för mig då, om jag nu har fel!
            </seg>
          </u>
          <note type="speaker" n="50d4ce8e">
            Anf. 56 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-393933b9bde91f95-1" n="4f15d745">
            <seg n="8981735a">
              Fru talman! Våra förslag om att sjukhus ska kunna drivas även
              av andra vårdgivare än landstingen handlar om, som Kenneth Johansson
              förklarade här i replikomgången, att man driver dem med offentliga
              medel, fast det är en annan vårdgivare och andra anställda än
              de landstingsanställda. Det är väl inte så väldigt svårt att förstå.
              Vi har ju redan det här, inte minst inom primärvården. Vi fattade
              ju beslut om primärvårdens framtid här i riksdagen för ett antal
              år sedan.
            </seg>
            <seg n="3d26d6ff">
              När det gäller försäkringar tycker jag att det är lite märkligt
              att man anklagar oss för något som inte är sant, när situationen
              i dag är sådan att väldigt många företag och privatpersoner är
              tvungna att teckna privata försäkringar för att i rimlig tid få
              vård.
            </seg>
            <seg n="5ee1b07f">
              Jag har bekanta som har väntat jättelänge på olika typer av operationer.
              De är lite äldre men har kanske sparat en slant. De har tagit
              sina sparpengar, för de orkar inte lida längre av de smärtor som
              de har. De har stått i kö i den sjukvårdsorganisation som vi har
              i dag i åratal. Vad de har att göra är att ta smärtstillande tabletter
              som gör dem ännu sämre. Det är nu som människor har fått lov att
              satsa på privata försäkringar. Se hur många företag som gör det
              för att deras anställda ska få snabb vård.
            </seg>
            <seg n="87b5f202">
              Vi vill ha fler vårdgivare och ett större utbud. Men vi vill
              också, som vi klart och tydligt har sagt, ha vården gemensamt
              finansierad och efter behov.
            </seg>
          </u>
          <note type="speaker" n="a95be6a9">
            Anf. 57 JAN LINDHOLM (mp) replik:
          </note>
          <u who="jan_lindholm_258194" xml:id="i-7f19d4c5131ea83b-4" n="13d87695">
            <seg n="164fcb18">
              Fru talman! Jag fick inget svar på min fråga. Nu beskrev Kerstin
              Heinemann precis den verklighet som vi har skapat med lagen om
              driftsformer för offentligt finansierade sjukhus, nämligen att
              ha sjukhus i offentlig regi och att landstingen, i den mån de
              så önskar, har möjlighet att erbjuda olika privata vårdgivare
              antagligen företag av olika slag eller andra typer av organisationsformer
              att driva sjukhusen enligt de regler som finns i regelverket.
              Det betyder att man kan lägga ut olika delar av vårdverksamhet
              på entreprenad. Det skulle alltså ge möjlighet att få vård av
              olika vårdgivare.
            </seg>
            <seg n="49b790ea">
              Ni påstår att det här skulle ge mer vård. Ni påstår att det skulle
              innebära någon form av förbättring, att någon skulle kunna få
              tillgång till vårdresurser som i dag inte utnyttjas. När det beskrivs
              av er i olika debatter handlar det alltid om att för att få tillgång
              till vården oavsett om läkarlaget arbetar på ett offentligt sjukhus
              och är offentligt betalt eller om det arbetar i exempelvis en
              operationssal och verksamheten drivs av ett företag måste man
              ha ytterligare någon resurs för att kunna utnyttja den resurs
              som står outnyttjad för att det ska bli något mervärde.
            </seg>
            <seg n="feb22c7e">
              Min fråga handlar om hur ni bär er åt. Vad är det för något?
              På vilket sätt får jag som vårdkonsument tillgång till detta?
              Jag har bara hört varianten att det ska vara någon form av försäkring
              som gör att jag får möjlighet att köpa in mig. Det som sker i
              dag är naturligtvis inte något lyckat, som Kerstin Heinemann skriver.
              Men vad finns det för andra vägar?
            </seg>
          </u>
          <note type="speaker" n="18c74a1f">
            Anf. 58 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-393933b9bde91f95-2" n="4f15d745">
            <seg n="88272341">
              Herr talman! Jag vet inte vad Jan Lindholm har hört och upplever.
              Han har i alla fall tolkat våra förslag totalt fel. Det finns
              ingenting som säger att vi vill skapa en verksamhet som skulle
              vara enbart för människor som har råd att ta försäkringar. Det
              existerar inte.
            </seg>
            <seg n="007d552f">
              Egentligen kan man väl undra om inte den lag som ni nu införde
              var en väldigt onödig lag. Det gick ju faktiskt att driva privat
              verksamhet på sjukhus. Det har gjorts väldigt framgångsrikt. Alla
              de exempel som finns har nämnts. Vi har Reumatikersjukhuset, S:t
              Göran och ännu fler. Man blev rädd på något vis och tänkte: Oj,
              hjälp, här får vi kanske riktigt duktiga privata vårdgivare som
              är effektiva och verkligen kan ta hand om patienterna. Då slår
              vi till med en lag.
            </seg>
            <seg n="eea2bbc0">
              Det är en onödig lag som bara har ställt till en massa bekymmer.
              Den har inte fört vården framåt på något vis. Vi tror nämligen
              att en mångfald av vårdgivare leder till utveckling. Det har vi
              sett bland annat i Västmanland där vi fick ganska många olika
              vårdgivare inom primärvården. Där har primärvården utvecklats.
              Det har kommit in nya idéer, man har blivit effektivare och man
              har blivit duktigare på många områden. Vi tycker att man ska låta
              människor få utvecklas. Det ska naturligtvis ske inom hälso- och
              sjukvårdens alla ramar och alla medicinska och etiska regler.
              Men släpp loss människor! Låt dem få tillföra sjukvården många
              nya idéer. Då kommer medborgarna här i Sverige att få en mycket
              bättre sjukvård i framtiden.
            </seg>
          </u>
          <note type="speaker" n="732ca563">
            Anf. 59 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-da7908bc393cd2bf-0" n="2565978d">
            <seg n="210dfb53">
              Herr talman! Till själva grunden för ett jämställt samhälle hör
              att vi får kvinnofrid och att fysiskt och psykiskt våld mot kvinnor
              blir effektivt stoppat.
            </seg>
            <seg n="a1a1da5b">
              Under mandatperioden har Kristdemokraterna återkommit till behovet
              av stöd till och utveckling av kvinnojourerna, och det inkluderar
              att även staten ska bidra ekonomiskt till kvinnojourernas arbete.
            </seg>
            <seg n="4ab7225d">
              I början av den här mandatperioden behövdes ingen ekonomisk förstärkning
              av kvinnojourerna, enligt vänstermajoriteten i riksdagen. Därefter
              brydde sig regeringen inte om att verkställa ett riksdagsbeslut
              som var tänkt att driva arbetet framåt, nämligen att inventera
              i vilken utsträckning det finns handlingsplaner mot kvinnovåldet
              i kommunerna. Enligt riksdagens uppdrag skulle regeringen återkomma
              till riksdagen med förslag på hur kommunerna skulle kunna ta ett
              mer systematiskt ansvar för arbetet med våldsutsatta kvinnor.
            </seg>
            <seg n="60a3008f">
              Nu har regeringen börjat lossna ur sina startblock. Regeringen
              har satsat mer pengar, 77,5 miljoner nästa år. Det är välkommet,
              tycker Kristdemokraterna, men vi lägger 110 miljoner kronor plus
              20 miljoner kronor i vårt alternativa budgetförslag för nästa
              år på satsningen mot våldet mot kvinnor. Vi lägger dock pengarna
              under ett annat utgiftsområde, nämligen rättsväsendet. Vi tycker
              att det är träffande att betrakta kvinnojourer som ett brottsofferarbete.
              Därför tycker vi också att Brottsoffermyndigheten bör överta länsstyrelsernas
              och Socialstyrelsens fördelning av statsbidragen till kvinnojourerna.
            </seg>
            <seg n="63a71a33">
              Utskottet skriver att det är viktigt att kommunerna inte använder
              de här nya pengarna som skäl för att minska sina insatser. Jag
              vill tillägga att det är viktigt att det offentliga inte tar över
              frivilligorganisationernas arbete med kvinno- och tjejjourer.
              Frivilligarbetet har kvaliteter som kommunerna svårligen kan erbjuda.
              Men rätt avvägt kan det ökande offentliga stödet naturligtvis
              bli en mycket god injektion som ger kvinnojourerna ny kraft och
              innebär att fler kommuner får ett kvinnojoursarbete.
            </seg>
            <seg n="86c56add">
              Det andra riksdagsuppdraget till regeringen om hur kommunerna
              skulle kunna ta ett mer systematiskt ansvar för arbetet med våldsutsatta
              kvinnor är fortfarande inte klart. Utredningstiden är förlängd
              igen till juni 2006. Det innebär att det fortfarande är aktuellt
              att ställa en viktig och svår fråga till landets regering: När
              får landets våldsutsatta kvinnor ett helt skydd och svar på hur
              kvinnofrid ska nås i landet?
            </seg>
            <seg n="00d35978">
              Herr talman! I reservation 35 talar Moderaterna och Folkpartiet
              för en tak-över-huvudet-garanti angående hemlösheten. I reservation
              36 talar Kristdemokraterna för att socialtjänstlagen också i praktiken
              ska ge stöd för boende som en social rättighet, det vill säga
              att vi får en klar lagstadgad rätt till bostad. Majoriteten säger
              att ytterligare åtgärder behöver vidtas men landar likväl i att
              riksdagen inte behöver ta något särskilt initiativ just nu.
            </seg>
            <seg n="aed324d7">
              Frågan är varför dessa oppositionsförslag avvisas. Vi är ju fullständigt
              eniga om att hemlöshet är ovärdigt ett välfärdssamhälle. Vi skulle
              kunna göra mer. En nationell kartläggning av hemlöshetens omfattning
              pågår för närvarande, och utredningen om vräkning och hemlöshet
              bland barnfamiljer har lämnat flera förslag som säkert skulle
              kunna föra frågan framåt om de genomfördes. De bereds för närvarande
              av regeringen, är det enda beskedet i betänkandet. Vad hindrar
              egentligen att den socialdemokratiska regeringen uttalar en tak-över-huvudet-garanti
              eller går ett steg till och inför en lagstadgad rätt till bostad?
              Detta framför vi i vår reservation 36, som jag yrkar bifall till,
              herr talman.
            </seg>
            <seg n="9def391c">
              I ett annat betänkande om arbetet med att förverkliga FN:s barnkonvention
              i Sverige, som är på väg och som vi behandlar efter jul, betonas
              barnets intresse och att socialtjänsten måste få verktyg att i
              första hand se till barnets intresse. Denna intressefokusering
              på barnets rätt borde gälla även i detta betänkande. Vräkning
              av barnfamiljer kan aldrig sägas ligga i barnets intresse. Det
              är destruktivt, och det är dessutom dyrt eftersom socialtjänstlagen
              ändå alltid är tvingande. Man måste på något sätt sörja för familjen.
              Varför då låta vräkning pågå? Varför inte bli effektivare genom
              en tak-över-huvudet-garanti eller en formulering om rätt till
              bostad i lagstiftningen?
            </seg>
            <seg n="07b31021">
              Kristdemokraterna har hela mandatperioden frågat när regeringen
              tänker återta kapaciteten i missbrukarvården. Vi välkomnar de
              ansatser som regeringen nu gör. Det finns nämligen mycket att
              göra efter elva års socialdemokratiskt nedrustande av missbrukarvården.
              Man ska notera att det fortfarande inte går åt rätt håll. Vi menar
              att frivilligorganisationerna inte får den uppmärksamhet de förtjänar.
              Frivilligorganisationerna minskar fortfarande sina insatser på
              grund av att de helt enkelt inte blir anlitade av det offentliga
              i den utsträckning som fordras och som behovet egentligen anger.
            </seg>
            <seg n="eba5341d">
              Kristdemokraterna anvisar i sin budget 50 miljoner för 2006 och
              2007 för vården av missbrukare, och vi anser att frivilligorganisationerna
              ska vara i fokus för ett sådant ekonomiskt stöd. Vi anvisar också
              50 miljoner 2006 och 25 miljoner 2007 och 2008 till frivilligorganisationerna
              för narkotikaprevention och för åtgärder mot spelberoende. Vi
              är övertygade om att frivilligorganisationerna skulle kunna spela
              en större roll också vad gäller spelberoendet, helt i enlighet
              med Folkhälsoinstitutets handlingsplan.
            </seg>
            <seg n="7d3618f5">
              Majoriteten anvisar en fördubbling av anslaget mot spelberoende
              från 14 till 29 miljoner kronor nästa år, men det är fortfarande
              en mycket liten rännil jämfört med behovet. Staten tjänar 6 miljarder
              kronor per år på sin spelverksamhet. Den socialdemokratiska politiken
              syftar till att öka de inkomsterna. Den syftar till en maximering
              av den vinst som man kan få ut på det här området. På det här
              området är vinst nämligen inte fult, utan den socialdemokratiska
              regeringen betraktar det som en framgång att man har ett så framgångsrikt
              statligt bolag på det här området.
            </seg>
            <seg n="80407ae2">
              I vår gemensamma reservation med Folkpartiet och Centern, nr
              9, välkomnar vi naturligtvis de åtgärder som nu redovisas och
              den ekonomiska förstärkning som aviseras för området, men behovet
              är mycket större, som sagt var. Rätt ordning vore naturligtvis
              att spelverksamheten också tar ansvar för de skador den åstadkommer,
              att vi får den ordning som Folkhälsoinstitutet föreslår, nämligen
              att det ur överskottet avsätts medel för att mildra skadorna och
              minska spelberoendet.
            </seg>
            <seg n="dcb5b148">
              Med tanke på de starka kommersiella, och statliga, intressen
              som finns här och som är i rörelse ser vi det som mycket angeläget
              att man gör som vi säger i reservation 9 och tillsätter en parlamentarisk
              utredning som mer kraftfullt ser över vad man ska kunna göra åt
              det ökade spelandet och spelberoendet.
            </seg>
            <seg n="0c9b33b0">
              Herr talman! Beträffande bilstödet kan vi konstatera att Socialdemokraterna
              sedan slutet på 90-talet inte har fått ordning på hur vi ska hantera
              det sedan de bestämde att anslaget inte får överskridas. Dels
              vet inte verkstäderna som bilanpassar och inte heller de bilstödsberättigade
              om det finns pengar det år bilen ska anpassas och de skulle behöva
              sin bil, dels underlåter majoriteten år efter år att skriva de
              regler som fordras, om det ska vara fråga om ett lotteri om man
              får sin bilanpassning eller om det ska vara efter behov som det
              egentligen sägs att det ska handla om.
            </seg>
            <seg n="ee62cac0">
              Kristdemokraterna anvisar för nästa år 100 miljoner mer för att
              från början skapa ekonomisk förutsägbarhet i systemet om vad som
              gäller. Väljer man att inte göra det måste man i stället omreglera
              bilstödet från att vara en rättighet. Man måste säga det klart
              ut: Nej, nu är detta inte längre en rättighet. Det har i praktiken
              visat sig att det inte är det.
            </seg>
            <seg n="fef73719">
              Jämför gärna med kommunerna, som får rättighetslagar som de ska
              uppfylla oavsett om det finns ekonomisk täckning eller inte. Men
              när det gäller ett statligt åtagande där man formulerar sig i
              rättighetstermer gäller plötsligt inte rättighet, utan bara om
              det finns pengar.
            </seg>
            <seg n="d4f2ed8d">
              Här tycker vi att man borde ta fasta på Bilstödsutredningen,
              som ju är klar och som har en del intressanta förslag. Det är
              bland annat att öppna för fler grupper och att det ska bli en
              kommunal möjlighet att ge bilstöd. Det skulle vara framkomligt
              som ett mycket gångbart alternativ till färdtjänst. Bilstödsutredningen
              visar också att detta kan vara ekonomiskt fördelaktigt för det
              offentliga. Men vi har fortfarande inte förslaget från regeringen.
            </seg>
            <seg n="873a8cb1">
              Herr talman! Jag ser fram emot bifall till reservation nr 36,
              som jag yrkade på tidigare.
            </seg>
          </u>
          <note type="speaker" n="40fc594b">
            Anf. 60 ELINA LINNA (v):
          </note>
          <u who="elina_linna_f9793a" xml:id="i-e735f6e140c1f00b-0" n="39f56cc7" next="i-dc9e874c2d790a5e-0">
            <seg n="af0e3f6b">
              Herr talman! Det har varit en bra och intressant debatt under
              ett antal timmar, och vi ska fortsätta lite till.
            </seg>
            <seg n="fdc0f09b">
              Under den mandatperiod som jag har varit med i riksdagen har
              Vänsterpartiet enträget arbetat för att höja stödet till kommun-
              och landstingssektorn så att dessa bättre klarar av sitt viktiga
              arbete med att erbjuda god vård och omsorg. Vi har lyckats höja
              de generella statsbidragen i de budgetar som vi har kommit överens
              om med regeringen och Miljöpartiet.
            </seg>
            <seg n="f15cdd07">
              Visst är det så att vården och omsorgen fungerar väl på många
              håll i vårt land, men vi ska inte heller blunda för att det finns
              brister och att dessa brister måste åtgärdas. Jag kommer i mitt
              anförande att lyfta upp förslag till åtgärder som Vänsterpartiet
              har i betänkandet.
            </seg>
            <seg n="c5534ac5">
              Det första handlar om äldre och läkemedel. I Statens folkhälsoinstituts
              folkhälsopolitiska rapport kan vi läsa att läkemedel dominerar
              helt bland olika medicinska behandlingsformer för äldre. 35 %
              av alla läkemedel ordineras till åldersgruppen 75 år och äldre.
              7090 % av de äldre använder någon form av läkemedel, i medeltal
              trefem preparat per person. Det är inte ovanligt att äldre patienter
              samtidigt har ett tiotal läkemedel som skrivits ut av flera olika
              läkare.
            </seg>
            <seg n="90ea12c4">
              På många håll har man påbörjat läkemedelsgenomgångar, och det
              är bra. Men det finns en brist i själva preparaten också. Läkemedlen
              är sällan eller aldrig utprovade på äldre. Det innebär att när
              läkemedelsföretagen redovisar biverkningar grundar sig redovisningen
              oftast på läkemedelsprövningar som är utförda på yngre personer,
              oftast män. I detta sammanhang vill jag påpeka att det är bra
              att regeringen nu har gett Läkemedelsverket i uppdrag att se över
              läkemedlen utifrån ett genusperspektiv, men vi anser att Läkemedelsverket
              inte heller ska godkänna läkemedel som inte provats ut på äldre.
              Vi vet att äldres kroppar är skörare och att de därför drabbas
              i mycket högre grad av biverkningar än yngre personer.
            </seg>
            <seg n="5b7af3ef">
              Vi har diskuterat demens här tidigare, och jag vill passa på
              att påpeka att när det gäller demensvården är vi i Vänsterpartiet
              också bekymrade över bristen, att så många som drabbas inte får
              en diagnos. I den frågan har vi ett särskilt yttrande i betänkandet.
            </seg>
            <seg n="873aa662">
              Herr talman! Enligt uppgifter jag har fått är bromsmedicin på
              demens det enda läkemedel som är testat på de äldre. Jag vågar
              påstå att när man sätter in ett läkemedel på en gammal människa
              utsätter man henne eller honom för ett experiment som kan sluta
              med en mycket vanlig sjukdom hos äldre, nämligen läkemedelsbiverkningar.
              Vänsterpartiet anser att läkemedel måste prövas på de äldre då
              de i stor utsträckning konsumeras av de äldre och att Läkemedelsverket
              ej ska godkänna läkemedel som enbart provats ut på yngre och medelålders
              personer.
            </seg>
            <seg n="2bd7a2e7">
              Det andra förslaget som Vänsterpartiet har i betänkandet som
              jag ska ta upp handlar om personligt ombud. Personliga ombud beskriver
              själva sitt uppdrag så här: De ska bidra till att psykiskt funktionshindrade
              får sina rättigheter till vård, stöd och service tillgodosedda.
              Målet är förbättrad livskvalitet och ökad självständighet för
              de funktionshindrade. Ombuden ska vara en tillgång för de funktionshindrade,
              inte för myndighetspersoner eller andra personalgrupper. Drygt
              80 % av landets kommuner har infört personligt ombud, men det
              finns också oro för att verksamheter kan läggas ned när kommunernas
              ekonomi kräver prioriteringar.
            </seg>
            <seg n="11a37e82">
              Socialstyrelsen har gjort uppföljningar av personligt ombud.
              En studie i Skåne visar att ombudsarbetet bidrar till minskade
              totala vårdkostnader, bland annat genom att insatserna av olika
              huvudmän samordnas och blir effektivare. Ombuden fyller en mycket
              viktig funktion. På grund av de tydliga positiva effekterna föreslår
              Socialstyrelsen regeringen att överväga om lagstiftning är en
              möjlig åtgärd för att säkra verksamheterna med personligt ombud.
              Vänsterpartiet är också av den åsikten. Vi menar att bristen på
              lagstiftning är ett hot mot verksamheten. Vi menar att rätten
              till personligt ombud bör skrivas in i socialtjänstlagen.
            </seg>
          </u>
          <note n="10561e2a">
            Anf. 61 ANNE MARIE BRODÉN (m) replik:
          </note>
          <u who="elina_linna_f9793a" xml:id="i-dc9e874c2d790a5e-0" n="39f56cc7" prev="i-e735f6e140c1f00b-0">
            <seg n="8f507374">
              Herr talman! Jag tänkte ställa en fråga om personliga ombud.
              Det är alldeles riktigt som Elina Linna säger att Socialstyrelsen
              har pekat på väldigt många vinster med det. Därför är jag lite
              fundersam över, när Elina Linna nu är ansvarig för den här budgeten,
              att man säger nej till det förslag som vi lägger fram på ytterligare
              200 miljoner till personliga ombud, kanske framför allt när man
              föreslår en lagstiftning och inte finansierar denna lagstiftning.
              Jag är ytterst förvånad över att man här har en ofinansierad reform.
            </seg>
          </u>
          <note type="speaker" n="72b697a9">
            Anf. 62 ELINA LINNA (v) replik:
          </note>
          <u who="elina_linna_f9793a" xml:id="i-e735f6e140c1f00b-1" n="39f56cc7" next="i-dc9e874c2d790a5e-1">
            <seg n="7e509ceb">
              Herr talman! Det handlar ju om, som det med all tydlighet har
              kommit fram tidigare i debatten, att vi tar ansvar för helheten
              i budgeten. Det är alldeles riktigt: Moderaterna lägger extra
              pengar till personligt ombud med 200 miljoner. De pengarna tas
              från annat håll, från mycket viktiga utgifter som vi inte är beredda
              att minska. Anne Marie Brodén säger att vi föreslår lagstiftning
              som inte är finansierad. Vi kommer att finansiera lagstiftningen
              när vi har lagstiftningen. Det är självklart. Vi samarbetar med
              regeringen och Miljöpartiet i den här frågan. När vi är överens
              om att vi ska ha rätten till personligt ombud i socialtjänstlagen
              ska vi naturligtvis finansiera det.
            </seg>
          </u>
          <note n="e47b8bc6">
            Anf. 63 ANNE MARIE BRODÉN (m) replik:
          </note>
          <u who="elina_linna_f9793a" xml:id="i-dc9e874c2d790a5e-1" n="39f56cc7" prev="i-e735f6e140c1f00b-1">
            <seg n="9a4577b6">
              Herr talman! Då måste jag ändå uppfatta Elina Linna som att även
              om det är vackra ord om personliga ombud så behövs inte just nu
              de 200 miljonerna. Eller ska jag tolka det som att Vänstern inte
              tycker att detta är en viktig satsning?
            </seg>
            <seg n="0f434068">
              Det andra som förvånar mig lite är att det är väldigt lite sagt
              runt hälsofrågor, förebyggande arbete, folkhälsa och också om
              handikapp från regeringsmajoriteten. Därför vill jag än en gång
              ställa frågan: Vad finns det för diskussioner om just hälsa och
              förebyggande arbete hos vänsterkartellen?
            </seg>
          </u>
          <note type="speaker" n="53b12a68">
            Anf. 64 ELINA LINNA (v) replik:
          </note>
          <u who="elina_linna_f9793a" xml:id="i-7408c2b6cdf71aa7-0" n="39f56cc7">
            <seg n="d4b53cec">
              Herr talman! Att vi inte har satsat 200 miljoner som Moderaterna
              på personligt ombud betyder inte alls att vi inte skulle anse
              att det är viktigt med funktionen som personligt ombud. Jag ber
              Anne Marie Brodén titta i protokollen under alla de debatter som
              vi har diskuterat om personligt ombud. Jag har själv engagerat
              mig i min kommun och i olika sammanhang för personligt ombud,
              att det ska permanentas och att de personliga ombudens verksamhet
              ska utvärderas. Det är en väldigt viktig funktion. 80 % av kommunerna
              har personligt ombud, men det finns naturligtvis risk att om kommunernas
              ekonomi försämras man måste prioritera. Det är därför vi till
              exempel har sett till att kommunerna har fått mera generella statsbidrag.
            </seg>
            <seg n="035087c0">
              När det gäller den andra frågan om folkhälsan och förebyggande
              insatser diskuteras det väldigt mycket inom Vänsterpartiet, och
              det diskuterar vi tillsammans med regeringen och Miljöpartiet
              också. När Moderaterna tar upp folkhälsofrågorna skiljer vi oss
              åt i den bemärkelsen att Moderaterna fokuserar på individen och
              vi ser på bestämningsfaktorer i samhället som påverkar folkhälsan.
              Det är en väldigt viktig skillnad som finns mellan Moderaterna
              och oss.
            </seg>
          </u>
          <note type="speaker" n="228e0600">
            Anf. 65 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-da7908bc393cd2bf-1" n="2565978d">
            <seg n="fd60c01a">
              Herr talman! På ett folkhälsoområde har Sverige varit framgångsrikt,
              nämligen i arbetet med att driva tillbaka tobakskonsumtionen,
              nu senast genom rökfria krogar där vi har haft partipolitisk enighet,
              inklusive Vänsterpartiet och Kristdemokraterna. Nu är det inte
              givet att det kommer att vara mindre rökande framöver bara för
              det. Det är viktigt att arbetet fortsätter på olika sätt. I reservation
              10 talar vi för detta. Vi säger att arbetet måste fortsätta med
              oförminskad kraft och att Folkhälsoinstitutet fortsatt ska få
              ha den nationellt övergripande rollen för att leda det arbetet.
            </seg>
            <seg n="b16f1bda">
              Jag hoppas att Elina Linna kan ge besked om huruvida ni i vänsterkartellen
              kommer att verka för att Folkhälsoinstitutet får en fortsatt viktig
              roll i detta arbete. Pengar är inte anvisade längre i tillräcklig
              utsträckning för att Folkhälsoinstitutet ska kunna fylla den rollen.
              Kommer ni att i regleringsbrev eller på annat sätt se till och
              verka för att vänsterkartellen fortsatt ger en viktig roll till
              Folkhälsoinstitutet på det här området så att vunnet utrymme för
              folkhälsan inte förloras?
            </seg>
          </u>
          <note type="speaker" n="c37d76da">
            Anf. 66 ELINA LINNA (v) replik:
          </note>
          <u who="elina_linna_f9793a" xml:id="i-7408c2b6cdf71aa7-1" n="39f56cc7">
            <seg n="e67478d4">
              Herr talman! Jag ska antagligen göra Ulrik Lindgren besviken.
              Jag tänker inte börja förhandla här med Ulrik Lindgren om vad
              vi kommer att skriva från Vänsterpartiets sida när det gäller
              regleringsbrev till Folkhälsoinstitutet. Jag delar Ulrik Lindgrens
              uppfattning att tobaksprevention är ett väldigt viktigt område
              inom folkhälsoarbetet, men jag håller inte med om att det bara
              är ett område som Sverige har varit framgångsrikt på inom folkhälsoarbetet
              och att det är tobaksprevention. Det finns många områden där Sverige
              har varit framgångsrikt. Vi vet att folkhälsan i Sverige jämfört
              med väldigt många andra länder är väldigt god.
            </seg>
          </u>
          <note type="speaker" n="4bba0808">
            Anf. 67 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-da7908bc393cd2bf-2" n="2565978d">
            <seg n="49b2f305">
              Herr talman! Elina Linna behöver naturligtvis inte alls förhandla
              med mig. Jag tänkte att jag och alla, inte minst Folkhälsoinstitutet,
              kunde få höra att vänsterkartellen fortsatt kommer att ge en mycket
              handfast och konkret roll åt Folkhälsoinstitutet när det gäller
              att fortsätta det arbete som har varit framgångsrikt hittills
              så att vi inte tappar mark på området och förlorar det vi har
              vunnit. Visst, vi har varit framgångsrika på andra områden också
              i Sverige vad gäller folkhälsan, men det här är ett exempel som
              jag tog på där vi har varit framgångsrika och inte får tappa mark.
            </seg>
            <seg n="e6489ee2">
              Kristdemokraterna har också ett annat förslag i det här betänkandet,
              nämligen att vi ska licensiera detaljhandeln som hanterar tobaksvaror
              så att vi om möjligt får till en bättre ålderskontroll, något
              som ju inte alls fungerar i dag på det området, det vill säga
              att vi ska ta ytterligare steg i arbetet för att vara framgångsrika
              på just området med tobakskonsumtionen.
            </seg>
            <seg n="b6b05920">
              Inte heller där har vi, vad jag förstår, ett ja. Om inte annat
              kan Elina Linna i dag ge ett jakande svar: Visst, vi är med er
              i det arbetet, och vi kommer också att rösta för en licensiering
              av butikerna.
            </seg>
            <seg n="54cbb211">
              Men i betänkandet har vi ju inget ja. Kanske Elina Linna i dag
              kan ge besked på den punkten.
            </seg>
            <seg n="8d83b41c">
              Inte heller på ett annat område som gäller folkhälsan tycker
              vi att vänsterkartellen är med i tillräcklig utsträckning. Det
              gäller spelberoendet. Vi har inget bejakande från er vad gäller
              det krav som vi är eniga om i tre av oppositionspartierna, nämligen
              att vi ska få en utredning som permanent, åtminstone på lång sikt,
              följer och arbetar mot spelberoendets konsekvenser för enskilda
              och samhället. Där skulle vi vilja ha med även Vänsterpartiet
              förstås.
            </seg>
          </u>
          <note type="speaker" n="5e1bdf84">
            Anf. 68 ELINA LINNA (v) replik:
          </note>
          <u who="elina_linna_f9793a" xml:id="i-7408c2b6cdf71aa7-2" n="39f56cc7">
            <seg n="60df1d46">
              Herr talman! Ulrik Lindgren beskriver svårigheter som vi har
              att komma överens. Vad jag förstår utifrån referat som Ulrik tar
              upp här anser Kristdemokraterna att Folkhälsoinstitutet har en
              väldigt viktig roll.
            </seg>
            <seg n="2e0ddf6d">
              Hur går det för Kristdemokraterna att samarbeta med Moderaterna
              som vill lägga ned Folkhälsoinstitutet? Hur kommer Folkhälsoinstitutet
              då att kunna arbeta med tobakspreventionen som Ulrik Lindgren
              är så mån om?
            </seg>
            <seg n="ee3b13d6">
              Vi behöver Folkhälsoinstitutet. Vi i Vänsterpartiet är måna om
              att Folkhälsoinstitutet får pengar och har möjlighet att agera
              i den aktiva roll som Folkhälsoinstitutet har fått på folkhälsoarenan
              under de senaste åren.
            </seg>
            <seg n="46dbe216">
              Jag hoppas att Ulrik Lindgren kan komma överens med samarbetspartnerna
              i alliansen om att Folkhälsoinstitutet får finnas kvar och frodas.
            </seg>
            <seg n="21b9d0ae">
              När det gäller spelberoende har vi ett tillkännagivande. Vi är
              glada att det finns.
            </seg>
            <seg n="5a9ea143">
              Min personliga uppfattning är att licenserna är något att diskutera.
              Jag kan öppna för diskussioner när det gäller licensiering.
            </seg>
          </u>
          <note type="speaker" n="65e66eae">
            Anf. 69 LARS-IVAR ERICSON (c):
          </note>
          <u who="unknown" xml:id="i-d820904bd65c5308-0" n="4c0d1cca">
            <seg n="67c52fa4">
              Herr talman! Jag vill börja med en mening som jag använde i måndags
              när vi diskuterade arbetsmarknadspolitik här i kammaren. Den här
              meningen passar bra även när det gäller socialpolitik: Skogen
              skulle vara mycket tyst om inga andra fåglar sjöng än de som sjunger
              bäst. Det är ett uttryck för att alla människor behövs och att
              alla är värdefulla.
            </seg>
            <seg n="716757fa">
              De orden får bli en inledning till ett anförande där jag tänker
              beröra folkhälsa, barn, handikapp och komplementärmedicin.
            </seg>
            <seg n="e37b75f8">
              Det gemensamma för de områdena är att Centerpartiets politik
              här, precis som på andra områden, tar sin utgångspunkt i allas
              lika rätt och värde.
            </seg>
            <seg n="c9463021">
              Jag börjar med komplementärmedicin. Det är vår uppfattning att
              när det gäller att hjälpa människor till en bättre hälsa och att
              tillfriskna från sjukdom behöver alla goda krafter samverka. Förutom
              att vi respekterar den traditionella sjukvården vill vi lyfta
              fram komplementärmedicinens betydelse.
            </seg>
            <seg n="3d367cbf">
              Om jag får ont i ryggen kan en sådan behandlingsmetod som biolightmetoden
              vara ett bra alternativ till besöket hos ortopeden. Homeopater
              och massörer kan erbjuda behandlingsmetoder som i vissa fall ger
              lika bra resultat som traditionell läkarvård.
            </seg>
            <seg n="582005fa">
              Centerpartiet har förslag om att ett nationellt centrum för komplementärmedicin
              ska inrättas. På så sätt kan olika behandlingsmetoders effektivitet
              utvärderas och kunskaper om komplementärmedicin spridas. Vi vill
              anslå 10 miljoner till detta centrum.
            </seg>
            <seg n="19cd8ccc">
              Herr talman! År 2010 ska vi ha ett samhälle tillgängligt för
              alla, men vägen dit är lång och mycket återstår att göra. Det
              märkte vi i går när en interpellationsdebatt här i kammaren handlade
              om att inte ens Regeringskansliet har en plan för hur tillgängligheten
              ska förbättras. Vilka signaler sänder det? Det är lätt att förstå
              att om vi ska få den önskade tillgängligheten behövs det goda
              krafter som sätter blåslampa på beslutsfattarna. Här gör de olika
              handikapporganisationerna goda insatser. De är opinionsbildare,
              men de erbjuder också viktiga mötesplatser och stöder sina medlemmar
              i en vardag som inte alltid är så lätt.
            </seg>
            <seg n="c0f63d63">
              Centerpartiet ser ett stort värde i livaktiga handikapporganisationer
              och föreslår därför att anslaget till dem ska ökas med 10 miljoner
              kronor per år. Det är också viktigt att stödet utformas så att
              inte de små handikapporganisationerna ställs utanför.
            </seg>
            <seg n="bcdaacf0">
              I måndags var vi i arbetsmarknadsutskottet eniga om att även
              funktionshindrade ska kunna jobba efter 65 års ålder. Det finns
              hinder för detta. Vi har hört om bilstödet. Vi kan inte ha ett
              bilstöd som inte innebär att man kan vara aktiv efter fyllda 65
              år. Från Centerpartiet vill vi att regeringen ser över åldersgränserna
              för olika stödformer inom handikappområdet.
            </seg>
            <seg n="f57da3bf">
              Herr talman! Barnen är vår framtid. Vilken framtid ger vi egentligen
              våra barn? Jag funderade på det när jag läste Aftonbladet i söndags.
              Det stod så här: Att få barn borde innebära att någon annan får
              spela huvudrollen i ens liv. Men för många är det inte så. De
              vill fortsätta att själva ha den rollen. Barnen blir bihang som
              är utbytbara. Det säger Bo R Holmberg, årets vinnare av Augustpriset
              i barn- och ungdomsklassen.
            </seg>
            <seg n="987f2c62">
              Att våra barn ska få växa upp i en så trygg miljö som möjligt
              är en viktig fråga för oss i Centerpartiet. Det handlar bland
              annat om att stödja föräldrarna i deras viktiga uppgift. Här kan
              föräldragrupper som träffas regelbundet, samtalar om erfarenheter
              och tar del av aktuell information vara viktiga medel att stärka
              föräldraskapet. Här bildas viktiga nätverk där föräldrar kan stötta
              varandra och samhället i omsorgen om barnen och ungdomarna. Det
              är nu aktuellt att bilda en samarbetsorganisation för landets
              föräldragrupper. Centerpartiet vill stödja detta initiativ med
              10 miljoner kronor.
            </seg>
            <seg n="3cc5dc92">
              Herr talman! Folkhälsa är ett mångfasetterat begrepp. Det handlar
              om vårt allmänna välbefinnande och att finna vägar så att vi mår
              så bra som möjligt. För människors hälsa är det egna beteendet
              och den personliga situationen lika viktiga som de insatser som
              sjukvården kan erbjuda. Centerpartiet anser att folkhälsoarbetet
              bör uppvärderas. Vi avsätter 220 miljoner kronor extra inom anslaget
              Folkhälsopolitiska åtgärder. Vi satsar också på Nätverket för
              hälsobefrämjande sjukhus, och vi föreslår ett elektroniskt hälsopass.
            </seg>
            <seg n="d6e020e9">
              Det är också viktigt att vi tar krafttag mot rökningens allvarliga
              konsekvenser. Jag vill i detta sammanhang nämna något om verksamheten
              vid Hässleholms sjukhus. De är medlemmar i Nätverket för hälsofrämjande
              sjukhus och har som uppgift att stödja prevention av livstidsrisker
              och inspirera till ett hälsosamt liv. De vill arbeta tobakspreventivt
              och få sjukhusen rökfria. Där finns rökstoppsdoktorn David Chalom
              som säger så här:
            </seg>
            <seg n="7b532e2b">
              Rökning är den största enskilda orsaken till hjärt- och kärlsjukdomar,
              lungcancer, KOL och impotens. I Skåne röker var femte vuxen invånare.
              Hälften av dem kommer att dö av sin rökning, och hälften i för
              tidig ålder. I Skåne kostar tobaksrelaterade sjukdomar mer än
              3,5 miljarder kronor per år. Rökare är sjukskrivna cirka åtta
              dagar mer per år än icke-rökare och kostar arbetsgivaren ca 30
              000 kr mer per år än icke-rökaren. Det finns inget billigare sätt
              att rädda liv på än att hjälpa människor bli rökfria.
            </seg>
            <seg n="2d3260b1">
              Det är beklagligt att regeringen inte vill anslå mer pengar till
              tobaksprevention.
            </seg>
            <seg n="cc7db6e6">
              Jag ser att Christer Engelhardt väntar på det traditionella latinska
              citatet. Det ska han få nu. Det lyder: Ille faciet. Det var Karl
              IX som gjorde detta bekanta yttrande om den unge Gustav Adolf.
              Kungen uttalade sitt hopp om att hans son en gång skulle uträtta
              vad han själv inte hade mäktat.
            </seg>
            <seg n="1a66411f">
              Tänker kanske regeringen på samma sätt? Ille faciet någon annan
              ska göra det.
            </seg>
            <seg n="49ef9f0e">
              Vi behöver kanske en ny regering för att få en bättre socialpolitik.
            </seg>
          </u>
          <note type="speaker" n="67ccfc88">
            Anf. 70 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-99eb86f09219e9ff-0" n="4f6ee100">
            <seg n="09587295">
              Herr talman! Jag ska säga några ord om folkhälsofrågor och tandvård.
            </seg>
            <seg n="c8b04c1f">
              Den svenska befolkningen är en av världens friskaste. Tyvärr
              är den också en av de mest sjukskrivna. I det budgetförslag som
              riksdagsmajoriteten har underkänt vill vi prioritera det förebyggande
              arbetet något mer än majoriteten genom att satsa 300 miljoner
              kronor ytterligare på folkhälsopolitiska åtgärder och alkoholpolitiska
              åtgärder. Det skulle bland annat ge möjlighet för Folkhälsoinstitutet
              att göra mer inom tobakspreventionen.
            </seg>
            <seg n="e676af04">
              Folkhälsan är alltså god. Men vi vet också att det finns hot
              mot folkhälsan, och många av dessa sammanhänger med våra livsstilar.
              Ökat välstånd är ingen garanti för bättre hälsa; tvärtom kan mer
              pengar faktiskt också leda till ökat missbruk i olika avseenden
              och sämre hälsa på sikt.
            </seg>
            <seg n="3c15a199">
              När vi talar om folkhälsoarbetet är det viktigt att inte bara
              säga att vi ska nu ge mer information och så ska människor fatta
              klokare beslut. Vi vet genom mycket forskning att om man ska ha
              ett effektivt förebyggande arbete fordras det också åtgärder som
              påverkar miljön genom lagstiftning och olika typer av insatser
              det som en tidigare talare här omnämnde som folkhälsans bestämningsfaktorer.
            </seg>
            <seg n="55842405">
              Vi kommer senare under detta riksmöte att behandla förslag till
              en ny handlingsplan för alkohol- och narkotikafrågor. Det är tråkigt
              att detta kom så sent att den inte kunde träda i kraft när den
              gamla handlingsplanen löper ut. Det tyder ju inte på att i varje
              fall alla i regeringen prioriterar folkhälsoarbetet. Även om jag
              har stor respekt för att folkhälsoministern gör det har han tydligen
              haft svårigheter att få loss den här propositionen. Det har gjort
              att den kom för sent, men bättre sent än aldrig.
            </seg>
            <seg n="1eb469ed">
              Spelberoende har seglat upp som ett folkhälsoproblem. Symtomatiskt
              för att detta inte riktigt har gått upp för regeringen i tid är
              väl att spelfrågorna fortfarande handläggs inom Finansdepartementet,
              eller nu av vår särskilde spelminister Bosse Ringholm. Det vore
              kanske en klok åtgärd att lägga ansvaret för dessa frågor inom
              Socialdepartementet hos folkhälsoministern, precis som har gjorts
              med Systembolaget.
            </seg>
            <seg n="0431c2f0">
              Det är bra att utskottet här är överens om ett tillkännagivande.
              Även i reservation 9, som jag yrkar bifall till, finns samma tillkännagivande
              om att man måste satsa mer på åtgärder för att hjälpa spelberoende.
              Tyvärr har ju våra åtgärder hittills ganska mycket kännetecknats
              av att vara reaktioner på olika hot som den tekniska utvecklingen
              och internationaliseringen. Som nämndes här tidigare under debatten
              har åtgärderna mest gått ut på att göra spel mer tillgängliga
              och därmed öka risken för spelberoende nu senast genom att Svenska
              Spel också ska starta Internetpoker men tidigare även genom inrättandet
              av svenska internationella kasinon, som det så fint heter.
            </seg>
            <seg n="3a6f020a">
              Det är samma problem här som när det gäller andra livsstilsområden:
              Man behöver faktiskt arbeta mera förebyggande. Jag noterade att
              Kristina Zakrisson här sade att man kanske också måste se över
              den lagstiftning som gäller spel. Det är väl just detta som är
              viktigt att försöka få en långsiktig politik som mer har en förebyggande
              ansats och inte bara satsa på målvaktsåtgärder.
            </seg>
            <seg n="c0dfd776">
              Det är mot denna bakgrund tråkigt att vi nu får en lite ofärdig
              utredning om lagstiftningen, dessutom en enmansutredning. Vi skulle
              behöva en bred parlamentarisk utredning som kan komma fram till
              vad vi ska göra, i denna nya situation med de nya hot som finns,
              för att motverka och förebygga spelberoende.
            </seg>
            <seg n="a2ce8e1e">
              Allmänt kan man tyvärr också säga att folkhälsoarbetet kommer
              att försvagas genom Folkhälsoinstitutets flyttning till Östersund.
              När Folkhälsoinstitutet inrättades var vi inne på att verksamheten
              skulle komma att vara så kontaktintensiv att institutet borde
              ligga i huvudstaden, som är det ställe där man har lättast att
              få kontakt med andra myndigheter, med organisationer och med alla
              kommuner och landsting. Nu kommer folkhälsoarbetet att försvagas.
            </seg>
            <seg n="11983bb8">
              Folkhälsoinstitutet har över huvud taget enligt min uppfattning
              misshandlats av den socialdemokratiska regeringen. Man har gjort
              omorganisationer som har varit diffusa till sitt syfte. På något
              sätt verkar man lite grann ha fallit undan för den vulgäragitation
              som går ut på att detta bara skulle vara en, som det heter, ideologiproducerande
              myndighet. I själva verket är Folkhälsoinstitutet strategiskt
              viktigt för att ta fram underlag för en bra förebyggande politik
              men också för att verkställa olika åtgärder i det förebyggande
              arbetet.
            </seg>
            <seg n="cc042923">
              Jag ska också säga ett ord om tandvården. Det är lite makabert
              att här höra statsrådet Ylva Johansson säga att hon är stolt över
              att socialdemokratin kan finansiera en dyrbar tandvårdsreform.
              Vad har socialdemokratin åstadkommit under de elva år som man
              haft regeringsansvaret? Ja, precis innan man fick regeringsansvaret
              stoppade man ett gemensamt förslag från den borgerliga regeringen
              om en tandvårdsreform som skulle ha givit alla människor rätt
              till tandvård för en fast årlig kostnad. Detta gjorde man tillsammans
              med Ny demokrati. Sedan har man avvecklat prisregleringen, vilket
              har lett till prishöjningar med i storleksordningen 65 % på tandvård
              och gjort att en miljon människor nu säger att de inte har råd
              med den tandvård som de skulle behöva.
            </seg>
            <seg n="26ea92f6">
              Nu har man äntligen inför valet fått eld i baken, och nu ska
              plötsligt någonting hända. Jag säger bara: Vi får väl se vad det
              blir av det hela. Ännu så länge finns ingen anledning till stolthet,
              ingen anledning att jubla. Det som framför allt har kännetecknat
              socialdemokratisk tandvårdspolitik under de elva år som ni haft
              ansvaret är ju att området har försämrats så att många människor
              i dag är oroliga för att inte ha råd med den tandvård som de skulle
              behöva.
            </seg>
            <seg n="0d0d0d56">
              Om det blir någonting nu är det därför att vi andra har drivit
              på. Naturligtvis har LO:s insats också spelat en stor roll. Men
              som sagt: Ännu så länge har vi inte sett någonting konkret som
              kan vara värt namnet tandvårdsreform.
            </seg>
            <seg n="bcadff5a">
              Att nu vifta med att detta kommer att kosta många miljarder är
              jag inte säker på gör tandvården någon stor tjänst. Det vore bättre
              om man lyfte fram att detta är ett typiskt område som är lämpat
              för en försäkringslösning. En sådan skulle man också kunna arbeta
              fram. I dag har vi ju ingen tandvårdsförsäkring utan någonting
              som kallas för tandvårdsstöd och som innebär att patienterna betalar
              den allra största delen av vården. Ofta gör man det i form av
              att man drabbas av mycket stora kostnader vid något enstaka tillfälle.
              Den tandvårdspolitiken är som sagt ingenting att vara stolt över.
            </seg>
          </u>
          <note type="speaker" n="b62bb894">
            Anf. 71 INGER LUNDBERG (s):
          </note>
          <u who="carin_lundberg_b998a6" xml:id="i-46802655a2576ba9-0" n="ae3927e1">
            <seg n="18b17464">
              Herr talman! Örebro län har en särställning när det gäller andelen
              döva i riket. Det beror på att länet kan erbjuda en hel kedja
              av utbildningsmöjligheter för döva, från riksgymnasierna för döva,
              hörselskadade och blinda till specialskola och förskola för döva
              och hörselskadade. Universitetet har också tagit ett väldigt starkt
              ansvar för dövas utbildning.
            </seg>
            <seg n="5d76851a">
              15 % av landets döva bor nu i Örebro län, och teckenspråket är
              ett vanligt inslag i staden Örebro. Utvecklingen bejakas av medborgarna
              i länet, men det är angeläget att staten också tar sitt ansvar
              för tolkservice i länet, inte minst beroende på att inflyttningen
              av barndomsdöva till Örebro län innebär att kostnaderna samtidigt
              minskar i andra län.
            </seg>
            <seg n="d94ce292">
              De statliga bidragen till tolkservice för döva och hörselskadade
              är angelägna bidrag, men de slår orättvist. Det finns landsting
              som mer eller mindre gör en nettovinst på statsbidraget samtidigt
              som kostnaderna för Örebrolandstinget inte täcks till mycket mer
              än en fjärdedel. Det är inte rimligt. Och därför är det bra att
              den utredning som ser över teckenspråkets ställning också ska
              studera frågan om en ny fördelningsmodell.
            </seg>
            <seg n="59631ebd">
              Det känns som om vi från Örebro län, som drivit frågan i flera
              motioner till riksdagen, börjar få gehör för våra synpunkter.
              Och det är dags.
            </seg>
            <seg n="62a09008">
              Redan 1993 infördes statsbidraget till tolktjänster för döva,
              men i stället för att ta hänsyn till hur behoven var fördelade
              i landet gjordes en fördelning efter antalet medborgare i de olika
              länen. Sedan gjordes en mindre justering så att Örebro län nu
              får 5 % av statsbidraget. Men en rimlig fördelning skulle innebära
              att Örebro län fick ytterligare kanske 10 % av bidraget, det vill
              säga totalt runt 12 miljoner. Pengarna behövs, allra mest för
              de dövas skull. Vi märker att behoven ökar i takt med att människor
              blir mer medvetna om sina rättigheter att använda teckenspråket.
              Det är viktigt att människor får stöd i vardagen.
            </seg>
            <seg n="8c6cb8b3">
              I motion So396, från oss socialdemokrater i länet, kräver vi
              att statsbidraget omfördelas så att det speglar antalet tolkanvändare
              i de olika länen. Ett liknande krav har framförts av Folkpartiet.
              Det är inte första gången vi lägger fram motionsförslaget. Men
              det är första gången vi får ett positivt svar på våra propåer.
              Utskottet skriver att motionerna i viss mån ska anses tillgodosedda
              genom att frågan nu utreds av den utredning som ser över teckentolksverksamheten.
              Utskottet har rätt. Det är ett viktigt steg på vägen. Jag vill
              bara vädja till utskottet att bevaka frågan och säkra att vi verkligen
              får ett rättvist system också när det gäller användningen av statsbidragen
              för tolktjänster.
            </seg>
            <seg n="9ce2b6d6">
              Statsbidragen måste fullt ut leva upp till sitt syfte!
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="72793d43">
            11 § Beskattning av statligt anställda under utlandsstationering
            m.m.
          </note>
          <note n="e0bcd72c">
            Föredrogs
          </note>
          <note type="speaker" n="0832eac2">
            Anf. 72 STEFAN HAGFELDT (m):
          </note>
          <u who="stefan_hagfeldt_47bc43" xml:id="i-71b5b79ebcc265c1-0" n="79703cb4" next="i-5afc6dc70ddea802-0">
            <seg n="1f88d29b">
              Herr talman! Jag ska fatta mig kort eftersom vi är fyra partier
              om en reservation. Jag börjar dock med att yrka bifall till reservationen
              som jag också kommer att begära rösträkning på så småningom.
            </seg>
            <seg n="e3a9db81">
              Ärendet handlar om de speciella skatteregler som gäller för de
              statligt anställda som arbetar utomlands. En utlandsstationering
              innebär särskilda ekonomiska uppoffringar för den enskilde och
              dennes hushåll. Det gäller till exempel medföljande som ger upp
              en inkomst i Sverige för att kunna följa med. Vi anser att regeringen
              misstar sig när man anför att de speciella förhållanden som präglar
              utlandstjänsten för statligt anställda motiverar särskilda skatteregler
              och att liknande skäl inte kan åberopas för att låta andra grupper
              omfattas av skattereglerna.
            </seg>
            <seg n="27ff92f1">
              Vi menar tvärtom att det finns utlandsstationerade svenskar som
              verkar under snarlika förhållanden som statsanställda och att
              regeringen därför bör utreda möjligheterna att utvidga de aktuella
              särbestämmelserna till att gälla för utsända från ideella biståndsorganisationer
              och trossamfund.
            </seg>
            <seg n="e767b89e">
              Herr talman! Jag nöjer mig med detta.
            </seg>
          </u>
          <note n="02eb5d2c">
            Anf. 73 GUNNAR ANDRÉN (fp):
          </note>
          <u who="stefan_hagfeldt_47bc43" xml:id="i-5afc6dc70ddea802-0" n="79703cb4" prev="i-71b5b79ebcc265c1-0">
            <seg n="023425c0">
              Herr talman! Beskattning av statligt anställda under utlandsstationering
              kan synas vara ett ganska litet område. Man kan till och med ifrågasätta
              om detta är en fråga som behöver komma till riksdagen. För dem
              det berör är det dock en oerhört viktig fråga. Jag noterar att
              många tror att den lagändring vi ska besluta om nu ska träda i
              kraft omedelbart, men den träder i kraft först den 1 januari 2007.
              Det är alltså efter det att försöket med trängselskatt, som vi
              har beslutat om, har avbrutits, så det är ganska lång tid fram
              till dess.
            </seg>
            <seg n="a4d0747d">
              För hundra år sedan hade vi en fråga som ledde till en unionssplittring.
              Det handlade om konsulatsfrågan mellan Sverige och Norge. Det
              leder min tanke till vikten av vad vi därefter har sett det senaste
              året, att en stark utlandsrepresentation är väldigt viktig för
              ett internationellt präglat land. Vi behöver dugliga medarbetare
              som företräder Sverige. Det finns väl inget tillfälle när man
              är så mycket svensk, eller om man tillhör något annat land, och
              känner sådan nationstillhörighet som när man är utomlands.
            </seg>
            <seg n="564ec353">
              Sverige är ett litet land och måste vara noga med hur vi klarar
              ut vår internationella verksamhet och vad vi har råd med. Jag
              tycker att den modell som finns i Tyskland, där Sverige samverkar
              på ambassadörsnivå och beskickningsnivå med våra nordiska grannländer,
              är något som vi hundra år efter unionsupplösningen ska fundera
              vidare på. Sverige har 9 miljoner medborgare och de övriga nordiska
              länderna ungefär 14 ytterligare. Det är 23 miljoner människor
              sammanlagt. Det innebär att våra medarbetare på konsulaten och
              beskickningarna i utlandet är en liten men väldigt viktig grupp
              för oss svenskar och de andra nordiska medborgarna, för hela Norden
              i hela världen.
            </seg>
            <seg n="48e7a31b">
              I det här ärendet, herr talman, föreligger egentligen ingen grundläggande
              skillnad mellan oppositionen och de tre samverkande regeringspartierna.
              Likväl är det på det sättet att den här frågan är en fråga som
              inte är slutligt löst. Utrikesutskottet har skrivit väldigt klokt
              i sitt yttrande att Sverige är betjänt av och att de som är stationerade
              utomlands är oerhört betjänta av att ha långsiktiga spelregler.
              Man ska veta vad det är som gäller.
            </seg>
            <seg n="494fe75b">
              Det finns ett rättvisemoment, ett nästan fiskalt moment i den
              här propositionen. Det beror på att alla ska beskattas lika. Det
              är själva huvudtanken. Det ligger någonting sunt i detta.
            </seg>
            <seg n="1c75e277">
              Det finns också goda delar i denna proposition. Det vill jag
              inte alls bestrida, inte minst när det gäller pensionsfrågorna.
              Det är väldigt viktigt att vi alla både bidrar till att täcka
              kostnaderna för vår pensionering och att vi, eftersom detta är
              en rättighet, kan få del av detta senare. Det är klart att nuvarande
              förhållanden, som vi från Folkpartiets sida har diskuterat noga
              med Bengt-Göran Härström och Elisabeth Molcke, företrädare för
              de UD-anställdas förening, inger bekymmer just för pensionssidan
              när man ser att regeringen har skrivit, och utskottsmajoriteten
              har vidarebefordrat uppgifterna, att de utsändas nettoinkomster
              till två tredjedelar kan bestå av utlandstillägg och kostnadsersättningar.
              Det är någonting som jag tycker att det är väldigt viktigt att
              vi tar fasta på, och på den punkten tycker jag att denna proposition
              innebär en förbättring.
            </seg>
            <seg n="d9122958">
              När det sedan gäller frågan om denna proposition innebär en kostnadsneutralitet
              för staten vill jag säga att jag starkt betvivlar detta. Men jag
              har ingen annan grund för detta än ett starkt betvivlande samt
              att Saco SR i sitt yttrande över propositionen trodde att det
              nya system som föreslås skulle innebära icke obetydliga kostnadsfördelar.
              Man talar om upp till 70 miljoner kronor. Det skulle i så fall
              komma att belasta just UD:s anslag. Regeringen och utskottsmajoriteten
              säger att det är kostnadsneutralt. Det är möjligt att 70 miljoner
              är kostnadsneutralt, men det är lite svårt att se det.
            </seg>
            <seg n="aa6034d1">
              Men detta är inte huvudsaken i den här frågan utan huvudsaken
              är en annan, nämligen att man kan hysa farhågor att det nya avtal
              som måste ingås mellan svenska staten och de utlandsanställdas
              förening som en följd av propositionen på UD och Sida kan komma
              att leda till bekymmer för rekryteringen av utlandsanställda.
              Det är en aspekt som över huvud taget inte finns med i propositionen
              eftersom det är en skatteproposition. Det är något som har lyfts
              fram på ett förtjänstfullt sätt av Jusek, nämligen att det här
              är ett bekymmer. Det är inget bekymmer för riksdagens skatteutskott
              eftersom utskottet beslutar bara i skattefrågan, men det är ett
              bekymmer för Sverige och svenska medborgare i utlandet om det
              inte finns en god utlandsrepresentation som kan verka vid både
              normala förhållanden och inte minst katastrofala förhållanden.
            </seg>
            <seg n="afd9efb8">
              Från oppositionen har vi sagt att vi tror att det är ett misstag
              när regeringen och även utskottsmajoriteten anser att det finns
              speciella förhållanden som präglar utlandstjänsten för statligt
              anställda och att det skulle motivera särskilda skatteregler.
              Jag tror att det i och för sig kan vara sant att det behövs speciella
              skatteregler, men det är svårt att tro att detta skulle avgränsas
              till statligt anställda. De regler som nu anförs här som gäller
              pensionering, uppskjutande av arbetslöshet och så vidare gäller
              naturligtvis för alla som är anställda i svenska företag i utlandet.
              Det är därför vi i oppositionen föreslår att regeringen borde
              närmare överväga denna fråga. Det är ett rimligt krav att vi i
              riksdagen inte bara ser till de statligt anställda utan att vi
              har att hantera alla svenska medborgare.
            </seg>
          </u>
          <note type="speaker" n="c567f5c9">
            Anf. 74 LARS GUSTAFSSON (kd):
          </note>
          <u who="lars_gustafsson_4200e4" xml:id="i-dcbd5d8444816b19-0" n="230c96b2">
            <seg n="a5f7a881">
              Herr talman! Som vi hörde Gunnar Andrén säga finns det viktiga
              poster vid svenska beskickningar utomlands för svenskar att fylla.
              Propositionen Beskattning av statligt anställda under utlandsstationering
              m.m. syftar till att vidta vissa förändringar av villkoren för
              de personer som finns i statlig utlandstjänst. Propositionen innehåller
              förslag om bland annat minskningar av antalet skattefria ersättningar
              och förmåner samtidigt som möjligheter till skattefria ersättningar
              för exempelvis barnomsorg utökas. Förslag om regler för vilka
              ersättningar som ska undantas från beskattning finns också i propositionen.
            </seg>
            <seg n="25f1f601">
              Propositionen har rönt kritik från anställda och deras fackliga
              företrädare främst vad gäller villkor och förutsättningar för
              medföljande. Man har anfört att det finns risk för att uppdraget
              som utlandsstationerad kommer att minska i attraktivitet på grund
              av försämrade villkor, exempelvis pensionsgrundande inkomst för
              medföljande.
            </seg>
            <seg n="1c9bcf7d">
              Utrikesutskottet har i sitt yttrande påtalat vikten av statens
              ansvar som arbetsgivare, nämligen att ge den anställde och hans
              eller hennes familj goda förutsättningar, inte minst med tanke
              på konkurrensen från andra arbetsgivare som erbjuder arbete utomlands.
              Dessutom har man påtalat att förutsättningarna skiljer sig mycket
              åt beroende på vilken världsdel som stationeringen avser.
            </seg>
            <seg n="ee0b1e49">
              Skatteutskottet har i sitt ställningstagande också hänvisat till
              utrikesutskottets yttrande.
            </seg>
            <seg n="e5ee0e89">
              Det är viktigt att man beaktar det som framförs från de anställda
              om att utlandsstationeringen medför särskilda ekonomiska uppoffringar.
              Detta gäller speciellt medföljande som ofta lämnar en egen inkomstkälla
              och får osäkra möjligheter att erhålla inkomstbringande arbete
              på den nya orten.
            </seg>
            <seg n="576d5bca">
              Herr talman! Nu är utlandsstationering inte något som är särpräglat
              enbart för statligt anställda, utan det gäller i motsvarande grad
              även personer som arbetar inom ideella biståndsorganisationer
              och trossamfund. Principen om likvärdighet i beskattning bör därför
              appliceras också på personer inom dessa organisationer. De gör
              stora insatser för både svenskar och invånare på den ort de är
              verksamma på. Det finns därför inget grundat motiv till varför
              inte dessa bör omfattas av motsvarande skatteregler.
            </seg>
            <seg n="f0db7bd8">
              I Kristdemokraternas motion med anledning av propositionen yrkar
              vi på att regeringen snarast bör återkomma till riksdagen med
              förslag där även anställda inom exempelvis ideella organisationer
              och trossamfund omfattas av motsvarande skatteregler. För den
              som undrar kan man konstatera vilka stora insatser som gjordes
              i Thailand av Svenska kyrkan i utlandet när de statliga myndigheterna
              fallerade.
            </seg>
            <seg n="9273cf91">
              Glädjande för oss är att våra kolleger i alliansen har valt att
              stödja motionen och att detta har resulterat i en gemensam reservation.
            </seg>
            <seg n="8cf827b2">
              Avslutningsvis, herr talman, vill jag yrka bifall till reservationen.
            </seg>
          </u>
          <note type="speaker" n="24c74bbc">
            Anf. 75 STAFFAN DANIELSSON (c):
          </note>
          <u who="staffan_danielsson_d90690" xml:id="i-4d8e8fb535d9afec-0" n="fcde1004">
            <seg n="5f9904a5">
              Herr talman! Jag vill inleda med att säga att Centerpartiet har
              valt att ställa sig bakom regeringens förslag att likställa beskattningen
              av statligt anställda under utlandsstationering. Vi har dock funderat
              över alternativen och noga tagit del av de kritiska synpunkterna
              från personal och fackliga organisationer. Jag ska återkomma till
              det.
            </seg>
            <seg n="4e2e9a8d">
              Centerpartiet står också bakom den gemensamma borgerliga reservationen
              om att regeringen bör utreda möjligheterna att utvidga särbestämmelserna
              för statligt anställda i utlandet till att även omfatta utsända
              från ideella organisationer och trossamfund. Jag yrkar bifall
              till den reservationen. Argumenten har Lars Gustafsson, Gunnar
              Andrén och Stefan Hagfeldt redovisat på ett bra sätt här.
            </seg>
            <seg n="d8c40c24">
              I dagens Sverige är som bekant den svenska modellen ett begrepp
              av ibland närmast övernaturlig karaktär. Det kan innefatta både
              det ena och det andra. Socialdemokratin har det ofta som ett mantra
              som står för allting gott. I utlandet har man det på ett annat
              sätt som är sämre.
            </seg>
            <seg n="b077eaef">
              Visst är våra modeller ofta rätt bra. Den svenska modellen är
              att arbetsmarknadens parter själv ska träffa kollektivavtal och
              besluta om minimilöner. Staten ska inte lägga sig i.
            </seg>
            <seg n="e5634e6d">
              I betänkandet finns med system för anställningsvillkoren vid
              utlandsstationering för dels arbetstagare vid utrikesförvaltningen,
              dels statligt anställda i allmänhet. I betydande grad har de berörda
              arbetsmarknadsparterna träffat avtal om villkoren som ska gälla
              vid utlandsstationering. Allt borde alltså vara gott och väl.
              Men icke. Regeringen anser att dagens avtalade bestämmelser om
              bland annat skattefrihet är svårtolkade och otydliga och lämnar
              ett stort och opreciserat utrymme till arbetsmarknadsparterna
              där dessa i praktiken kan bestämma vilka ersättningar och förmåner
              som ska betalas ut och som inte ska tas upp till beskattning.
              Det är ord och inga visor. Tänk er samma ord tillämpade till exempel
              på kollektivavtal mellan arbetsgivare och LO och på förslag som
              inskränker dessa avtal. Det är inte så sannolikt med sådana förslag,
              skulle jag tro.
            </seg>
            <seg n="fbbd7602">
              Men några tusen anställda och medföljande i utrikesförvaltningen
              får nu delvis försämrade villkor på grund av de förslag som läggs
              fram. Utrikesförvaltningens personalförening och Statsanställdas
              förbund inom utrikesförvaltningen protesterar och anser det nuvarande
              systemet vara förutsägbart och välkänt, medan det nya anses administrativt
              krångligt och onödigt dyrt. Man förespråkar i stället förändringar
              inom nuvarande system. Saco-s talar om dramatiska försämringar
              för majoriteten av de anställda. Man nämner att i dag skattefria
              ersättningar på ca 30 miljoner faller bort.
            </seg>
            <seg n="77fcde0f">
              Självklart har vi i Centerpartiet funderat över det framförda.
              Vi har ändå till slut landat i att stödja regeringens förslag.
              Det är en lång väg att gå att säga stopp och belägg och utreda
              ett varv till. Det finns också fördelar med nyordningen, som av
              regeringen bland annat beskrivs så här i propositionen: Det finns
              nu anledning att göra ett lönestrategiskt vägval när det gäller
              utlandsvillkoren. Detta vägval kan formuleras som att utlandsvillkoren
              bör förändras i riktning från obeskattade utlandstillägg till
              beskattad lön.
            </seg>
            <seg n="5fc10d31">
              Gunnar Andrén var också inne på detta. Dessutom blir regelverken
              lika för alla statligt anställda som är utlandsstationerade, och
              det blir tydligt vilka ersättningar som är skattefria och vilka
              beloppsramar som gäller. Vi har landat i den svenska modellen
              i all ära, men här är det bra att staten gör riktningsändringen.
            </seg>
          </u>
          <note type="speaker" n="0ccd4891">
            Anf. 76 SUSANNE EBERSTEIN (s):
          </note>
          <u who="susanne_eberstein_0ff4c9" xml:id="i-65ab66dacf12db0f-0" n="1d1cb4c8">
            <seg n="198a9526">
              Herr talman! Utskottet tillstyrker i betänkandet regeringens
              förslag om beskattning av statligt anställda under utlandsstationering,
              och ändring görs i inkomstskattelagen som innebär att samma beskattningsregler
              införs för alla som stationeras utomlands av en statlig myndighet.
              Bara de med ersättningar och förmåner från arbetsgivaren som anges
              i lagen för den utsändes och dennes familjs levnadskostnader ska
              vara undantagna från beskattning.
            </seg>
            <seg n="7ecf2c77">
              Det innebär helt enkelt att antalet skattefria ersättningar och
              förmåner reduceras medan möjligheterna för till exempel erbjudande
              om skattefri ersättning för barnomsorg ökar.
            </seg>
            <seg n="603d37d5">
              Omläggningen från obeskattade utlandstillägg till beskattad lön
              bringar också systemet i bättre samklang med vad som i allmänhet
              gäller på skatteområdet när det gäller ersättningar från arbetsgivaren.
            </seg>
            <seg n="053bfbc2">
              Med hänsyn härtill yrkar jag bifall till förslaget i det här
              betänkandet och avslag på reservationen.
            </seg>
          </u>
          <note type="speaker" n="51498d05">
            Anf. 77 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-dcbd5d8444816b19-1" n="230c96b2">
            <seg n="13262bbf">
              Herr talman! Susanne Eberstein var så snabb i avslutningen att
              jag inte hann resa mig. Det kan ju vara ett sätt att förkorta
              debatten.
            </seg>
            <seg n="e894f543">
              Jag har bara en fråga. Jag tror att vi är allmänt överens om
              att om man väljer att placera sig utomlands så är det inte enbart
              av sådana skäl att man tycker att det är roligt att komma utomlands
              och tjäna pengar, utan jag tror att det kan finnas också andra
              skäl till varför man gör en insats utomlands. Jag tror att det
              gäller både statligt anställda och andra. Flera av dessa blir
              ju i så fall representanter för oss i Sverige på den ort där man
              är stationerad. Finns det då ingen rimlighet i att man skulle
              kunna tänka sig att man ska ha likvärdiga förutsättningar om man
              arbetar exempelvis ideellt eller representerar Sverige på detta
              vis inte bara inom just statlig verksamhet?
            </seg>
          </u>
          <note type="speaker" n="d9067e10">
            Anf. 78 SUSANNE EBERSTEIN (s) replik:
          </note>
          <u who="susanne_eberstein_0ff4c9" xml:id="i-65ab66dacf12db0f-1" n="1d1cb4c8">
            <seg n="3844abb0">
              Herr talman! Ja, det är klart att man kan diskutera det och vilka
              grupper som i så fall skulle ingå. Är det ideella organisationer
              som Lars Gustafsson tycker om eller är det sådana som jag tycker
              om, eller ska alla, så fort de kallar sig ideella räknas in i
              detta? Det här är naturligtvis en ganska stor fråga.
            </seg>
            <seg n="67aa7c2d">
              Sedan är det också så, om jag har läst remissvaret från Svenska
              kyrkan rätt, att många av dem som arbetar utomlands för ideella
              organisationer arbetar ganska lång tid. Därmed skattar de i det
              land där de bor och är alltså inte beskattade från Sverige på
              det sättet.
            </seg>
          </u>
          <note type="speaker" n="5a529aae">
            Anf. 79 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-dcbd5d8444816b19-2" n="230c96b2">
            <seg n="f389ffe1">
              Herr talman! Jag åsyftar givetvis inte dem som redan är reglerade,
              utan jag åsyftar dem som arbetar på visstidsbasis. Jag känner
              flera sådana personer.
            </seg>
            <seg n="87415053">
              Nu var det inte fråga om vilka organisationer man tycker om.
              Man får ju sätta ut kriterier för det, som vi brukar göra med
              alla skatteregler. Man sätter ut kriterier för vad som ska gälla
              för att skatteregler ska omfatta någon.
            </seg>
            <seg n="a84e820e">
              Det var bara en enkel fråga: Vore det inte rimligt, när vi ser
              vilken vikt de har, att vi inte bara från statligt håll kan placera
              folk utan att man under vissa förutsättningar äger rätt att få
              vissa reduktioner för att man gör den här insatsen inte minst
              för de medföljande.
            </seg>
          </u>
          <note type="speaker" n="ddda6f38">
            Anf. 80 SUSANNE EBERSTEIN (s) replik:
          </note>
          <u who="susanne_eberstein_0ff4c9" xml:id="i-65ab66dacf12db0f-2" n="1d1cb4c8">
            <seg n="88138c74">
              Herr talman! Med tanke på vad Staffan Danielsson tidigare sade,
              nämligen att det här var en väldig försämring för personalen,
              kan man också fundera över om de ideella organisationerna vill
              ingå i det här systemet. Det finns många frågor som i så fall
              skulle behöva besvaras, och det har regeringen inte tyckt att
              man ska göra i det här sammanhanget. Därför är det i dag de statligt
              anställda som det är fråga om.
            </seg>
          </u>
          <note type="speaker" n="28f6e4f2">
            Anf. 81 MARIE ENGSTRÖM (v):
          </note>
          <u who="marie_engstrom_74bdd7" xml:id="i-e904ad535898a3d4-0" n="e1825af7" next="i-614acb27834a2356-0">
            <seg n="4b8246a3">
              Herr talman! Sist vi debatterade frågan om beskattning av lön
              och ersättningar till statligt anställda under utlandsstationeringar
              var år 2001. Vänsterpartiet var då kritiska till att reglerna
              inte var nog tydliga och att det var en brist att det i alltför
              stor utsträckning fanns möjlighet till skattefria ersättningar.
              Precis som det står i dagens betänkande påpekade vi då att det
              kunde få negativa konsekvenser för framtida pensioner.
            </seg>
            <seg n="59e1a446">
              Med detta menar jag att vi välkomnar det betänkande som finns
              på riksdagens bord i dag, där man nu föreslår enhetliga regler
              och ett mer tydligt regelverk för vad som ska beskattas.
            </seg>
            <seg n="eba19e9c">
              Nu styr vi om från obeskattade utlandstillägg till beskattad
              lön, och det tycker vi är helt riktigt. Det görs bland annat genom
              att vi får en tydligare reglering av de skattefria ersättningarna
              till samtliga utlandsstationerade personer vid de statliga myndigheterna.
            </seg>
            <seg n="3ec12a85">
              Med det korta anförandet vill jag yrka bifall till förslaget
              i betänkandet.
            </seg>
          </u>
          <note n="63ef1a4b">
            Anf. 82 GUNNAR ANDRÉN (fp):
          </note>
          <u who="marie_engstrom_74bdd7" xml:id="i-614acb27834a2356-0" n="e1825af7" prev="i-e904ad535898a3d4-0">
            <seg n="48a00c1d">
              Herr talman! Jag tror att vi alla blev tagna av den mycket kortfattade
              motivering som utskottets ordförande levererade. Jag hann inte
              riktigt med.
            </seg>
            <seg n="c5687220">
              Jag vill ändå ställa några frågor till utskottets ordförande,
              för jag tycker att det är synd att det inte i riksdagsprotokollet
              kommer att ingå vad som motiverar det här, varför detta bara ska
              omfatta statligt anställda.
            </seg>
            <seg n="b7fd1e67">
              Utskottet skriver: I materiellt hänseende är det som utrikesutskottet
              anfört möjligt att helt överblicka förslagets effekter för de
              utlandsstationerade först sedan ett nytt avtal träffats mellan
              de berörda arbetsmarknadsparterna. Men sedan kommer den väsentligaste
              frågan. Är det så att de förhållanden som präglar utlandstjänsten
              enligt regeringen, Socialdemokraterna och majoriteten här är särpräglade
              för statens representanter? Det är det som reservationen omfattar.
              Jag noterade att utskottets ordförande inte med ett ord berörde
              den här frågan i sitt huvudanförande. Det står också att det inte
              finns anledning att utsträcka tillämpningen till andra grupper.
            </seg>
            <seg n="7d0c825b">
              Den här formen av särredovisning av just statligt anställda är
              ju vad det handlar om. Vi motsätter oss inte att man ska ha detta
              när det gäller statligt anställda, men varför ska just statligt
              anställda särbehandlas? Det gäller ju en så viktig fråga som pensionen,
              och Socialdemokraterna brukar ju vara väldigt noga med att samma
              villkor ska gälla alla grupper. Nu inför man en lagstiftning som
              inte gäller likadant för alla grupper.
            </seg>
          </u>
          <note type="speaker" n="6672c363">
            Anf. 83 SUSANNE EBERSTEIN (s) replik:
          </note>
          <u who="susanne_eberstein_0ff4c9" xml:id="i-4cf3b3f53e6c16f9-0" n="1d1cb4c8" next="i-bdcd8029e396ba9d-0">
            <seg n="03163290">
              Herr talman! Jag sade ju att det var just särpräglade regler.
              Om man representerar svenska staten och svenska folket så intar
              man ju faktiskt en särställning. Jag kan också säga att man kan
              göra utredningar om även detta självklart men man har i det här
              fallet från vår sida valt att det här gäller de statligt anställda,
              människor som representerar den svenska staten och det svenska
              folket. Det gör att de är i den här speciella situationen.
            </seg>
            <seg n="4ac9763f">
              Sedan är det väl dessutom så att om nu de här reglerna, som vi
              har fått höra från de fackligt anställda är så, vad jag förstår
              enligt vissa, dåliga, så verkar det ju konstigt om flera skulle
              vilja omfattas av dem.
            </seg>
            <seg n="594882f3">
              I det här fallet har vi valt att ta de statligt anställda, som
              på andra områden också naturligtvis har regler som är inskrivna
              på det här sättet.
            </seg>
          </u>
          <note n="5541cda1">
            Anf. 84 GUNNAR ANDRÉN (fp) replik:
          </note>
          <u who="susanne_eberstein_0ff4c9" xml:id="i-bdcd8029e396ba9d-0" n="1d1cb4c8" prev="i-4cf3b3f53e6c16f9-0">
            <seg n="a00e67a7">
              Herr talman! Jag tackar utskottets ordförande för den här utförliga
              motiveringen för avslaget på den motion som Kristdemokraterna
              har väckt och som vi har ställt oss bakom.
            </seg>
            <seg n="c5cc1cf7">
              När det gäller den första frågan ska vi inte blanda äpplen och
              päron. När utskottets ordförande säger att det skulle innebära
              en försämring så innebär ju detta bara en jämförelse med nuvarande
              förhållanden. Vad vi frågade efter var varför samma villkor inte
              ska gälla alla svenskar i utlandstjänst. Det är ju inte den jämförelsen
              som jag riktar mig emot över huvud taget. Detta är ett sidospår.
            </seg>
            <seg n="d6655594">
              Vi menar tvärtom, som vi skriver i reservationen, att det finns
              snarlika förhållanden för statsanställda och andra. Jag noterar
              att utskottets ordförande vill särbehandla just den här gruppen
              och att ni har valt detta. Men vad ska vi andra säga till alla
              andra svenska medborgare som arbetar för svenska intressen i utlandet?
              Ska vi säga att det bara är statligt anställda som Socialdemokraterna
              och deras stödpartier vill ska ha de här villkoren?
            </seg>
            <seg n="61dd55cd">
              Varför ska just denna grupp särbehandlas? Varför motsätter ni
              er att man ens utreder detta? Det tycker jag är en intressant
              fråga som de långt fler svenskar som jobbar för Sverige och svenska
              intressen i utlandet har anledning att ställa. Varför vill det
              nuvarande regeringspartiet plus stödpartierna inte ens utreda
              frågan att det ska vara samma villkor för alla svenskar i utlandet?
            </seg>
          </u>
          <note type="speaker" n="3099481e">
            Anf. 85 SUSANNE EBERSTEIN (s) replik:
          </note>
          <u who="susanne_eberstein_0ff4c9" xml:id="i-4cf3b3f53e6c16f9-1" n="1d1cb4c8" next="i-bdcd8029e396ba9d-1">
            <seg n="fef31d41">
              Herr talman! Det är klart att vi måste göra en selektion av vilka
              utredningar som ska tillsättas. Vi tycker att den grupp av personer
              som är anställda av svenska staten och som arbetar för svenska
              intressen intar en särställning genom att de dessutom är betalda
              av svenska folket, till skillnad från andra grupper som arbetar
              utomlands. Därför tycker vi att det som vi tar i dag är just detta.
            </seg>
            <seg n="5a9c30eb">
              Sedan är det faktiskt så som jag sade tidigare. Och om man läser
              remissvaret från till exempel Svenska kyrkan när det gäller dessa
              ärenden ser man att de människor som arbetar på det sätt som Gunnar
              Andrén säger ofta lyder under de skatteregler som finns i det
              land där de arbetar eftersom de ofta har längre anställningar
              än man har vid ambassaderna runtom i världen. Där gäller ofta
              en treårsregel.
            </seg>
          </u>
          <note n="40ad513e">
            Anf. 86 GUNNAR ANDRÉN (fp) replik:
          </note>
          <u who="susanne_eberstein_0ff4c9" xml:id="i-bdcd8029e396ba9d-1" n="1d1cb4c8" prev="i-4cf3b3f53e6c16f9-1">
            <seg n="95924e12">
              Herr talman! Nu har vi fått ett nytt argument, nämligen att det
              är själva utredningskapaciteten som sätter en gräns för detta.
              Det är inte själva tanken som sådan att man inte kunde utreda,
              utan man måste välja vilka man utreder och så vidare. Det var
              ett nytt argument. Jag tackar för det. Jag förstår det. Och jag
              ska föra vidare till de svenskar som jobbar för svenska företag,
              Svenska kyrkan och andra i utlandet att det är det som är den
              ena motiveringen.
            </seg>
            <seg n="468f27f1">
              Men den andra motiveringen som kom nu, är en helt annan. Att
              statligt anställda avlönas av svenska intressen är alldeles riktigt.
              Men skatteutskottets ordförande ska veta att det finns många svenskar
              i utlandet som bidrar med skattemedel till att avlöna just dessa
              människor. Det är nämligen inte alla svenskar som lyder under
              lokala regler, utan det är många svenskar som gör stora insatser
              i utlandet och som skattar i Sverige.
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="6310070e">
            12 § Skattefrågor med anledning av tjänstepensionsdirektivet
          </note>
          <note n="e0bcd72c">
            Föredrogs
          </note>
          <note n="c78d0f0d">
            Förste vice talmannen konstaterade att ingen talare var anmäld.
          </note>
          <note n="c003bc84">
            13 § Vissa skattefrågor med anledning av ny aktiebolagslag, m.m.
          </note>
          <note n="e0bcd72c">
            Föredrogs
          </note>
          <note type="speaker" n="b03cd62e">
            Anf. 87 FREDRIK OLOVSSON (s):
          </note>
          <u who="fredrik_olovsson_a40822" xml:id="i-104242eba0106d76-0" n="ca4041f7">
            <seg n="c22e8b17">
              Herr talman! Riksdagen har tidigare beslutat om en ny aktiebolagslag
              som träder i kraft den 1 januari nästa år, alltså om några veckor.
              Det innebär att vi får ett nytt, modernt och effektivt regelverk
              för det svenska näringslivet. Målsättningen med lagen har varit
              att förenkla för små och medelstora företag och regelverket ska
              förhindra brottslighet och oegentligheter i företagssektorn.
            </seg>
            <seg n="90498be2">
              I skattelagstiftningen finns det förstås en mängd kopplingar
              till aktiebolagslagen. Därför behövs det nu även en del följdförändringar
              i inkomstskattelagen och kupongskattelagen. Det handlar framför
              allt om rent språkliga anpassningar men också om några innehållsmässiga
              förändringar, exempelvis frågan om att det nominella värdet på
              aktier försvinner och att vi i stället inför ett kvotvärde. En
              aktie ska alltså inte ha något nominellt värde utan kommer i stället
              att utgöra en viss andel, en kvot, i bolaget. Det är väl den förändringen
              i aktiebolagslagen som nu också i sin förlängning har väckt lite
              intresse i det betänkande som vi nu debatterar.
            </seg>
            <seg n="7cc73293">
              Det faktum att vi inte behåller det nominella värdet på aktier
              gör att vi bedömer att reglerna om en kontantgräns vid andelsbyten
              inte längre är ändamålsenliga. Vi kommer inom kort att få höra
              vad några av de borgerliga partiernas representanter och möjligen
              också någon från Vänsterpartiet har att säga om behovet av en
              retroaktiv lagstiftning på detta område.
            </seg>
            <seg n="3c51c135">
              För vår del nöjer vi oss med att konstatera att det i dagsläget
              inte är aktuellt med retroaktivitet när det gäller kontantbegränsningsregeln.
              Dels pågår flera rättsprocesser som det är klokt att invänta,
              dels bereder regeringen frågan och avser att återkomma i ett annat
              sammanhang.
            </seg>
          </u>
          <note n="693bff4f">
            Jag yrkar därför bifall till förslaget i utskottets betänkande.
          </note>
          <note type="speaker" n="9e77cf9c">
            Anf. 88 LENNART HEDQUIST (m):
          </note>
          <u who="lennart_hedquist_894aea" xml:id="i-2834ac16557ad87d-0" n="1e96ac4f">
            <seg n="ff43ae48">
              Herr talman! De materiella förändringar som görs i skattelagstiftningen
              med anledning av den nya aktiebolagslagen står hela utskottet
              bakom. Av den anledningen finns det inte heller något säryrkande.
            </seg>
            <seg n="9998670f">
              Däremot har vi från alliansens sida med förvåning noterat att
              regeringen inte i detta sammanhang har återkommit till frågan
              om retroaktivitet beträffande de fall där kontantgränsen vid andelsbyten
              har lett till en kraftig pomperipossaeffekt, det vill säga att
              man har fått erlägga skatt långt över vad en reavinst på försålda
              andelar har inneburit. Det handlar om en handfull personer som
              har råkat väldigt illa ut. I samband med avyttring av deras företag
              har det funnits en kontantdel, och de har fått motta andelar i
              ett nytt företag och inte kunnat sälja dessa andelar. Dessa andelar
              har sedan av Skatteverket åsatts ett värde som på grund av framför
              allt den nedgång som skedde i IT-sektorn varit oerhört högt. Sedan
              har man debiterats skatt för den skenbara vinst som man har gjort.
              Men man har debiterats skatt, och på det sättet uppstod det faktiskt
              ett antal fall där pomperipossaeffekten uppgick till ca 1 000
              %. Beträffande just detta extremfall har det sedan kunnat noteras
              att när den slutliga avyttringen kom att ske kom pomperipossaeffekten
              att bli ett gott stycke över 100 %. Men hela den så kallade reavinsten
              kom att gå till skatt.
            </seg>
            <seg n="06b1e96d">
              Som Fredrik Olovsson anger är det rättsligt fortfarande inte
              fullständigt klarlagt hur lagen skulle tolkas. Det kommer rättsutslag
              som kan vara av intresse i sammanhanget.
            </seg>
            <seg n="0558feeb">
              Men av större intresse är dock att utskottet tidigare i sin skrivning
              har angett att regeringen borde återkomma med en lösning här,
              och denna skrivning har faktiskt varit enig. Det var väl mer eller
              mindre utlovat att en sådan lösning skulle komma. Då är det anmärkningsvärt
              att regeringen, när man nu hade ett osökt tillfälle att återkomma
              i samband med denna förändring av skattelagen, inte återkom utan
              i stället hänvisar till att frågan om retroaktivitet ska avgöras
              i ett senare sammanhang. Och vi har i ett särskilt yttrande skrivit
              att när nu utskottet accepterar att frågan ska behandlas i ett
              senare sammanhang så vill vi påminna om utskottets tidigare skrivning
              att regeringen borde ha återkommit till riksdagen med ett förslag
              under våren 2005. Det är så det står i utskottets betänkande.
              Det är alltså väldigt angeläget att regeringen nu uppmärksammar
              den opinion som finns i riksdagen för att snarast återkomma.
            </seg>
            <seg n="fa60d483">
              Sedan vill jag notera att frågan i det särskilda yttrandet har
              kommit att beskrivas lite felaktigt på grund av att den kd-motion
              som det särskilda yttrandet utgår från också innehåller felaktigheter
              där det står talat om latent skatt från den första affären. Det
              är alltså inte fråga om latent skatt, utan det är fråga om skatt
              som är debiterad, och det är en väldigt stor skillnad eftersom
              de som har drabbats faktiskt har fått rättsutslag om att de ska
              betala en skatt på en skenbar vinst.
            </seg>
          </u>
          <note type="speaker" n="e90ed203">
            Anf. 89 PER ROSENGREN (v):
          </note>
          <u who="per_rosengren_f2d4ba" xml:id="i-06a352fc857d7047-0" n="33f52133">
            <seg n="a63c7928">
              Herr talman! Jag vill kommentera det sistnämnda om att frågan
              i det särskilda yttrandet har kommit att beskrivas felaktigt.
              Jag har trott att det är vi här i kammaren som lägger särskilda
              yttranden och att vi läser igenom dem och står för vad som står
              där. Men så är det tydligen inte på den borgerliga sidan. Man
              vet inte vad man skriver i sina särskilda yttranden. Då får man
              i kammaren rätta sig själv.
            </seg>
            <seg n="f2fd7a42">
              Ärendet som sådant är rätt beskrivet av Lennart Hedquist. Dock
              har vi faktiskt en domstolsprövning just när det gäller värderingen
              av aktierna. Därför tycker jag att det är ganska lämpligt att
              avvakta kammarrättens dom för att se om hela den här problematiken
              löses utan att vi går in med en retroaktiv lagstiftning. Om kammarrätten
              ger den klagande rätt i detta fall löses problematiken på ett
              väldigt enkelt sätt. Vi slipper gå in och ändra lagstiftningen
              retroaktivt, vilket naturligtvis annars skulle kunna vara ganska
              jobbigt och medföra en massa arbete. När ärendet ändå ligger i
              kammarrätten kan vi inte förstå varför man i nuvarande läge ska
              gå in och skapa en retroaktiv lagstiftning.
            </seg>
            <seg n="7e5b055f">
              Sedan får vi naturligtvis se. Om det som det också står i betänkandet
              behövs en översyn av detta när kammarrätten har avkunnat sin dom
              finns det redan i dag en beredskap för detta i Regeringskansliet.
            </seg>
            <seg n="af4f5e48">
              Jag yrkar bifall till utskottets förslag i betänkandet. Dock
              är det lite märkligt att i det särskilda yttrande skriva att regeringen
              gör den märkliga bedömningen. Jag tycker, som sagt, inte att det
              är märkligt att avvakta en dom. Den domen skulle eventuellt också
              kunna innebära att ett antal andra fall när det gäller optioner
              också omfattas om de på samma sätt varit felaktigt värderade.
              Då löser vi inte bara det problem som är aktuellt här utan kanske
              också ytterligare problem genom kammarrättens dom.
            </seg>
          </u>
          <note type="speaker" n="b2cbb92f">
            Anf. 90 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-1" n="1e96ac4f">
            <seg n="c8cc8cb4">
              Herr talman! Per Rosengren väljer att polemisera mot sig själv.
              Han har ju varit med om att anta utskottsskrivningar där vi mycket
              tydligt har bett regeringen återkomma med en lösning på problematiken.
              Att det skulle ske i form av retroaktivitet i lagstiftningen har
              varit fullständigt klart. Nu kan man luta sig mot att det, förhoppningsvis,
              kommer ett utfall i rättsinstansen som gör att frågan kan lösas
              på det sätt som Per Rosengren anger. Men det är alldeles uppenbart
              att detta, om så inte sker, för dem som blivit drabbade på det
              här sättet endast kan lösas genom retroaktivitet i lagstiftningen.
              Sådan retroaktivitet har vi ju haft i andra sammanhang när det
              har varit till förmån för den skattskyldige.
            </seg>
            <seg n="9cafdb6a">
              Per Rosengren gör sak av att jag i fråga om det särskilda yttrandet
              uttryckte mig i passivum, att det har kommit att beskrivas fel.
              Självfallet borde jag kanske ha varit ännu tydligare för att Per
              Rosengren skulle förstå att jag själv när jag läste igenom texten
              och gjorde en del andra ändringar i yttrandet inte upptäckte denna
              felaktighet. Jag brukar faktiskt försöka vara en noggrann person.
              Men i det här fallet var det ett förbiseende. Jag har noterat
              att det förbiseendet tydligen lever kvar på grund av att den kd-motion
              som texten delvis utgår från hade samma fel. Men det försvarar
              inte att jag var slarvig när jag läste igenom det hela.
            </seg>
          </u>
          <note type="speaker" n="9046b587">
            Anf. 91 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-1" n="33f52133">
            <seg n="642db232">
              Herr talman! Jag hoppas verkligen inte att domstolen ska göra
              ett utfall möjligen ett utslag. Det vore förfärligt om den gjorde
              ett utfall mot vad vet jag inte.
            </seg>
            <seg n="9dc05190">
              Jag går tillbaka till sakfrågan. Återigen: När kammaren förra
              gången fattade beslut om att regeringen skulle återkomma var det
              inte bekant att ett ärende var på väg i kammarrätten. Men nu när
              det är bekant tycker jag att det är väldigt viktigt att avvakta
              den behandlingen, mycket därför att det på det sättet blir så
              mycket enklare. Vi slipper ju ändra lagstiftningen och så vidare.
            </seg>
            <seg n="ed9c3740">
              Viktigast är väl trots allt att frågan får en lösning, förhoppningsvis
              genom kammarrättens behandling. Om inte återkommer väl frågan
              hit. Jag ser faktiskt inte något problem där.
            </seg>
          </u>
          <note type="speaker" n="19c74619">
            Anf. 92 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-2" n="1e96ac4f">
            <seg n="29d8e1b9">
              Herr talman! Det är trevligt att Per Rosengren i dag är på humör
              när det gäller att märka ord. Jag ska gärna tillstå att det självfallet
              är ett utslag från domstolen som vi väntar på. Det kommer i så
              fall att kunna ge ett bättre utfall för berörda.
            </seg>
          </u>
          <note type="speaker" n="8f35f0e4">
            Anf. 93 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-589a5c242d85841e-0" n="0cdd4298">
            <seg n="ddd0de00">
              Herr talman! Det finns egentligen ingen anledning att förlänga
              debatten eftersom den, tycker jag, har varit rätt klargörande
              mellan Lennart Hedquist och Per Rosengren. Jag skulle ändå vilja
              ha ett förtydligande från representanten för regeringspartiet.
              Delar han den uppfattning som Per Rosengren här har gett vid handen?
            </seg>
            <seg n="49e51e80">
              Givet är att om det blir ett utslag i kammarrätten borde detta
              vara normgivande. Om inte kommer ärendet skyndsamt att återkomma
              till kammaren för avgörande. Jag vänder mig alltså till Fredrik
              Olovsson.
            </seg>
          </u>
          <note type="speaker" n="77d3b0a0">
            Anf. 94 PER LANDGREN (kd):
          </note>
          <u who="per_landgren_365b3c" xml:id="i-d943baa17f7fea66-0" n="a9530038">
            <seg n="3d4f726b">
              Herr talman! I motionsform har vi i alliansen tidigare krävt
              utskottet har också uttalat sig och nu senast kräver Kristdemokraterna
              i en motion att den kontantbegränsningsregel som nu slopas också
              slopas retroaktivt.
            </seg>
            <seg n="1d8adf7f">
              Jag tänker mig att det inte kan vara rimligt, och ännu mindre
              rättfärdigt, att företagare som råkat ut för en orimlig beskattning
              realiserad sådan, inte bara latent; någon gång var den latent
              men tvingades att bli realiserad ska tvingas betala.
            </seg>
            <seg n="942c0710">
              Visst, kammarrättens dom ska inväntas. Utgångspunkten är den
              lagstiftning som då gällde. Nu ändrar vi den, men vi skulle väl
              ändå kunna få ett besked. Är detta en tingens ordning som är rättfärdig
              eller inte? Någonting kan väl den samlade vänstern ändå säga rent
              kvalitativt om den här typen av ärenden.
            </seg>
            <seg n="2104da36">
              När det gäller den så kallade kontantbegränsningsregel i aktiebolagslagen
              som nu slopas undrar jag om inte Per Rosengren eller Fredrik Olovsson
              kunde säga att konstruktionen i lagtexten var fel redan från början.
              Den har varit fel hela tiden. Ja, den har varit så fel att den
              har lett till fall som inte blivit rättsfall. Men det reella värdet
              har naturligtvis varit oerhört mycket större än det nominella
              värdet. Kontantbegränsningsregeln har då kommit att innebära enormt
              mycket och har egentligen varit genant för svensk skattelagstiftning
              och därmed för Sveriges riksdag.
            </seg>
            <seg n="129098e0">
              Syftet med regeln har varit att tvinga fram reavinstbeskattning
              vid försäljning av företag eller vid skiften på olika sätt. Men
              i och med att det föreskrevs 10 % av det nominella värdet har
              det blivit direkt skadligt och en orättfärdig reavinstbeskattning,
              även när det inte varit den här typen av pomperipossafall. Ett
              erkännande här vore på sin plats.
            </seg>
            <seg n="cd077b3c">
              I slutet av 1990-talet gjordes det, som vi hört, många företagsaffärer
              inte minst inom IT-sektorn eftersom branschen då var under ett
              starkt omvandlingstryck. Man kunde få betalt i aktier i det köpande
              företaget och samtidigt vara förhindrad av köpeavtalet att omedelbart
              sälja aktierna. Det blev pomperipossaaffärer när man inte upprättade
              dubbla avtal. När aktierna minskade i värde stod man tomhänt,
              så när det står mellan rättfärdighet och rättvisa å ena sidan
              och makt å andra sidan bör vi välja rättfärdighet och rättvisa.
            </seg>
          </u>
          <note type="speaker" n="ab996aac">
            Anf. 95 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-2" n="33f52133">
            <seg n="96cfc228">
              Herr talman! Per Landgren fortsätter att prata om latent skatteskuld.
              Det är alltså inte fråga om latent skatteskuld. Den blir direkt
              debiterad till det värde som man bestämmer vid andelsbytet. Det
              är inte fråga om någon latent skatteskuld. Det är en definitiv
              skatteskuld. Sedan går det alltså inte att kvitta i systemet i
              nästa led, när värdet går ned. Stryk det där med latent, för det
              gäller inte.
            </seg>
            <seg n="d325080e">
              Fel från början jaha. Var det inte en enig riksdag som antog
              den här kontantandelsprincipen, som i sin tur byggde på ett EU-direktiv
              som man i och för sig kan ifrågasätta huruvida det tolkades riktigt?
              Vi hörde ingenting då från de borgerliga om att det var fel från
              början. Det är först när det här som ingen kunde förutse inträffade
              som det blev ett problem, tillsammans med övriga pomperipossaaffärer.
              Eftersom riksdagen enigt har uttalat att detta är ett problem
              tror jag att alla uppfattar det på det sättet. Vänsterpartiet
              har åtminstone hela tiden uppfattat det på det viset och drivit
              frågan, och vi vill ha en förändring till stånd.
            </seg>
            <seg n="15768e1a">
              Men om det var så fel från början, Per Landgren, varför ställde
              sig då Kristdemokraterna bakom den här lagstiftningen från början?
              Här står Per Landgren och orerar om hur orättfärdigt det är och
              det ena med det andra. Han drar väldigt stora växlar på detta.
              Men ni har ju varit med på lagstiftningen som sådan?
            </seg>
          </u>
          <note type="speaker" n="ac5a4c4c">
            Anf. 96 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-1" n="a9530038">
            <seg n="8e652657">
              Herr talman! Det är inget orerande. Om man identifierar orättvisa
              och orättfärdighet ska man också stå för det. Det säger ju Rosengren
              själv, herr talman, att han har gjort. Det gäller då för Vänsterpartiet.
              Men vilken kamp har vi inte haft i utskottet för att baxa det
              ända hit. Vi får se hur långt vi kommer.
            </seg>
            <seg n="55bc9f34">
              Sedan är det klart att det har handlat om realiserade skatteskulder.
              Rosengren kan gärna få utnyttja detta in i det sista. Och det
              är ju det värsta när de realiseras naturligtvis.
            </seg>
          </u>
          <note type="speaker" n="5ca4c755">
            Anf. 97 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-3" n="33f52133">
            <seg n="3de004f9">
              Herr talman! Det där sista förstod jag över huvud taget inte.
              Men vi kan väl enas om att riksdagen har beställt en förändring
              av detta. Nu ligger det alltså ett förslag eller det ligger två
              mål i kammarrätten som behandlar detta. Låt oss då avvakta dem.
              Är det så att man kan lösa det här retroaktivt genom ett domstolsutslag
              är det mycket bättre och lämpligare än att vi löser det genom
              att gå in i en ganska krånglig lagstiftning.
            </seg>
            <seg n="7dd1667d">
              Vi identifierade det här problemet också när det verkligen blev
              aktuellt. Men det är något annat att gå in och säga att detta
              var fel från början och liksom försöka svära sig fri och säga:
              Vi har hela tiden insett detta. Så var det inte. Ni borgerliga
              var med på den här lagstiftningen fullt ut från början. Så försök
              inte stå här och moralisera på det sätt som ni gör i denna fråga.
              Det ger bara en lite fadd smak i munnen.
            </seg>
          </u>
          <note type="speaker" n="f0d54502">
            Anf. 98 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-2" n="a9530038">
            <seg n="73eadb94">
              Herr talman! Rosengren får gärna stå kvar. Alla utgår vi från
              moral och etik när vi bedömer handlingar, när vi bedömer lagstiftning.
              Skulle då ett parti ensamt stå för moraliserandet när alla utgår
              från etik och moral? Det kan vara mer eller mindre omedvetet.
              Det kanske är omedvetet från Rosengrens sida.
            </seg>
            <seg n="a2274ebb">
              Herr talman! Om jag skulle följa Rosengrens debatteknik skulle
              jag markera ord här och säga: Det ligger tydligen ett förslag
              hos kammarrätten. Och så rättar han sig själv. Och så ska jag
              då bita mig fast i den där felsägningen. Någon gång kan det bli
              fel, Rosengren, även i dina repliker. Och någon gång kan det bli
              fel i särskilda yttranden också.
            </seg>
            <seg n="e353d151">
              Det är klart vi inte svär oss fria från fel. Men så snart vi
              kan identifiera fel ska inte statsmakterna av någon typ av prestigeskäl
              vara ihärdiga in i det sista utan erkänna att här har det blivit
              fel. Kontantbegränsningsregeln var felaktigt formulerad. Den utgick
              från det nominella värdet. De reella värdena kan ha varit skyhöga,
              och de har ju varit det, i fall då det inte av andra skäl, av
              integritetsskäl eller av någon typ av privata sekretesskäl, inte
              har kommit till domstol utan då man helt enkelt har fått finna
              sig i effekterna av en felaktig lagstiftning. Nu rättar vi till
              det här. Det är bra.
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="118171c1">
            14 § Reformerade beskattningsregler för ägare i fåmansföretag
          </note>
          <note n="e0bcd72c">
            Föredrogs
          </note>
          <note type="speaker" n="dbb8d235">
            Anf. 99 PER ERIK GRANSTRÖM (s):
          </note>
          <u who="per_erik_granstrom_c6a353" xml:id="i-1f33627511954c66-0" n="7142a7d2">
            <seg n="5de1a27f">
              Herr talman! I skatteutskottets betänkande nr 10, som nu ska
              debatteras, föreslås reformerade beskattningsregler för ägande
              i fåmansföretag. Som bakgrund kan anges att de särskilda reglerna
              för beskattning av utdelning från och kapitalvinst vid avyttring
              av andelar i fåmansföretag infördes vid 1990 års skattereform.
              Reglerna syftade till att inkomster som härrör från ägarens egna
              arbetsinsatser i företaget ska beskattas på ungefär samma nivå
              som anställdas löneinkomster. Det ska motverka att bolag används
              till att omvandla progressivt beskattade förvärvsinkomster till
              proportionellt lägre beskattade kapitalinkomster.
            </seg>
            <seg n="412616c8">
              Kritik har framförts mot gällande regler dels för att de anses
              krångliga att tillämpa, dels för att de inte tar tillräcklig hänsyn
              till den risk det innebär att starta och driva företag. De regler
              som föreslås i föreliggande betänkande innebär att kopplingen
              mellan de löner företaget betalar ut och ägarens beskattning blir
              starkare. Fåmansföretag med många anställda får en möjlighet att
              i praktiken undantas från regelverket. Reformeringen för också
              med sig att systemet förenklas något. En ny schablonregel för
              beräkning av det kapitalinkomstbeskattade utrymmet kommer att
              göra det enklare att deklarera för ett stort antal småföretag,
              särskilt för dem som har litet kapital eller är nystartade.
            </seg>
            <seg n="f8c5a51c">
              Med hänsyn till de uppgifter som har framkommit under behandlingen
              av ärendet om ökade kostnader för boende i så kallade oäkta bostadsrättsföreningar
              föreslår utskottet att andelar i sådana föreningar inte ska omfattas
              av de reformerade reglerna för onoterade företag i avvaktan på
              visst utredningsarbete rörande beskattningen av just denna boendeform.
              Det innebär att de under en övergångstid får behålla den skattenedsättning
              som de så kallade lättnadsreglerna innebär. De reformerade regler
              som nu föreslås i betänkandet kommer på sikt att innebära en varaktig
              skattelättnad på drygt 1 miljard kronor.
            </seg>
            <seg n="dd626208">
              I betänkandet tillstyrker utskottsmajoriteten i stort regeringens
              proposition förutom den ändring som föranleds med hänsyn till
              oäkta bostadsrättsföreningar. En motion har väckts med anledning
              av propositionen. Utskottsmajoriteten avstyrker motionen. Till
              betänkandet finns en gemensam reservation från de fyra borgerliga
              partierna, som stöder motionen. Ett särskilt yttrande har inlämnats
              från Vänsterpartiet.
            </seg>
            <seg n="805ef4ad">
              Herr talman! Den debatt som nu tar sin början kommer att ge besked
              om partiernas ställningstagande med anledning av de reformerade
              så kallade 3:12-reglerna.
            </seg>
          </u>
          <note type="speaker" n="da8269f3">
            Anf. 100 LENNART HEDQUIST (m):
          </note>
          <u who="lennart_hedquist_894aea" xml:id="i-2834ac16557ad87d-3" n="1e96ac4f">
            <seg n="c98d0718">
              Herr talman! Det var onekligen sorgligt att ta del av den regeringsproposition
              som behandlar beskattningen av de så kallade fåmansbolagen, de
              så kallade 3:12-reglerna. Det var självfallet så att denna proposition
              föranledde en gemensam motion från de fyra allianspartierna. Den
              fortsatta behandlingen har också lett till att vi, de fyra partierna,
              har en gemensam reservation till betänkandet. Jag ber att få yrka
              bifall till denna reservation.
            </seg>
            <seg n="c489fba1">
              Varför var det då sorgligt? Då menar jag naturligtvis inte de
              små förbättringar som görs i vissa avseenden. De är ju bra. Och
              jag menar naturligtvis inte heller att det var sorgligt, utan
              tvärtom väldigt bra, att utskottets behandling kunde leda till
              att en oformlighet i propositionen, nämligen beskattningen av
              de oäkta bostadsrättsföreningarna, ändrades så att de fick behålla
              nuvarande villkor.
            </seg>
            <seg n="7e002be9">
              Vad som är illa är ju att man samtidigt som man med den här propositionen
              genomför vissa förbättringar, genomför man försämringar i andra
              ändan. Regeringen har också lyckats göra 3:12-reglerna ännu krångligare
              för många företagare.
            </seg>
            <seg n="1355b731">
              Det som jag finner kanske det allvarligaste i sammanhanget är
              att man både i propositionen och i viss mån också i den utredning
              som gjordes före propositionen kan läsa sida upp och sida ned
              om den så kallade preventionsfaktorn. Med preventionsfaktorn menas
              hur man ska förhindra människor att bli företagare av förmenta
              skatteskäl. Man har inte begripit att med ett sådant angreppssätt
              påverkar man hela företagarklimatet i landet, ett företagarklimat
              som i många avseenden präglas av misstänksamhet mot företagare
              som bidrar till sysselsättning och välstånd.
            </seg>
            <seg n="8938e08c">
              I propositionen sägs följdriktigt nästan ingenting om hur man
              skulle kunna ge incitament till människor att bli företagare.
              Eftersom jag har hört mig för lite grann om i vilken utsträckning
              Näringsdepartementet har medverkat åtminstone näringsministern
              brukar tala om behovet av ett bra företagarklimat i landet råkar
              jag veta att man inte nästan inte alls varit med i beredningen
              av det här ärendet.
            </seg>
            <seg n="77c4f978">
              Angreppssättet att man har målet att uppnå millimeterrättvisa
              mellan företagare och löntagare är uppseendeväckande. Att vara
              löntagare har sina fördelar: till exempel stor anställningstrygghet,
              LAS och sociala förmåner i arbetslivet. Företagare riskerar på
              ett helt annat sätt eget kapital och lever i osäkerhet och i ovetskap
              om framtida intäkter. Att då hävda att skattesituationen för företagare
              mer eller mindre ska likställas med löntagarnas situation måste
              ju bli fel.
            </seg>
            <seg n="8241f815">
              Vi moderater och alliansen hävdar förvisso att så länge som vi
              har dagens skatteskalor för tjänstebeskattningen med den stora
              skillnad som finns mellan kapitalbeskattning och tjänstebeskattning
              måste det naturligtvis finnas ett visst regelverk som gör att
              man inte helt fritt kan avgöra vad som är tjänsteinkomst och vad
              som ska beskattas som kapitalinkomst hos en fåmansföretagare.
            </seg>
            <seg n="85b982d7">
              Att därför helt avskaffa 3:12-reglerna är alltså knappast rimligt
              så länge som skillnaden mellan kapitalskattesats och tjänsteinkomstskatt
              föreligger. Men det regelverk som nu ånyo presenteras är så komplicerat
              och snårigt att man lugnt kan säga att regeringen har gått helt
              bet på uppgiften att förenkla och att skapa bättre villkor för
              företagare. Förmodligen är det fler företagare om man räknar antal
              huvuden som får försämrade villkor än som får förbättringar med
              föreliggande förslag.
            </seg>
            <seg n="2677bd6c">
              Vi i alliansen föreslår därför vissa omedelbara förändringar
              i förhållande till regeringens förslag, och det är sådana förändringar
              som då är möjliga att föreslå utifrån de budgetramar som just
              har antagits. Men det viktigaste för oss är att vi efter ett regeringsskifte
              kan utlova att det blir en ny översyn av hela regelverket med
              syftet att göra det enklare och mer förutsägbart så att en stor
              del av det komplicerade regelverket kan avskaffas.
            </seg>
            <seg n="547ba876">
              Herr talman! Många företagare som nu på grund av ändringar i
              regelverket överväger att före årsskiftet avyttra sitt företag
              på grund av vissa förändringar som genomförs från årsskiftet bör
              kanske, innan de genomför dessa ändringar, göra en egen prognos
              över vilka regler som kan komma att gälla redan från 2007.
            </seg>
            <seg n="2af54d93">
              Jag nämnde inledningsvis att vi däremot med tillfredsställelse
              kunde notera att det har gjorts en viktig förändring av propositionen
              och att vi gör den i enighet. De så kallade lättnadsreglerna avskaffas
              nu, och detta på ett märkligt sätt skulle komma att påverka boende
              i oäkta bostadsrättsföreningar. Den effekten som har varit känd
              av departementet i samband med beredningen av den här propositionen,
              och vi i utskottet har nu blivit överens om att det måste finnas
              övergångsregler som gör att de boende i dessa föreningar inte
              får förändrade villkor. Samtidigt förutsätter utskottet att den
              utredning som vi tidigare har hemställt om och som ska gälla att
              regeringen överväger förändringar i regelverket om äkta och oäkta
              bostadsrättsföreningar snarast kommer till stånd.
            </seg>
            <seg n="b450380a">
              Herr talman! Det var inte så trevligt att tala om den här propositionen.
              Den bidrar, som sagt, inte till ett bättre företagarklimat i landet.
              Samtidigt var det trevligt att tala om att det finns någonting
              som ligger bortom valet 2006. Då kan företagarna i Sverige möjligen
              se framåt med större tillförsikt.
            </seg>
          </u>
          <note type="speaker" n="05ba58d2">
            Anf. 101 ANNA GRÖNLUND KRANTZ (fp):
          </note>
          <u who="anna_gronlund_krantz_335316" xml:id="i-c5cd463e405586e7-0" n="4136c176">
            <seg n="517f5470">
              Herr talman! Åhörare! Det är många gångar som vi i skatteutskottet
              har varit i den här kammaren och talat om småföretagarfrågor.
              Trots att vi är tämligen överens om att det är angeläget att förbättra
              och förenkla för småföretagande har vi ofta ganska olika syn på
              hur långt och hur snabbt vi ska gå, och det här ärendet är ju
              inget undantag.
            </seg>
            <seg n="a996e670">
              Vi minns sex års utredande som ligger bakom det här betänkandet
              som vi i dag har på vårt bord. De senaste två eller ett och ett
              halvt åren har en expertgrupp jobbat med frågan. Den blev ganska
              styvmoderligt behandlad från första början. Direktiven var ganska
              snäva, men det var en klok expertgrupp som ändå tog sig ganska
              stora friheter och kom med förslag som inte ens låg inom direktiven.
            </seg>
            <seg n="c1818eb8">
              Exempelvis föreslog man ett borttagande av förmögenhetsskatten,
              någonting som vi från alliansen hade tyckt vara mycket lämpligt
              att behandla tillsammans med fåmansbolagsbeskattningen. Men tyvärr
              var det någonting som regeringen och stödpartierna över huvud
              taget inte övervägde att ta med i det betänkande som nu ligger
              på vårt bord. Det tycker vi är mycket beklagligt. Förmodligen
              beror det mer på taktiska orsaker än att man inte är angelägen
              om att ta bort förmögenhetsskatten som är mycket skadlig för Sverige.
            </seg>
            <seg n="50060f45">
              Trots att man nu skulle kunna tro att det här har lett fram till
              ett rättvisare och enklare regelverk har regeringen ju inte nått
              ända fram, precis som Lennart Hedquist tidigare sade.
            </seg>
            <seg n="f5ca1a07">
              Det är många småföretagare som i dagsläget sitter och finstuderar
              det här betänkandet och funderar på hur de ska planera för att
              skatteeffekterna inför nästa år ska bli så små som möjligt. De
              som tycks vara allra gladast över att majoriteten i dag kommer
              att fatta det här beslutet verkar vara de konsulter och jurister
              som livnär sig på att sälja tjänster till småföretag för att planera
              deras skatter. Det tycker jag är djupt beklagligt,
            </seg>
            <seg n="d24bf535">
              Vi från Folkpartiet har den grundinställningen att en rättvis
              beskattning av fåmansbolag är att det måste löna sig att ta risker.
              Därför kan inte en ägare av ett litet företag jämställas med en
              anställd, utan man måste kunna räkna med märkbart lägre skatt
              på sina vinster för att väga upp en risk som han eller hon tar.
              Därför är det väldigt angeläget att fåmansbolagsbeskattningen
              reformeras.
            </seg>
            <seg n="4b5ee841">
              Vi har varit väldigt positiva till de utredningar som har gjorts
              och vi har också sett fram emot det här förslaget väldigt länge.
            </seg>
            <seg n="0f10354a">
              Men, fru talman, det är svårt att lappa och laga i en krånglig
              lagstiftning. Med de förändringar som sker blir regelverket i
              Sverige inte lättare, utan dessvärre blir det krångligare på vissa
              punkter. Låt mig nämna några punkter där vi från alliansen tycker
              att det är angeläget att vi förändrar det liggande förslaget.
            </seg>
            <seg n="53d27fdd">
              Det handlar exempelvis om ett förslag som går ut på att många
              företag kommer att tvingas höja sina löner för att utnyttja de
              nya regler som nu föreslås. Vi tycker att det är märkligt att
              man helt enkelt driver på utvecklingen för att lönerna för dem
              som driver företagen företagsledningarna ska bli högre. Vi ser
              inget skäl till detta. Tvärtom ser vi att det kan leda till att
              företagens soliditet urholkas. Därför vill vi sänka det löneuttagskrav
              som i dag föreslås.
            </seg>
            <seg n="872fcd02">
              Det finns också ett förslag om klyvningsräntan för enskilda näringsidkare.
              Vi tycker att det är olyckligt att de förändringar som nu ligger
              på vårt bord leder till att det blir mer lönsamt att driva ett
              företag som aktiebolag än som enskild firma. Jag tycker inte att
              det är rimligt att man gynnar enskilda bolagsformer, oavsett vilken
              typ det är. Därför har vi sagt från alliansens sida att vi tycker
              att man ska höja klyvningsräntan för de enskilda näringsidkarna
              till samma nivå som för fåmansbolagen.
            </seg>
            <seg n="daa4edc7">
              Fru talman! Det finns vissa poänger med det betänkande som i
              dag ligger på vårt bord. Men vi är långt ifrån nöjda med det.
              Det hade behövs mycket mer. Framför allt är det så att vissa av
              förslagen slår fel, även om jag tror att man hade försökt tänka
              rätt när man kom med dem.
            </seg>
            <seg n="7a8c1a8f">
              Jag vill avsluta med det som också Lennart Hedquist sade; det
              lappande och lagande i det system som vi har i dag räcker inte.
              Vi avser att förhoppningsvis i regeringsställning efter valet
              2006 så snart som möjligt återkomma med en ny, reformerad fåmansbolagsbeskattning.
              Jag tror inte att det är möjligt att bygga på den gamla fåmansbolagsbeskattningen.
              Den kanske fungerade när man gjorde den stora skattereformen,
              och grundtankarna är säkert helt rätt. Men det har blivit alltför
              mycket pusslande i det gamla systemet.
            </seg>
            <seg n="bae9ce57">
              Jag tror att det är helt nödvändigt att en ny regering sätter
              sig ned och funderar på hur vi ska göra det mer lönsamt att vara
              företagare. Hur ska vi kunna göra det tydligt att det inte är
              samma sak att vara företagare och att vara anställd? En företagare
              måste kunna få ta ut en större vinst från sitt företag för att
              få en riskpremie för det som hon eller han har satsat i företaget.
            </seg>
            <seg n="cb2d8609">
              Jag ser fram emot att komma tillbaka till den här kammaren och
              återigen diskutera reformerade fåmansbolagsbeskattningsregler,
              där vi har enkelhet och tydlighet som främsta fokus för den proposition
              som då kommer.
            </seg>
            <seg n="4579444a">
              Fram till dess ber jag att få yrka bifall till den reservation
              som föreligger.
            </seg>
          </u>
          <note type="speaker" n="1d172408">
            Anf. 102 PER LANDGREN (kd):
          </note>
          <u who="per_landgren_365b3c" xml:id="i-d943baa17f7fea66-3" n="a9530038">
            <seg n="06ef114e">
              Fru talman! Ingen skulle väl här i debatten säga att det finns
              tillräckligt med företagare i Sverige, att det startas tillräckligt
              med nya företag och att det räcker för den gemensamma välfärden.
              Sverige ligger lågt både vad gäller andel företagare och nyföretagande.
              Endast 7 % av befolkningen är företagare och mindre än 4 % är
              i färd med att starta företag. Antalet företagare är 30 000 färre
              nu än när Socialdemokraterna tog över regeringsmakten för tio
              år sedan.
            </seg>
            <seg n="68d95988">
              Det är därför det måste till en kraftig offensiv för att underlätta
              för småföretag och för att få fler nya och lovande företag som
              kan växa och bli stora. Företagens skatter är då av avgörande
              betydelse för tillväxten och för entreprenörsklimatet.
            </seg>
            <seg n="16b4da28">
              När jag för en och en halv månad sedan, fru talman, tog del av
              regeringens proposition Reformerade beskattningsregler för ägare
              i fåmansföretag fick jag inte bara upplevelsen av att detta är
              en komplicerad lagstiftning utan intrycket av att insikten om
              de små företagens betydelse inte fanns där. Det var som om hela
              lagstiftningen gick ut på att bromsa de ekonomiska incitamenten
              för företagarna. Hela regelverket är till för att motverka skattemässig
              inkomstomvandling, läser vi. Och i nuvarande läge kan man ju ha
              viss förståelse för det.
            </seg>
            <seg n="48d32261">
              På s. 43 i propositionen står följande: Målet är att aktiva ägares
              arbetsinkomster ska beskattas på samma sätt som anställdas arbetsinkomster.
              På s. 60 läser vi: Reglerna bör i så stor utsträckning som möjligt
              uppfattas som legitima av de berörda företagarna. Men det är samtidigt
              viktigt att reglerna är legitima sett ur löntagarnas synvinkel.
            </seg>
            <seg n="9f53a0f1">
              Detta andas gamla motsättningar. Det är ideologiska fastlåsta
              motsättningar som inte alls är lika accentuerade och frekventa
              i vårt moderna företagarklimat. Inte minst i de små företagen,
              men även i de större, finns nu ett ömsesidigt förtroende och gemensamma
              intressen för företagets väl och för Sveriges väl som gott och
              väl överbryggar de gamla skillnaderna klasskillnaderna och så
              vidare. Vänstern verkar ju leva på dem, och vill kanske till och
              med hålla dem mer vid liv ju närmare valet man kommer. Ibland
              känns det så.
            </seg>
            <seg n="ba57b7eb">
              Det är klart att skillnaderna finns där i den så kallade duala
              inkomstskattemodellen. Jag skulle säga den dubbla inkomstskattemodellen,
              men det står duala i propositionen. Det är en progressiv beskattning
              på inkomst av tjänst och en proportionell beskattning av kapital.
              Det kan alltid hävdas att ett regelverk behövs mot skattemässig
              inkomstomvandling. Men det känns ändå som om vi från alliansens
              sida med våra förslag under den här korta tiden krattar i den
              samlade vänsterns trädgård och snyggar till något som i grunden
              inte är rationellt och ändamålsenligt.
            </seg>
            <seg n="e5c048ab">
              Ett motiv för dagens begränsningar av vad som får räknas som
              kapitalvinster är att välavlönade anställda inte ska kunna undvika
              skatt genom att via bolag ta ut lön som kapitalbeskattad vinst.
              Det är det här Östermalmssyndromet, ni vet. Fördelaktigare regler
              för småföretag innebär naturligtvis att denna risk ökar. Men samtidigt
              får knappast hela företagsbeskattningen i längden styras av regler
              avsedda för en begränsad grupp som har stora möjligheter att skatteplanera,
              att starta bolag och på så sätt arbeta som konsulter. Det är väl
              ändå positivt med företagsbildningar, även om den här typen av
              skatteplanering också förekommer.
            </seg>
            <seg n="f507646e">
              Alliansen bör se över lagstiftningen. Det har vi hört tidigare
              av Anna Grönlund Krantz, och jag undrar om inte Lennart Hedquist
              också sade något liknande. Vi behöver alltså titta över det här
              och på nytt överväga det, och det har vi för övrigt också sagt
              i vår motion. Jag skulle vilja säga att vi behöver överväga ett
              nytt slag av entreprenörsbeskattning som mer är inriktat på att
              främja och gynna företagare och inte på prevention. Lennart Hedquist
              talade ju också om detta tidigare. Därmed gynnar beskattningen
              både företagare och anställda. Detta gynnar helheten, och det
              leder inte till någon typ av motsättning utan försöker hindra
              det.
            </seg>
            <seg n="8d75c231">
              Finanspolitiskt kan man också konstatera att dagens 3:12-regler
              inbringar knappt 1 miljard kronor i en helt statisk och partiell
              beräkning. Om man även ser till 3:12-företagarnas egna löner ser
              man att de totala intäkterna är på drygt 3 miljarder kronor. Vid
              ett totalt avskaffande om man nu skulle göra så så skulle förstås
              vårt finmaskiga svenska skattenät fånga upp mycket av dessa skatter
              i andra delar av systemet. Dessutom skulle de positiva effekterna
              av företagandet öka skattebasen.
            </seg>
            <seg n="9058c2ba">
              I stället för att som i dag särbehandla småföretagare negativt
              finns det anledning att ge dem fördelaktigare skatteregler. Många
              länder, bland andra Storbritannien, har lägre skattesatser för
              småföretagare än för stora företag. Det motiveras med att det
              finns ett samhällsintresse av att det bildas nya företag, inte
              minst med tanke på att några av dessa kommer att växa till. De
              kan ju i alla fall göra det och bli stora och anställa många och
              bli av betydelse för ett större skatteunderlag. Det är ju dessutom
              rimligt.
            </seg>
            <seg n="450abcf3">
              För små företag är dessutom kostnaderna för att leva upp till
              alla regler och förordningar inte minst skattelagstiftningen,
              som man kanske inte alltid klarar själv eftersom den är så komplicerad;
              man hinner inte, har inte tid med det så stora och relativt sett
              större än för stora, väletablerade företag att det också kan motivera
              en lägre skattesats för småföretag.
            </seg>
            <seg n="029decf3">
              Frågan om beskattning av småföretag har, som vi har sagt tidigare
              här i kammaren, dragits i långbänk i flera år. Regeringen har
              gång på gång utlovat förbättringar. Men det förslag som har kommit
              nu räcker inte; det är inte tillfredsställande.
            </seg>
            <seg n="785cace0">
              Det innebär fortsatt kapitalflykt, eftersom man inte tog helheten
              från de tre vise männen, skulle jag kunna säga. Det är otillräckliga
              incitament för entreprenörer. De är komplicerade att hantera och
              innebär en otillräcklig regelförenkling.
            </seg>
            <seg n="6edea2a6">
              Man kan också säga att det är en tveksam fördelningsprofil, där
              det är högre skatt på kapitalvinster för mindre företag och lägre
              skatt för de större företagen, för aktieägarna där.
            </seg>
            <seg n="b0449a3a">
              Det är också orimliga krav på småföretagares egna löneuttag,
              som vi har fått höra, som trissar upp. Jag vet inte om man på
              så sätt vill pressa fram det man tidigare kallade kapitalister.
            </seg>
            <seg n="47ee39ce">
              Det är också en orimlig skärpning av kapitalvinstbeskattningen,
              som leder till oro.
            </seg>
            <seg n="3a309e74">
              Inom alliansen ska vi det har vi sagt här tidigare prioritera
              företagandet mer och göra nya överväganden så snart vi har resurserna
              och maktpositionen. En rejäl reformering av småföretagens beskattning
              behövs. Det måste prioriteras inom ramen för de sammantagna avvägningarna
              i den framtida finanspolitiken.
            </seg>
          </u>
          <note type="speaker" n="48ad36b5">
            Anf. 103 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-589a5c242d85841e-1" n="0cdd4298">
            <seg n="f6df17ab">
              Fru talman! Reglerna för fåmansbolag har varit en het potatis
              under många år. Som vi har hört tidigare i debatten är det regler
              för övervägande små aktiebolag, där ägarna arbetar aktivt i bolaget.
            </seg>
            <seg n="94e58a4e">
              Med rätta har regelverket kritiserats, därför att det är extremt
              krångligt. De som har försökt fylla i blankett K 10 kan konstatera
              att det är i det närmaste en omöjlighet att komma igenom den och
              få rätt i slutänden.
            </seg>
            <seg n="bf733eee">
              Reglerna har även kritiserats för att de för många småföretagare
              har lett till för höga skatter. Om företagaren själv väljer att
              satsa pengar i bolaget har det i många fall orsakat högre skatter
              än om pengarna hade satsats i ett annat företag på börsen.
            </seg>
            <seg n="325d1064">
              I flera år har regeringen lovat att göra någonting åt de diskriminerande
              skattereglerna för fåmansbolag. När regeringen nu till slut kommer
              med sin proposition är det en välkommen reform. Och för en del
              företagare är det en viss förbättring det måste medges. Men det
              finns stora problem kvar.
            </seg>
            <seg n="0591acd1">
              Det mest allvarliga är själva undertonen, det man läser mellan
              raderna. Småföretagare är antingen ekobrottslingar eller potentiella
              ekobrottslingar. De förra ska klämmas åt, och de senare måste
              ha ett massivt regelverk, som till varje pris förhindrar småföretagare
              att komma lindringare undan från skatt, kosta vad det kosta vill.
            </seg>
            <seg n="8eabb50e">
              Fru talman! Det är bara genom riktiga jobb som sysselsättningen,
              tillväxten, välståndet och välfärden kan öka. För att den ekonomiska
              standard vi tar för given ska kunna upprätthållas måste det löna
              sig att vara företagare. Om människor ska vilja ta de personliga
              och ekonomiska risker som det innebär att vara företagare måste
              de få en belöning. Det måste alltså tillåtas att tjäna pengar.
              Det är inte en hållbar strategi att straffbeskatta småföretagare.
            </seg>
            <seg n="89f5c5eb">
              Vi tror att det är bland småföretagarna som framtidens jobb finns,
              och då fungerar det inte att betrakta företagare som potentiella
              brottslingar. För Centerpartiets del är småföretagarna vardagens
              små hjältar, som trots krångliga regler, diskriminerande skatteregler,
              sjuklön och så vidare kämpar på och bland annat erbjuder andra
              människor anställning och därmed också lön.
            </seg>
            <seg n="7c5f4820">
              Detta måste uppmuntras, inte bekämpas.
            </seg>
            <seg n="222b7118">
              Vi måste vända på perspektiven. Regeringens förslag om fåmansbolagsregler
              duger inte. Fokus måste ligga på hur vi skapar stabila och förmånliga
              villkor för företagare som premierar anställningar.
            </seg>
            <seg n="0813ad39">
              Regeringens förslag slår hårt mot medarbetarägda företag. En
              del företag låter sina medarbetare äga företagen, och när företagen
              går bra får de extra bonus genom aktieutdelning. Cheferna i företaget
              kommer att få sin utdelning beskattad som kapitalvinst, 20 %,
              medan de anställda med lägre lön kan komma att få sin bonus beskattad
              till 57 %.
            </seg>
            <seg n="caccf23e">
              Får jag fråga: Var ligger logiken i det här förfaringssättet?
              Vad är det för rimlig regel som gör att högavlönade ska få betydligt
              lägre beskattning än en lägre avlönad medarbetare i det socialdemokratiska
              Sverige?
            </seg>
            <seg n="241b0ede">
              En annan märklig konsekvens av regeringens förslag är att företagare
              som säljer sitt företag efter årsskiftet kommer att möta en betydligt
              högre beskattning än innan. För den som äger aktier i ett bolag
              som han eller hon inte jobbar inom blir reavinstskatten 30 %.
              Om du däremot jobbar i företaget i fråga kommer du att beskattas
              som om hela vinsten vore inkomst av tjänst, vilket i praktiken
              innebär en kraftig skatteskärpning.
            </seg>
            <seg n="e7144627">
              När regeringen tillsatte Utredningen om reformerade fåmansbolagsregler
              hade man chansen att få till stånd en hållbar reformering som
              förenade ett bra företagsklimat med enkla och rättvisa regler.
              På förhand såg dock regeringen till att kringskära utredningens
              möjligheter. Direktiven var så skrivna att de omöjliggjorde en
              bra lösning. När sedan utredningen kom avfärdade finansministern
              direkt utredningens huvudalternativ, eftersom det förutsatte att
              förmögenhetsskatten skulle avvecklas. Herrarna bakom utredningen
              säger själva att alternativförslaget, alltså det förslag som regeringen
              har valt att utgå från i det vi ska besluta om i dag, är ett klart
              sämre alternativ än huvudalternativet.
            </seg>
            <seg n="f23ccb7f">
              Förmögenhetsskatten är sannolikt den skatt som är absolut mest
              skadlig för den svenska ekonomin i dag. Den driver kapital ur
              landet, den plågar småföretagare som vill expandera och den är
              i det närmaste helt godtycklig.
            </seg>
            <seg n="1fad530f">
              I går kunde vi läsa att socialdemokraterna i Finland var med
              och röstade bort förmögenhetsskatten. Den lilla skara länder som
              nu fortfarande har förmögenhetsskatten kvar blir alltså allt mindre.
              I Finland tar de bort förmögenhetsskatten därför att de har insett
              att skatten är så pass skadlig för näringslivet och därmed jobben
              och hela deras välstånd att den måste avskaffas.
            </seg>
            <seg n="e0d1a50c">
              Till och med Socialdemokraternas kristna gren i Sverige, Broderskapsrörelsen,
              har insett att förmögenhetsskatten är skadlig och att den bör
              avskaffas. När kommer insikten hos övriga socialdemokrater att
              förmögenhetsskatten behöver avskaffas?
            </seg>
            <seg n="e54bc5b5">
              Fru talman! Från Centerpartiet och alliansen ser vi en halvering
              av förmögenhetsskatten som ett första steg på skattens avveckling.
            </seg>
            <seg n="25a9ebcc">
              Då det förslag vi har lagt påverkar den budgetram som riksdagen
              har lagt fast tvingas vi i dagsläget acceptera att spelreglerna
              är som de är och därför inte kan föreslå några omfattande förändringar.
            </seg>
            <seg n="70c39784">
              Arbetet med att förändra regelverket för fåmansföretagare måste
              dock fortgå, för att skapa ett förenklat och tillväxtorienterat
              regelverk. Om inte förr, får vi göra det efter valet, då vi förhoppningsvis
              sitter i regeringsställning.
            </seg>
            <seg n="1e6bedb1">
              Avslutningsvis tycker jag att det är bra att övergångsreglerna
              har bifallits, som fanns med i punkt 8 i den alliansmotion vi
              hade för de oäkta bostadsrättsföreningarna. Det är positivt att
              man i alla fall lyssnar på oss emellanåt.
            </seg>
          </u>
          <note n="3ca4e005">
            I övrigt, fru talman, yrkar jag bifall till reservationen i ärendet.
          </note>
          <note type="speaker" n="f4a1a852">
            Anf. 104 FREDRIK OLOVSSON (s):
          </note>
          <u who="fredrik_olovsson_a40822" xml:id="i-104242eba0106d76-1" n="ca4041f7">
            <seg n="1935463a">
              Fru talman! Jobb och välfärd, trygghet och rättvisa är vad vi
              socialdemokrater vill uppnå med vår politik. Därför har vi lagt
              fram en offensiv statsbudget med stora satsningar på flera arbetstillfällen,
              förstärkningar i välfärden, starka trygghetssystem och minskade
              klyftor.
            </seg>
            <seg n="db1e21cc">
              Vi är övertygade om att rättvisa och trygghet gör Sverige starkare,
              att det är produktivt om klyftorna är små och om människor kan
              känna förtroende för våra gemensamma trygghetssystem när de är
              arbetslösa, sjuka eller behöver vara föräldralediga. Trygghet
              ger tillväxt.
            </seg>
            <seg n="977dcce6">
              För att kunna skapa fler arbetstillfällen har vi lagt fram ett
              batteri av skarpa förslag. Det handlar om fler anställda i skolan,
              i förskolan och andra välfärdsverksamheter. Det handlar om plusjobben
              i vår gemensamma välfärd, om akademikerjobb i staten, så att vi
              klarar kompetensöverföringen inför de stora pensionsavgångarna
              samtidigt som vi satsar mer på att bekämpa fusk med förmåner och
              skatter. Det handlar om stora strategiska satsningar på forskning
              och utbildning. Det handlar om mer pengar i plånboken hos barnfamiljer,
              pensionärer och vanliga löntagare så att köpkraften kan öka ytterligare
              och småföretagens tjänster efterfrågas mer. Det handlar om att
              fortsätta att förbättra villkoren för företagen och om att göra
              reglerna färre och enklare. Och det handlar om den fråga som vi
              debatterar nu, reformerade regler och sänkt skatt för fåmansbolagens
              ägare.
            </seg>
            <seg n="999063c0">
              Fru talman! Vi vill behålla det system som brukar kallas för
              3:12-regler. Det är vår grundläggande uppfattning att företagare
              ska betala skatt på sina inkomster som löntagare. 3:12-reglerna
              kom till just för att se till att så också blir fallet. En ägare
              som arbetar i sitt företag ska inte kunna omvandla en arbetsinkomst
              som ska beskattas som tjänst till en lägre beskattad kapitalinkomst.
              Även företagare ska betala statsskatt och värnskatt om de har
              höga inkomster.
            </seg>
            <seg n="589d62be">
              Jag tror att det är viktigt att man är medveten om att många
              av dem som kritiserar de här reglerna inte vill ha någon progressiv
              inkomstbeskattning över huvud taget utan ser fram emot en platt
              skatt också i Sverige, och det ställer vi inte upp på. Skattesystemet
              ska inte bara finansiera välfärden, även om det är oerhört viktigt.
              Det ska också bidra till en utjämning av klyftor och ekonomiska
              villkor mellan olika grupper i samhället. Den inställningen hindrar
              ju inte att vi vill uppmuntra företagande och risktagande. Det
              gör vi genom en rad förändringar i de här reglerna:
            </seg>
            <seg n="784591a5">
              Sammantaget innebär de här förändringarna att skatten för fåmansbolagen
              sänks med 1 miljard kronor. När man har lyssnat på debatten hittills
              har man nästan kunnat få intrycket att den höjs med 1 miljard,
              eftersom det var så oerhört värdelösa förslag. Men det handlar
              alltså om en skattesänkning i det här ärendet med lite drygt 1
              miljard kronor.
            </seg>
            <seg n="3667d143">
              Men, fru talman, vårt förslag innebär även förenklingar av reglerna.
              För ungefär hälften av fåmansbolagen, de som har minimalt aktiekapital
              och så få anställda att lönesumman inte överstiger 700 000, införs
              en förenklingsregel som innebär att ägaren kan ta ut ungefär 65
              000 kr om året som kapitalbeskattad utdelning, jämfört med ungefär
              10 00012 000 i dag. Genom den här schablonregeln åstadkommer vi
              alltså både en förbättring och en förenkling.
            </seg>
            <seg n="77d51ced">
              Man ska inte överskatta skatternas betydelse för jobb och företagande.
              Det är en grov missuppfattning eller möjligen en ideologiskt baserad
              villfarelse att det skulle finnas några sådana enkla samband.
              Men det förslag som vi nu lägger fram är ett sysselsättningsfrämjande
              förslag. Det är ett förslag med tillväxtfokus. Det är ett system
              som innebär förenklingar och ett system som företagare kan växa
              sig ur. Vår förhoppning är att de nya reglerna ska bidra till
              att ytterligare förbättra förutsättningarna för fler företag,
              växande företag och därmed också fler jobb i näringslivet. Jag
              yrkar därför bifall till förslaget i utskottets betänkande och
              avslag på reservationen.
            </seg>
          </u>
          <note type="speaker" n="dd223bf5">
            Anf. 105 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-589a5c242d85841e-2" n="0cdd4298">
            <seg n="ec79fe77">
              Fru talman! Fredrik Olovsson säger att det är en missuppfattning
              att skatter påverkar företagande. Ja, jag förstår det för Fredrik
              Olovsson har tidigare i debatter sagt: Vi tycker att det är rimligt
              att betala mycket i skatt.
            </seg>
            <seg n="689246e4">
              Men frågan är då, med tanke på rättvisa och trygghet: Hur kan
              man säga att det är rättvisa att lågavlönade ska betala betydligt
              mera skatt än högavlönade? Det blir ju effekten av alla de förändringar
              som det här systemet innebär, som ni nu har lagt på riksdagens
              bord.
            </seg>
            <seg n="d9a64eda">
              Jag skulle också vilja höra hur Fredrik ställer sig till frågan
              om förmögenhetsskatten i och med att era partivänner i Finland
              nu aktivt har agerat. Jag tror att det i omröstningen var sju
              stycken av socialdemokraterna som inte ställde upp på förslaget,
              men i övrigt ställde hela det socialdemokratiska partiet upp på
              att slopa förmögenhetsskatten i Finland. Det är ju också en väsentlig
              del för att stimulera företagandet i Sverige.
            </seg>
          </u>
          <note type="speaker" n="1534891b">
            Anf. 106 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-2" n="ca4041f7">
            <seg n="e1149708">
              Fru talman! När det gäller Finland får de naturligtvis göra sina
              egna bedömningar. Vad jag förstår var den borttagna förmögenhetsskatten
              ett inslag i en bredare skattepolitisk reform. Personligen tycker
              jag att förmögenhetsskatten har många förtjänster, exempelvis
              fördelningspolitiskt. Jag är därför inte beredd att avskaffa den
              på det vis som den borgerliga alliansen har föreslagit där det
              handlar om stora nedskärningar i trygghetssystemen för exempelvis
              sjuka och arbetslösa. Den typen av fördelningspolitik ställer
              vi inte upp på.
            </seg>
            <seg n="a29cfc81">
              Nu när en centerpartist står i talarstolen skulle jag också vilja
              fråga: Hur tänker ni finansiera alla de ytterligare skattesänkningar
              som Maud Olofsson berättade att ni vill genomföra, i Skattebetalarnas
              förenings tidning Sunt Förnuft ? Det handlar om 250 miljarder
              under en tvåårsperiod för att komma ned till ett europeiskt genomsnitt.
              Jag tror att det skulle vara väldigt intressant om vi fick höra
              hur mycket ytterligare försämringar och neddragningar som vi skulle
              behöva göra i så fall för sjuka och arbetslösa eller i den övriga
              välfärden.
            </seg>
          </u>
          <note type="speaker" n="fa64150d">
            Anf. 107 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-589a5c242d85841e-3" n="0cdd4298">
            <seg n="51f4cc96">
              Fru talman! Jag kan lugna Fredrik Olovsson med att de skatteförslag
              som vi har lagt fram i motioner här i riksdagen också är finansierade.
            </seg>
            <seg n="aed75fde">
              Jag vill betona att det pressmeddelande som skickades ut från
              socialdemokraterna i Finland är baserat på att man vill stimulera
              företagandet och därmed värna välfärden i Finland. Det är precis
              motsatt synpunkt i förhållande till vad Fredrik Olovsson står
              här och talar sig varm för.
            </seg>
            <seg n="a0b98a54">
              Jag skulle vilja fråga: Anser du att det är en kraftfull satsning
              som ni nu gör genom det här förslaget? Man pratar alltså om 1
              miljard. Ja, 1 miljard är det på lång sikt. Men i budgeten är
              det upptaget 30 miljoner kronor för att finansiera det här. Frågan
              är hur kraftfullt det egentligen är. I alliansens förslag pratas
              det om 30 gånger mer, alltså i storleksordningen 900 miljoner.
              Det vore intressant att få svar på den frågan.
            </seg>
            <seg n="a321c77a">
              Jag förstår att Fredrik Olovsson är stolt över det här förslaget.
              Men är du nöjd?
            </seg>
          </u>
          <note type="speaker" n="a0443531">
            Anf. 108 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-3" n="ca4041f7">
            <seg n="ed1d0949">
              Fru talman! Som socialdemokrat blir jag aldrig nöjd. Vi är flitiga
              reformister och slår oss aldrig till ro. Vi kommer naturligtvis
              att fortsätta att förändra och förbättra Sverige om vi får den
              möjligheten efter nästa års val. Vi har ju gjort det på ett väldigt
              bra sätt de senaste elva åren. Jag är övertygad om att väljarna
              kommer att ge oss förtroende för ytterligare fyra, inte minst
              med tanke på just det som Jörgen Johansson säger, att de förslag
              som ni har lagt fram på skatteområdet är finansierade. Det är
              naturligtvis där den stora problematiken ligger för er. För att
              finansiera skatteförslagen, som gynnar förmögna och rika, de som
              tjänar mycket och har höga inkomster, måste ni skära ned på tryggheten
              för sjuka, förtidspensionerade och arbetslösa. Det är klart att
              den politiken nog blir lite svår att argumentera för i längden.
            </seg>
          </u>
          <note type="speaker" n="a7a7641f">
            Anf. 109 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-4" n="1e96ac4f">
            <seg n="abfbaa18">
              Fru talman! Apropå det allra sista: De nedskärningar, som Fredrik
              Olovsson kallar det, i transfereringssystemen som vi genomför
              görs ju för att vanliga människor som är i arbete ska få sänkt
              skatt. Det är enbart det syftet vi har, att göra det lönsamt att
              vara i arbete.
            </seg>
            <seg n="92743152">
              Men det var intressant att höra Fredrik Olovsson inleda en debatt
              om företagande genom att ta Socialdemokraternas paradnummer, det
              vi vet att ni vill skryta med, att ni är duktiga på större offentliga
              utgifter genom transfereringar och på att dölja arbetslöshet genom
              konstlad sysselsättning.
            </seg>
            <seg n="c9647605">
              Det kommer ni att göra inför valet, och det är väl ett bra besked.
              Men jag skulle vilja få ett svar på frågan: Varför är det viktigt
              för er att hindra företagande och att hindra fler från att bli
              företagare? Vilken är anledningen till det?
            </seg>
            <seg n="35bc43e3">
              Jag har en annan fråga: Var går smärtgränsen för när ni är beredda
              att avskaffa förmögenhetsskatten? Hur mycket mer ska den skatten
              få kosta i form av dålig tillväxt och minskat välstånd för landet?
              För det är ju dessa effekter som alltfler inser att den har. Var
              går smärtgränsen?
            </seg>
          </u>
          <note type="speaker" n="d2d38706">
            Anf. 110 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-4" n="ca4041f7">
            <seg n="d5dca583">
              Fru talman! Historieskrivningen är något märklig. Lennart Hedquist
              talar om dålig tillväxt, och då menar han den svenska tillväxten,
              antar jag. Den tillväxten har under de senaste tio åren varit
              högre än genomsnitten i både EU och OECD. Om vi dessutom räknar
              den per capita konkurrerar vi med den amerikanska tillväxten,
              som är ännu högre. I praktiskt taget alla internationella undersökningar
              av hur ekonomin fungerar, vilka tillväxtmöjligheter som finns
              och hur bra det går för olika länder hamnar Sverige i topp. Lennart
              Hedquist ger en märklig beskrivning av läget i landet. Vi tillhör
              de bästa och framgångsrikaste länderna i Europa, och vi har ett
              bra företagsklimat.
            </seg>
            <seg n="de5597a9">
              Frågan är alltså lite märkligt ställd. Det är som att fråga:
              Har du slutat slå din fru?
            </seg>
            <seg n="38ec526f">
              Vad svarar man på det?
            </seg>
          </u>
          <note type="speaker" n="f4ea46cc">
            Anf. 111 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-5" n="1e96ac4f">
            <seg n="b872c5f4">
              Fru talman! Jag frågade var smärtgränsen går när det gäller förmögenhetsskatten.
            </seg>
            <seg n="55b75ccd">
              Sverige låg fyra i den europeiska välståndsligan 1970. Sverige
              ligger nu kring 15:e 16:e plats. Sverige är det fattigaste landet
              i Norden. Visst kan man alltid dra fram enstaka år, men den långsiktiga
              utvecklingen är att det gamla företagarlandet Sverige med ett
              arbetsamt folk har tappat i välfärd. En av anledningarna till
              detta är att vi har ett skattesystem som är skadligt. En av de
              skadliga delarna är att vi inte tillåter småföretagandet att växa,
              och att vi inte tillåter människor i företag att växa. I det sammanhanget
              har förmögenhetsskatten direkt skadliga effekter eftersom den
              leder till att kapital rinner ut ur landet.
            </seg>
            <seg n="3a3b2c2f">
              Var går smärtgränsen för att ni ska inse att förmögenhetsskatten
              måste avskaffas?
            </seg>
          </u>
          <note type="speaker" n="10a52348">
            Anf. 112 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-5" n="ca4041f7">
            <seg n="6dadcb0a">
              Fru talman! Personligen tycker jag inte att förmögenhetsskatten
              behöver avskaffas. Den har sin funktion i det svenska skattesystemet
              och ger pengar till välfärden. Den har också en kraftig fördelningspolitisk
              effekt. Därför tycker jag att den har en plats i det svenska skattesystemet.
            </seg>
            <seg n="d0d05c88">
              Vi socialdemokrater är inställda på att ha en bred skattepolitisk
              diskussion, inte minst inför nästa mandatperiod. Vi är naturligtvis
              beredda att se över alla skatter. Men vi tänker inte ställa upp
              på en skattepolitik där värnskatt och förmögenhetsskatt ska tas
              bort och där alltså de som tjänar bäst och har det bäst i vårt
              samhälle ska få sänkt skatt och där man dessutom skulle finansiera
              det genom försämringar för sjuka och arbetslösa. Vi ställer inte
              upp på en sådan politik. Den är orättvis och orättfärdig.
            </seg>
          </u>
          <note type="speaker" n="745368a4">
            Anf. 113 ANNA GRÖNLUND KRANTZ (fp) replik:
          </note>
          <u who="anna_gronlund_krantz_335316" xml:id="i-c5cd463e405586e7-1" n="4136c176">
            <seg n="fe2a6e44">
              Fru talman! Fredrik Olovsson börjar högtravande med att tala
              om jobb, välfärd, trygghet och rättvisa. Det är paroller som vi
              alla kan ställa oss bakom. Dessvärre är kanske inte trygghet och
              rättvisa det som alla småföretagare känner att de har. De har
              inte möjligheter att använda socialförsäkringssystemet på samma
              sätt som de som är löntagare. Ibland är det inte heller rättvist
              såtillvida att de tvingas betala höga socialförsäkringspremier
              trots att de inte kan utnyttja systemet.
            </seg>
            <seg n="44eb7268">
              Med detta vill jag säga att det är skillnad mellan att vara företagare,
              entreprenör, och att vara anställd. Det är två helt väsensskilda
              saker. Att vara anställd handlar för det mesta om trygghet. Man
              har ett socialförsäkringssystem dit premien betalas in, och vid
              sjukdom eller arbetslöshet finns det möjlighet att få ut pengar
              från systemen.
            </seg>
            <seg n="317889a1">
              Det är alltså en väsensskillnad mellan att vara företagare och
              att vara anställd. Därför tycker vi i alliansen och i Folkpartiet
              att man också ska ha möjlighet att få ut en större lön eller riskpremie
              om man investerar i ett företag. Därför tycker vi att det är viktigt
              att skatterna för småföretagare sänks. Vi hade velat gå längre
              i dagens ärende.
            </seg>
            <seg n="9d0ac936">
              Men jag skulle ställa en fråga till Fredrik Olovsson: Anser ni
              socialdemokrater att det är skillnad mellan att vara företagare
              och att vara anställd? I det betänkande som vi debatterar i dag
              gör man ju allt för att jämställa en företagare med en anställd.
            </seg>
          </u>
          <note type="speaker" n="722a2d76">
            Anf. 114 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-6" n="ca4041f7">
            <seg n="24a9c492">
              Fru talman! Jag skulle vilja gå ännu längre och se till att företagare
              i större utsträckning kan känna trygghet och har bättre tillgång
              till trygghetssystemen, i stället för att sänka skatterna. Jag
              tror att det är ett bättre sätt att gå till väga. Vi funderar
              på hur det ska gå till. Det ska komma den typen av förslag.
            </seg>
            <seg n="119e81f0">
              Vi tycker att det är viktigt att människor kan känna trygghet.
              Det gäller inte bara anställda utan självklart också företagare.
            </seg>
            <seg n="3bed7635">
              Som anställd kan man inte alltid vara alldeles trygg om att få
              behålla sitt arbete. Det pågår en globalisering och internationalisering
              av ekonomin som har en enorm påverkan på svensk arbetsmarknad
              och svenska företag. Där spelar det kanske inte så stor roll om
              man gör små regleringar av skattesystemet. Globaliseringen har
              en väldig strukturförändrande kraft. Därför är det viktigt också
              med trygghetssystem, en a-kassa som man kan lita på om jobbet
              försvinner. För jobb kommer att försvinna oavsett om vi har en
              socialdemokratisk eller en borgerlig regering. Under ett övergångsskede
              kan man behöva en a-kassa som en trygghet i förändringen, innan
              man kan komma vidare till ett nytt arbete.
            </seg>
            <seg n="c0daf2ec">
              Här har vi också en del kritik mot ert alternativ. Ni låter tryggheten
              för löntagare försämras, samtidigt som tiderna blir alltmer oroliga.
              Det faktum att ni finansierar detta på ett orättvist sätt gör
              inte kritiken mindre viktig.
            </seg>
          </u>
          <note type="speaker" n="6298ed19">
            Anf. 115 ANNA GRÖNLUND KRANTZ (fp) replik:
          </note>
          <u who="anna_gronlund_krantz_335316" xml:id="i-c5cd463e405586e7-2" n="4136c176">
            <seg n="5dcb17c5">
              Fru talman! Jag är helt överens med Fredrik Olovsson om att globaliseringen
              medför såväl möjligheter som utmaningar. Vi tar dem självklart
              på allvar. Det är därför särskilt viktigt att se till att de små
              företagen, som har sin grund här i Sverige och inte tar sitt pick
              och pack och flyttar när globaliseringens vindar blåser, faktiskt
              har en mylla att växa i. De måste ha ett gott skatteklimat med
              regler som gör det rimligt att stanna kvar. Det är på de små företagen
              som vi får förlita oss i framtiden. Därför värnar vi dem så starkt.
            </seg>
            <seg n="bb880294">
              Självklart ska vi ha en bra arbetslöshetsförsäkring. Där är vi
              helt överens med Socialdemokraterna. Det ska vara en övergångsförsäkring
              när man är mellan två jobb. Man kan, som Fredrik Olovsson säger,
              inte vara säker på att få ha kvar sitt jobb. Däremot kan man som
              anställd i dag vara säker på att man har en a-kassa om man tvingas
              gå från sitt jobb. Det kommer man även i framtiden att kunna vara
              säker på.
            </seg>
            <seg n="563b71b5">
              Är det inte en väsensskillnad mellan att vara företagare och
              att vara anställd, Fredrik Olovsson? Tar inte en företagare en
              betydligt större risk och investerar tid och kanske pantsätter
              både villa, vovve och Volvo för att få lån för att starta sitt
              företag? Ska inte hon som startar ett företag ha möjlighet att
              ta ut en liten extra premie för den risk som hon tar?
            </seg>
          </u>
          <note type="speaker" n="65d52c46">
            Anf. 116 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-7" n="ca4041f7">
            <seg n="4278c023">
              Fru talman! Anna Grönlund Krantz och jag är överens om att småföretagen
              är viktiga. Det gör inget om företagen är stora heller. Jag tycker
              att det vore bra om vi hade fler stora företag också.
            </seg>
            <seg n="6c7d4eb6">
              Därför blir man också glad stolt men kanske inte nöjd när man
              ser hur många nya företag som skapas i Sverige. Under förra året
              var det 41 608 nya, vilket är 5 000 fler än året före och väsentligt
              mycket fler än exempelvis 1994 när den borgerliga regeringen var
              på topp med sådan här statistik. Dessutom blir man glad när man
              i Jobs and Society kan se att ökningen fortsatt under första halvåret
              2005, och Almi spår att den kommer att fortsätta även nästa år.
              Självklart blir man glad över det.
            </seg>
            <seg n="1ee54bd2">
              Men vi måste givetvis bli ännu bättre, och därför hoppas vi att
              det förslag som vi nu diskuterat och debatterat, med 1 miljard
              i skattesänkning för just fåmansbolagen, ska leda till fler och
              växande företag.
            </seg>
          </u>
          <note type="speaker" n="1f7d8edd">
            Anf. 117 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-4" n="a9530038">
            <seg n="15d492a1">
              Fru talman! Jag vet inte om det är rätt, men jag tyckte mig höra
              en fantastisk formulering om att skatters samband med företagandet
              var en ideologisk villfarelse. Jag vet inte om det innebär att
              företagandet stimuleras av ökande skatter eller att det på något
              sätt är neutralt. Jag skulle gärna vilja att Fredrik Olovsson
              förklarade detta lite grann, alltså att det inte skulle finnas
              ett samband.
            </seg>
            <seg n="f2d3fafc">
              Låt mig citera ur propositionen. På s. 43 står: Målet är att
              aktiva ägares arbetsinkomster skall beskattas på samma sätt som
              anställdas arbetsinkomster. Jag vet inte om jag uppfattat det
              rätt, men tycker Fredrik Olovsson att det är en bra beskrivning
              av regeringens och den samlade vänsterns mål vad gäller företagsbeskattning?
            </seg>
          </u>
          <note type="speaker" n="b16144d9">
            Anf. 118 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-8" n="ca4041f7">
            <seg n="badec9b4">
              Fru talman! Som jag sade i mitt anförande tycker vi att det är
              rimligt att anställda och företagare betalar skatt på ungefär
              samma sätt, ungefär lika mycket. Det innebär att företagare som
              har höga inkomster även ska betala värnskatt och statsskatt. Det
              tycker vi är rättvist och bra. Det var alltså helt rätt uppfattat.
              Det som du läste upp från propositionen var ungefär vad jag sade
              men med lite andra ord.
            </seg>
          </u>
          <note type="speaker" n="6d677c71">
            Anf. 119 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-5" n="a9530038">
            <seg n="d23b7d43">
              Fru talman! Ungefär, ja. Ordet ungefär kan tolkas som en liten
              brasklapp, någon form av glidning från texten. Jag kan lämna det
              därhän. Nu står det i protokollet vad Fredrik Olovsson anser.
            </seg>
            <seg n="45a29d3b">
              Jag vill fråga om Fredrik Olovsson tycker att det är rimligt
              att renodlade och förstå mig rätt här; jag använder alltså ett
              ideologiskt ord, kanske mest från er synpunkt kapitalister tjänar
              mer på sina investeringar än kapitalister som också arbetar i
              och är delägare i företaget. Är det mer rimligt att beskatta kapitalister
              som inte är arbetande i företaget, som så att säga kommer undan,
              mer än dem som jobbar i företaget ungefär på samma sätt som de
              anställda?
            </seg>
          </u>
          <note type="speaker" n="af817462">
            Anf. 120 FREDRIK OLOVSSON (s) replik:
          </note>
          <u who="fredrik_olovsson_a40822" xml:id="i-104242eba0106d76-9" n="ca4041f7">
            <seg n="1e340500">
              Fru talman! Per Landgren har rätt i att vi eftersträvar en neutral
              beskattning, att skattesystemet ska vara neutralt mellan olika
              investeringsalternativ eller mellan olika former att driva företag.
              Det är alldeles riktigt.
            </seg>
            <seg n="9f1a67a1">
              I det här förslaget går vi faktiskt väldigt långt, även om det
              inte låtit så hittills. Vi tänjer verkligen neutraliteten till
              bristningsgränsen eftersom det på så sätt blir förmånligare att
              vara företagare. Det ska man ha klart för sig. Man kan ju tro
              att skattesänkningen på 1 miljard nu piskar landets stackars småföretagare,
              att den miljard som de får blir en sådan börda att de inte har
              möjlighet att växa och utvecklas. Det tror jag inte alls. Eftersom
              vi använder miljarden på ett klokt sätt, och den dessutom kan
              användas så att reglerna blir enklare och man inte behöver fundera
              så mycket på dem, kan det faktiskt innebära att fler tycker att
              det är rimligt att starta och driva företag.
            </seg>
            <seg n="5bec5df2">
              Som jag sade tidigare har vi ett mycket bra företagsklimat i
              Sverige, vilket man inte kan tro när man lyssnar på den allmänna
              debatten. Kanske borde vi oftare tala om hur bra det är i Sverige,
              hur bra företagsklimatet är och hur många nya företag som startas.
              Då kanske fler skulle inse att det trots allt inte är en så dum
              idé, inte heller i Sverige. Om man tror att något är så uselt
              som det beskrivits här, medan det i själva verket är ganska bra,
              finns det förstås risk för att man drar sig för att göra det som
              många kanske annars skulle göra, nämligen att starta företag.
            </seg>
          </u>
          <note type="speaker" n="09daebfc">
            Anf. 121 PER ROSENGREN (v):
          </note>
          <u who="per_rosengren_f2d4ba" xml:id="i-c86a0c6e97a0d75d-0" n="33f52133" next="i-fdc2a2b191c8f55b-0">
            <seg n="1efaefc2">
              Fru talman! Här har vi då det som Lennart Hedquist betraktar
              som sorglig läsning och en bedrövlig proposition när vi sänker
              skatten med 1 miljard för företagarna.
            </seg>
            <seg n="f8669e48">
              Vissa av de borgerliga partierna vidhöll så sent som för åtta
              tio månader sedan att normallönemodellen skulle vara det som gällde
              i fråga om förändringen av 3:12-reglerna. Vad den normallönen
              skulle innebära fick vi aldrig veta. Det kanske är dags att vi
              får veta det i dag.
            </seg>
            <seg n="c6fbe2fe">
              Nu har vi i alla fall fått veta var de borgerliga vill lägga
              sig beträffande kravet på löneunderlag tio gånger inkomstbasbeloppet.
              Det innebär att dessa företagare inte skulle betala någon värnskatt.
              Man skulle alltså inrätta någon form av skattefrälse. Det finns
              en grupp som inte ska behöva betala den skatt som alla andra måste
              betala innan man kommer i åtnjutande av de stora skattesänkningar
              som finns.
            </seg>
            <seg n="c6815c3d">
              Menar ni att det är rimligt att företagare ska ha kvar 3 275
              kr i månaden innan de betalar värnskatt? Är det så ni vill ha
              det? Tror ni att företagarna vill bli betraktade som någon form
              av skattefrälse? Tror ni att det är önskemålet från deras sida?
              Jag tror inte det. Jag tror att de vill skatta lika mycket som
              sina anställda med motsvarande lön. Låt oss säga att de har 39
              358 kr i månaden, där värnskatten inträder. Om de har en sådan
              lön vill de säkert skatta lika mycket som andra.
            </seg>
            <seg n="115340a0">
              Sedan kan man diskutera var gränsen ska gå, alltså vilket krav
              på löneunderlag det ska finnas. Nu ligger majoritetens förslag
              på 54 125 kr i månaden. Det innebär dock inte att man varje år
              behöver ta ut så mycket. Man kan faktiskt gå ut och in i systemet,
              vilket betyder att man ena året använder sig av schablonregeln
              och då får ut 52 000 kr skattefritt bara genom att använda sig
              av schablonregeln. Nästa år går man in och använder sig av de
              mycket förmånliga reglerna för det som man kan ta ut kapitalbeskattat
              och, märk väl, till endast 20 % beskattning. Att utmåla detta
              som en katastrof, vilket Lennart Hedquist och andra borgerliga
              gör, blir nästan löjligt.
            </seg>
            <seg n="23b6ab63">
              När jag är ute och pratar med företagare har de vissa synpunkter
              på löneunderlagskravet, visst, men när man frågar om de menar
              att de inte ska betala värnskatt säger de nej, så hade de inte
              tänkt. De vill inte bli betraktade som sådana som betalar mindre
              skatt än deras anställda. Tänk över det när ni ska formulera nästa
              förslag till fåmansbolagsbeskattning. Ni är inte nöjda med detta
              förslag men har inte orkat prestera någonting själva. Vi har haft
              utredning efter utredning, man har gått igenom och skärskådat
              detta på längden och tvären och kommit fram till det förslag och
              den modell som nu finns. Jag tror att det är en ganska rimlig
              kompromiss.
            </seg>
            <seg n="76975300">
              Det som man naturligtvis kan diskutera är hur mycket schablonbeloppet
              ska vara. Ska det vara två gånger basbeloppet? Tre gånger basbeloppet?
              När man lade fram förslaget 0,5 gånger basbeloppet fanns det intressenter
              som ringde till mig och sade: Försök få upp det till åtminstone
              ett basbelopp. Vi kämpade och fick upp det till 1 ½. Sedan kommer
              hela den borgerliga oppositionen, och även Svenskt Näringsliv,
              och säger: Nej, nu ska det vara 2. Det är lite grann politikens
              väsen. De som lägger fram förslagen blir övertrumfade av en opposition
              som alltid har mer pengar i bakfickan i teorin, dock icke i verkligheten.
            </seg>
            <seg n="709bf6bc">
              När det gäller kapitalvinstbeskattningen och ökningen för att
              få en fifty-fifty-delning upp till hundra procent i tjänsteinkomst
              ville vi faktiskt ha någon form av avtrappning just för att det
              inte skulle finnas incitament att snabbt sälja ett företag i år.
            </seg>
            <seg n="3a062c91">
              Jag återkommer till den frågan lite grann senare. Jag kommer
              att redovisa ett förslag, men det kanske inte ska redovisas här
              i kammaren.
            </seg>
            <seg n="814a6a4f">
              Lennart Hedquist säger att preventionsfaktorn förhindrar människor
              att bli företagare. Det är inte så. Det är för att man inte ska
              kunna välja huruvida man betalar kapitalskatt eller skatt på motsvarande
              tjänsteinkomst.
            </seg>
            <seg n="da45cabd">
              Det sades att millimeterrättvisa mellan företag och anställda
              eftersträvas. Ja, det gör vi. Det är så till den graden att vi
              inom Vänsterpartiet anser att alla som har en inkomst på låt oss
              säga 40 000 kr i månaden också ska betala värnskatt. Det ska man
              göra oavsett om man är företagare eller anställd. Men det anser
              inte de borgerliga.
            </seg>
            <seg n="ee11797e">
              De anser att företagare inte ska betala någon värnskatt när de
              tar ut en lön. De ska kunna välja att i stället kapitalbeskatta
              till 20 %. Det är en mycket märklig skattepolitik de borgerliga
              för i detta sammanhang.
            </seg>
            <seg n="04289ed6">
              Jörgen Johansson står och orerar: Varför ska de med högre inkomster
              betala lägre skatt? Han menar att när man har tagit ut en viss
              lön kommer man in i systemet. Men Jörgen Johansson föreslår samma
              sak. Det är bara det att han sätter gränsen lite lägre.
            </seg>
            <seg n="3d0d9340">
              Dessutom anser han att företagare inte ska behöva betala någon
              värnskatt alls. Hur kan det komma sig att de inte ska behöva betala
              det? Varför ska de med högre inkomster än andra betala mindre?
              På något sätt hänger det ni säger inte ihop.
            </seg>
            <seg n="a4263e1c">
              Det finns en sak Lennart Hedquist sade som är bra. Det är en
              insikt som åtminstone Moderaterna har nu. Jag är inte säker på
              att alla inom det borgerliga blocket har det. Jag tänker inte
              peka ut något parti, men ni har väl läst det någonstans. Det måste
              finnas någon form av så kallade 3:12-regler. Det måste finnas
              ett regelsystem som gör att man inte fritt kan välja.
            </seg>
            <seg n="d8b550be">
              Förmögenhetsskatten har diskuterats väldigt mycket här. Den ska
              tas bort. Man hänvisar till de tre vise männen, och det är så
              bra. Men då ska ni också komma ihåg de tre vise männen föreslog
              att detta skulle finansieras genom att man tog den 5-procentiga
              nedsättningen av de sociala avgifterna.
            </seg>
            <seg n="356e2916">
              Det är Centerns skötebarn. Här står Centern och plockar en del
              ur ett betänkande och säger att det är bra. Men då måste ni vara
              med på att vi tar bort den 5-procentiga nedsättningen. Man kan
              inte rycka en sak som finansieras med en annan sak utan också
              säga att den finansieras på det sättet. Det är direkt ohederligt.
            </seg>
            <seg n="9145f9df">
              Sedan vill Anna Grönlund Krantz att klyvningsräntan ska höjas
              också för enskilda firmor. Men då bortser hon från en väldigt
              intressant sak. Enskilda firmor enkelbeskattas och aktiebolagen
              dubbelbeskattas. Det enda rimliga är att man gör precis som föreslås
              i propositionen. Annars överkompenserar man dem som i dag enkelbeskattas.
            </seg>
            <seg n="030565c2">
              Är det vad Anna Grönlund Krantz och Folkpartiet vill göra? Är
              det den politiken ni vill driva? Anna Grönlund Krantz stod här
              i talarstolen och sade: Man ska inte särbehandla någon företagsform
              på det ena eller andra sättet. Det är precis det som proposition
              inte gör. Vi särbehandlar ingen. Vi inför någon form av rättvisa
              mellan de olika företagsformerna.
            </seg>
            <seg n="ed850ed8">
              Men Anna Grönlund Krantz och alliansens förslag innebär precis
              tvärtom att man gynnar en företagsform på de andras bekostnad.
              Man glömmer bort att det i det ena fallet är dubbelbeskattning
              och i det andra fallet är enkelbeskattning.
            </seg>
            <seg n="3fa3ef85">
              De nuvarande regler som finns bygger på 1990-års modell. Men
              de nya regler som nu kommer bygger inte alls på det. Det är en
              helt ny modell som införs, och det bortser man från. Någon var
              uppe i debatten och likställde detta och sade att det är samma
              modell, men det är det inte alls.
            </seg>
            <seg n="ea6e3357">
              Den modell som nu genomförs skiljer sig avsevärt från den modell
              vi har haft tidigare. Det som nu föreslås är någonting helt nytt.
              Det ska också tilläggas att det är tillväxtfrämjande i allra högsta
              grad. Det finns många företag som växer och som hamnar utanför
              systemet och då inte alls behöver ta hänsyn till detta. Alla dessa
              företag och också företagare kan använda sig av schablonmetoden.
              De kan ta ut 64 950 kr och skatta till 20 %. Det innebär att de
              får kvar ungefär 52 000 kr efter skatt.
            </seg>
            <seg n="20663194">
              Det är en oerhörd förenkling. Talar man med människor som arbetar
              med det anser de detta. Går man in i 3:12-systemet är det inte
              särskilt mycket förenklingar. Men för alla dem som kan använda
              sig av schablonregeln är det stora förenklingar. Det är stora
              vinster för dem som har ett bra löneunderlag och som själva har
              råd att ta ut en lön. För dem är det väldigt gynnande. Det gynnar
              tillväxt och människor som anställer.
            </seg>
            <seg n="6cac8168">
              När det gäller företag som kommer att kapitalvinstbeskattas till
              100 % kanske det finns en lösning på det. Kanske ska man titta
              på det. Det bildas nya företag och åter nya företag. Om man säljer
              sitt verksamhetsföretag till ett tidigare bolag som man äger är
              det näringsbetingade aktier och blir helt skattefritt.
            </seg>
            <seg n="90bd8384">
              Sedan kan man sälja det vidare i ytterligare ett led till ett
              företag där man inte har varit verksam. Det är då inte smittat
              och inte ett 3:12-bolag. Då plötsligt kan man ta ut alltihop till
              25 % kapitalbeskattning. Detta är ännu inte prövat. Men det finns
              alltså ett litet kryphål där.
            </seg>
            <seg n="b6401b5f">
              Det kommer säkert att dyka upp fler kryphål när det kommer att
              sättas i sjön. Där kanske någon har rätt. Det finns fortfarande
              ett stort arbete för ett antal skattekonsulter. Där kan vi kanske
              tänka oss att antalet arbetstillfällen växer. Det är väl i och
              för sig inte helt fel.
            </seg>
            <seg n="9a096ad2">
              Jag yrkar bifall till utskottets förslag. Jag poängterar återigen
              att vi gärna hade sett en övergångsregel som hade inneburit att
              man nästa år skulle ta 70 % i tjänst och 30 % i kapital och sedan
              ha en avtrappning för att minska incitamenten att sälja företagen
              i år.
            </seg>
            <seg n="160e13b9">
              Tyvärr medgav inte de ekonomiska ramarna som fanns att vi kunde
              göra någonting sådant. Det var inte möjligt att få till mer pengar
              i systemet. Jag yrkar som sagt bifall till utskottets förslag
              i betänkandet.
            </seg>
          </u>
          <note n="28e57b83">
            Ajournering
          </note>
          <note n="7da6036f">
            Kammaren beslutade kl. 15.57 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="per_rosengren_f2d4ba" xml:id="i-fdc2a2b191c8f55b-0" n="33f52133" prev="i-c86a0c6e97a0d75d-0">
            <seg n="700edffc">
              Återupptagna förhandlingar
            </seg>
          </u>
          <note n="97c214b9">
            Förhandlingarna återupptogs kl. 16.00.
          </note>
          <note n="314cf0aa">
            15 § Beslut om ärenden som slutdebatterats vid dagens sammanträde
          </note>
          <note n="7caaf063">
            Punkt 8
          </note>
          <note n="3bcfb6d7">
            Punkt 10
          </note>
          <note n="33fe90d8">
            Punkt 22
          </note>
          <note n="87ac5fff">
            Punkt 25
          </note>
          <note n="bd433a6e">
            Punkt 26
          </note>
          <note n="2b9b929d">
            Punkt 51
          </note>
          <note n="268c5103">
            Punkt 52
          </note>
          <note n="6a99b6b1">
            Punkt 56
          </note>
          <note n="04a39348">
            Punkt 58
          </note>
          <note n="b1cca9c0">
            Övriga punkter
          </note>
          <note n="8385aff9">
            16 § (forts. från 14 §) Reformerade beskattningsregler för ägare
            i fåmansföretag (forts. SkU10)
          </note>
          <note type="speaker" n="946b2853">
            Anf. 122 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-6" n="a9530038">
            <seg n="adb8f421">
              Fru talman! Jag tror att jag hörde rätt när jag hörde Per Rosengren
              anklaga, får man väl säga, en politisk motståndare här för att
              vara ohederlig. Det var ohederligt att inte köpa den finansiering
              som de tre vise männen hade lagt fram. Sedan talade han om rättvisa.
              Han står här och orerar om moral och etik. Vad gör han då, om
              inte moraliserar måhända. Det kan ju passa. Om det hade varit
              ett annat parti hade det passat. Då hade säkert Rosengren sagt
              att det var fasligt vad han moraliserar. Det var bara en snabb
              bekräftelse på att vi allihop utgår från moral och etik. Sedan
              finns det de som mer eller mindre pekar ut när andra gör det.
            </seg>
            <seg n="f3d0a5e4">
              Vi hörde också Per Rosengren säga att vi ville faktiskt, och
              så kommer då ett särskilt yttrande när det gäller avyttring av
              kvalificerade andelar. Då undrar jag om inte Vänsterpartiet har
              något att säga till om i förhandlingarna egentligen. Jag tyckte
              att jag hörde att han skyllde lite grann på finansiering och så
              vidare. Vad är det för en brasklapp? Det står så här i utskottets
              betänkande: Emellertid är den ram som riksdagen har avsatt för
              reformerade regler redan en aning trång till följd av de förändringar
              som regeringen och utskottet föreslår.
            </seg>
            <seg n="3d8ccb57">
              Har inte ni också föreslagit det här? Vad är det för konstig
              distansering till era egna förslag? Står du inte för ditt eget
              förslag?
            </seg>
          </u>
          <note type="speaker" n="8cdb69d9">
            Anf. 123 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-4" n="33f52133">
            <seg n="6b5797a2">
              Fru talman! Vårt förslag var faktiskt att vi skulle ha en avtrappning
              7030, 8020 och 9010. Vi kom inte fram till detta i förhandlingarna,
              och det var inte möjligt att skriva en reservation om detta eftersom
              ramarna redan var antagna. Vi lyckades spränga ramarna såtillvida
              att vi gick upp från 1 miljard till 1,15 miljarder i det första
              skedet. Därefter var ramarna antagna, och då var det inte möjligt
              att ytterligare göra någonting. Men det är Vänsterpartiets uppfattning
              att det hade varit betydligt bättre att göra denna avtrappning.
            </seg>
            <seg n="ab24d021">
              I diskussionen om ohederlighet hänvisades till förslaget från
              de tre vise männen om borttagande av förmögenhetsskatten. Då ska
              också man säga hur de tre vise männen avsåg att finansiera det,
              annars döljer man faktiskt att finansieringen i de tre vise männens
              förslag låg på just det sättet som jag beskrev.
            </seg>
          </u>
          <note type="speaker" n="f537e97b">
            Anf. 124 PER LANDGREN (kd) replik:
          </note>
          <u who="per_landgren_365b3c" xml:id="i-d943baa17f7fea66-7" n="a9530038">
            <seg n="b1a6eb9d">
              Fru talman! Jörgen Johansson kan självfallet försvara sig själv
              och sin egen finansiering, och vår finansiering också naturligtvis.
              Men här pekades det ut att han skulle vara ohederlig. Det är en
              rätt så kraftig beskyllning. Finansieringen var ohederlig. Då
              står vänsterpartisten här och moraliserar i Sveriges riksdag om
              vad som är rätt och fel.
            </seg>
            <seg n="775b80f7">
              Sedan säger Per Rosengren att ramarna redan var antagna. Ja,
              men har inte Vänsterpartiet något inflytande över ramarna då?
              Jag begriper inte hur Vänsterpartiet ständigt kan sätta sig på
              två stolar och å ena sidan vara med på förslaget som regeringen
              och den samlade vänstern har arbetat fram och å andra sidan sätta
              sig på en annan stol och kritisera och säga att man inte nådde
              ända fram.
            </seg>
            <seg n="b521db5f">
              Sedan kan man också se att det här förslaget är väldigt likt
              Svenskt Näringslivs förslag. Skulle då inte det här vara ett överbud,
              som Svenskt Näringsliv tidigare anklagades för? Ibland går det
              att vara med på Svenskt Näringslivs förslag, och rätt som det
              är duger det inte alls. Det är ett fasligt hattande mellan de
              olika företrädarna i samhällslivet.
            </seg>
          </u>
          <note type="speaker" n="ac07cd95">
            Anf. 125 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-5" n="33f52133">
            <seg n="d259037d">
              Fru talman! Ja, det hade kanske varit bättre att Jörgen Johansson
              och jag haft replikväxlingen om vad som gällde där. Jag ska inte
              nämna det mer. Men i det läget hänvisades det alltså till de tre
              vise männens rapport och borttagandet av förmögenhetsskatten.
              Men de hade också en finansiering av det.
            </seg>
            <seg n="449d9d38">
              Det intressanta är att alliansens förslag inte innebär att man
              ska ta bort förmögenhetsskatten. Det innebär att den ska halveras.
            </seg>
            <seg n="69dedefe">
              Det var väl också någon som sade att välfärden berodde på förmögenhetsskatten.
              Det är alltså 2,35 miljarder som välfärden beror på i så fall.
            </seg>
            <seg n="c4edf261">
              Återigen till det här förslaget. Jag tror inte att det var riktigt
              klart att så många företagsförsäljningar planerades. Nu tror jag
              inte att det kommer att bli så. Jag tror bara att det hade varit
              bra om man hade infört en övergångsregel på 7030, 8020, 9010.
              Jag tror att incitamenten för att sälja företagen i år i stället
              för att göra det lite senare hade varit mindre. Då hade man också
              kanske kunnat ägna sig åt en viss eftertanke.
            </seg>
            <seg n="b8df50a6">
              Nu finns det säkert andra modeller för att lösa den här problematiken.
              Jag redogjorde för ett sätt alldeles nyss i talarstolen. Den modellen
              är inte prövad ännu, men jag är säker på att den kommer att prövas
              på ett eller annat sätt. Möjligheten att kringgå den här typen
              av regler ska nog inte underskattas. Vi har i skattepolitiken
              och i skatteutskottet erfarenhet av att det inte finns några regler
              som vi politiker fastställer som inte på ett eller annat sätt
              kan komma att kringgås.
            </seg>
          </u>
          <note type="speaker" n="d631c8b9">
            Anf. 126 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-6" n="1e96ac4f">
            <seg n="6bf4932f">
              Fru talman! Per Rosengren angav en viktig sak, och det var att
              han var intresserad av hur det slutliga alliansförslaget beträffande
              3:12-reglerna skulle se ut. Han insåg uppenbarligen att det förslaget
              kanske mycket snart skulle kunna bli verklighet. På den punkten
              vill jag ge Per Rosengren rätt. Företagarna kan med tillförsikt
              se fram emot när det förslaget presenteras för Sveriges riksdag.
            </seg>
            <seg n="2aff8e98">
              Jag skulle vilja att Per Rosengren utvecklar sin syn på företagande.
            </seg>
            <seg n="4d6d1573">
              Här framställde du på nytt att det borde vara likvärdiga villkor
              mellan löntagare och företagare. Det är ett observandum för dem
              som brukar framhålla att Per Rosengren, så vänsterpartist han
              är, inser att det är andra villkor för företagande och företagare.
              Men nu säger Per Rosengren här att det bör vara likvärdiga villkor.
            </seg>
            <seg n="da764945">
              Då upplever jag att han bortser från vad företagaren gör. Företagaren
              lämnar anställningstryggheten. Han satsar eget kapital. Han ska
              se till att han åstadkommer att de kronor kommer in till företaget
              som han själv ska leva på och som hans anställda ska leva på.
              Han har helt andra villkor än den som är löntagare.
            </seg>
            <seg n="cd3cad0e">
              Jag förstår inte att Per Rosengren plötsligt hemfaller åt detta
              att det ska vara likvärdiga villkor dem emellan. Jag skulle vilja
              be dig utveckla hur du egentligen ser på det här, du som av det
              skära mediet brukar påstås vara någon form av näringslivets hjälte.
              Du pratar ju helt och hållet i nattmössan här.
            </seg>
          </u>
          <note type="speaker" n="e7a4c60f">
            Anf. 127 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-6" n="33f52133">
            <seg n="a6f78a56">
              Fru talman! Jag tror att det är Lennart Hedquist som inte riktigt
              förstår den här frågan.
            </seg>
            <seg n="04019acb">
              Vad jag säger är att upp till en viss nivå när man har samma
              lön ska man naturligtvis också betala samma skatt. Att det sedan
              ska finnas möjlighet att ta ut en riskpremie som är lågbeskattad,
              precis på det sätt som förslaget innebär, det vill säga till 20
              %, tycker jag är rimligt.
            </seg>
            <seg n="3320a100">
              Men här vill man skapa ett skattefrälse.
            </seg>
            <seg n="ebf9be66">
              Låt oss säga att man inte behöver ta ut en viss lön. Alliansen
              säger att tar man ut 36 000 ska man kunna ta ut resten till 20
              %. Det innebär att de inte ens har nått den högsta skatten, det
              vill säga värnskatten. I det läget blir det ganska orimligt.
            </seg>
            <seg n="1f0992d6">
              Låt oss säga att en anställd tjänar 42 000 kr och företagaren
              tar ut 42 000 men behöver beskatta bara upp till 36 000, den vanliga
              statliga skatten, medan den anställda ska behöva betala 5 % extra.
              Är det rimligt?
            </seg>
            <seg n="d8f01bfc">
              Däremot kan man naturligtvis diskutera var löneuttagskravet ska
              ligga. Ska det ligga på 54 125 kr, som nu föreslås, eller ska
              det definitivt ligga över 39 383 kr, där gränsen går för att man
              ska betala värnskatt? Annars blir det orimligt. Annars blir det
              så att ni skapar ett skattefrälse. För dem som tar ut 54 125 kr
              finns det stora möjligheter att ta ut en riskpremie, och för dem
              som har ett antal anställda och ett stort löneunderlag är det
              helt fritt, de är helt utanför 3:12-regelsystemet. Det tycker
              jag är helt rimligt, men jag tycker inte att det är rimligt att
              man skapar ett skattefrälse. Det tror jag inte att företagarna
              egentligen heller tycker.
            </seg>
          </u>
          <note type="speaker" n="705728de">
            Anf. 128 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-7" n="1e96ac4f">
            <seg n="4b7330d0">
              Fru talman! Nu är vi medvetna om att Socialdemokraterna med stöd
              av Vänsterpartiet har skapat ett skattefrälse. På just det här
              området, när det gäller att åstadkomma bättre villkor för småföretagande,
              är ni så väldigt noga med att det absolut inte får ske några som
              helst så kallade skattearbitrage, till priset av att vi inte får
              något ordentligt nyföretagande i vårt land.
            </seg>
            <seg n="d748a989">
              Jag tycker att det är intressant att Per Rosengren så ägnar sig
              åt att argumentera för regler som hindrar företagande i vårt land.
              Det är också intressant att höra honom säga att förmögenhetsskatten
              handlar om bara ett par miljarder för Sverige. Det är tydligen
              vad förmögenhetsskatten inbringar. Men förmögenhetsskattens skada
              ligger däri att kapital lämnar detta land, att vi har 400600 miljarder
              kronor helt i onödan placerade utomlands på grund av bland annat
              de svenska förmögenhetsskattereglerna.
            </seg>
            <seg n="abc095d3">
              Jag tycker att ni ska höja blicken och se vad de svenska reglerna
              åstadkommer i sänkt välstånd åt alla på grund av att deras existens
              påverkar allas vår ekonomi.
            </seg>
          </u>
          <note type="speaker" n="cf0b8fcd">
            Anf. 129 PER ROSENGREN (v) replik:
          </note>
          <u who="per_rosengren_f2d4ba" xml:id="i-06a352fc857d7047-7" n="33f52133">
            <seg n="d9a28748">
              Fru talman! Borttagande av förmögenhetsskatt har visat sig slå
              på olika sätt i olika länder. I vissa länder har det kommit tillbaka
              mycket kapital, i andra länder har effekten inte alls varit densamma,
              till exempel i Danmark.
            </seg>
            <seg n="0af7c064">
              Jag sade inte att det bara var ett par miljarder. 4,7 miljarder
              är det ungefär, men ni vill ta bort bara hälften av förmögenhetsskatten
              nästa år. Det var det jag hänvisade till. Det är intressant att
              notera att de borgerliga hänvisar till att välståndet står och
              faller med förmögenhetsskatten. Det är knappast på det sättet.
            </seg>
            <seg n="3c8abb74">
              Återigen: Det är intressant att diskutera löneuttag. Ni har också
              ett löneuttagskrav, där ni i och för sig hamnar på 36 000 kr.
              Det skiljer 18 000 kr i månaden mellan våra förslag. I det ena
              fallet skulle hela företagsamheten vara missgynnad, i det andra
              gynnad. Samtidigt glömmer ni bort att ni skapar en kategori som
              slipper att betala den översta tjänsteinkomstskatten. Jag tror
              inte att ni tänkte på detta när ni utformade förslaget. Hade ni
              gjort det hade ni åtminstone lagt gränsen på brytpunkten.
            </seg>
            <seg n="9821be96">
              Jag tror att ni har tänkt lite fel där. Det är först nu här i
              kammaren som ni inser att ni har gjort ett misstag, och då försöker
              ni att lägga ut lite dimridåer. Men jag kan säga att ni inte lyckas
              så bra. Det enda ni lyckas med är att skapa ett skattefrälse.
            </seg>
            <seg n="8819d108">
              Jag tror som sagt inte att den företagare som har råd att ta
              ut 45 00050 000 tycker att det är särskilt rimligt att han ska
              skatta lägre än en anställd som jobbar på samma företag som han.
              Jag tror att han skulle skämmas lite grann.
            </seg>
            <seg n="5d336f7f">
              Man kan diskutera var gränsen ska ligga. Men gå hem och tänk
              efter lite grann om det är så lämpligt att lägga sig där ni har
              gjort!
            </seg>
          </u>
          <note type="speaker" n="235cc36f">
            Anf. 130 ULF HOLM (mp):
          </note>
          <u who="ulf_holm_a45651" xml:id="i-6cbd37a4176f3f2a-0" n="28eea545">
            <seg n="eef1e1ae">
              Fru talman! I den här debatten ersätter jag min kollega Peter
              Rådberg som tyvärr inte kunde vara närvarande.
            </seg>
            <seg n="149401ea">
              Det här förslaget om 3:12-reglerna och reformerade beskattningsregler
              är ju ett steg i rätt riktning. Det är kanske långtifrån vårt
              mål från Miljöpartiets sida, men det är ett väldigt viktigt steg,
              och det är en klar signal. Det blir i praktiken så att många fåmansföretag
              får möjligheten att undantas från regelverket, reformeringen förenklas
              och det blir enklare att deklarera för ett stort antal småföretagare,
              det vill säga de som har nystartat eller har ett litet eget kapital.
            </seg>
            <seg n="35cf564d">
              Jag tycker inte att man ska förakta denna förändring som vi nu
              har inlett med det här förslaget som kommer att innebära sänkt
              skatt på 1 miljard kronor. Det är ganska mycket pengar, och det
              är ett steg i rätt riktning.
            </seg>
            <seg n="1c1787e5">
              Från Miljöpartiets sida anser vi att företag med få anställda
              är ett viktigt nav i svensk ekonomi och för företagandet. Vi vill
              gärna gynna småföretagande mer. Jag tror att det är viktigt för
              framtiden. Sverige behöver också fler företag. Vi kan inte fortsätta
              vägen där vi är väldigt beroende av ett fåtal storföretag. Vi
              måste fortsätta gynna småföretagandet och se till att vi får fler
              små företag.
            </seg>
            <seg n="a995b63a">
              Att starta ett företag innebär att ta stora risker. Många har
              betalat ett väldigt högt pris när deras företag av någon anledning
              har gått omkull. Det är denna risk som vi måste premiera på något
              sätt.
            </seg>
            <seg n="f1510d04">
              Jag kan i och för sig dela flera av de borgerliga talarnas ambitioner
              och målsättning, men jag tycker samtidigt: Kan ni inte försöka
              att heja på den rätta utveckling som vi faktiskt har inlett i
              stället för att gnälla så mycket? Jag tycker att det är lite väl
              mycket gnällmentalitet här i riksdagen i dag. Var glada att vi
              tar de här stegen som är bra för Sverige och som vi med den rödgröna
              majoriteten nu får igenom! Och var glada för alla de småföretagare
              som får det enklare!
            </seg>
            <seg n="0a22eea5">
              Jag vill samtidigt med detta, fru talman, bara ställa mig lite
              undrande till den debatt som var mellan Fredrik Olovsson och Anna
              Grönlund Krantz om småföretagare. Fredrik Olovsson från Socialdemokraterna
              sade, och jag blir imponerad av att höra det, att vi måste göra
              mer för småföretagarna. Jag sitter som ordinarie i arbetsmarknadsutskottet.
              Då kom jag att tänka på det tillkännagivande som vi gjorde i mars
              2004 från arbetsmarknadsutskottet. Där bad vi om en parlamentarisk
              utredning om företagares ekonomiska situation vid arbetslöshet.
              Den är inte ens tillsatt. Det är över ett år sedan. Man skulle
              kanske önska att det fanns en lite större ambitionsnivå på Regeringskansliet
              i de här frågorna för att nå framåt. Det finns säkert någon ursäkt,
              men jag tycker att över ett år efter att riksdagen gjort ett tillkännagivande
              är lång tid. Så jag önskar nu att socialdemokraterna i skatteutskottet
              hör detta också och påminner sin regering om detta.
            </seg>
          </u>
          <note n="46148cc8">
            Jag yrkar bifall till förslaget i betänkandet.
          </note>
          <note type="speaker" n="9ed29f4e">
            Anf. 131 ANNE-MARIE PÅLSSON (m):
          </note>
          <u who="anne-marie_palsson_8dd02f" xml:id="i-bf33b86760e20a73-0" n="75985fb9">
            <seg n="35e86a03">
              Fru talman! Jag skulle vara glad. Lite glad får man väl vara
              att det är ett steg i rätt riktning, men det är ett myrsteg när
              det gäller den riktning man borde gå.
            </seg>
            <seg n="4a2febc2">
              Min egen motion i det här ärendet fastnade bland alla andra som
              väcktes under den allmänna motionstiden. Därför kan jag inte yrka
              bifall till den. Jag tvingas att nöja mig med en allmän röstförklaring
              med följande innebörd.
            </seg>
            <seg n="b9129600">
              Ta bort 3:12-reglerna nu i dag helt och hållet! Inga fler utredningar!
              Det har utretts nog. Vi har sett skadeverkningarna.
            </seg>
            <seg n="f38e2c58">
              Låt mig förklara och motivera detta ställningstagande. Varje
              dag går ungefär en och en halv miljon människor inte till jobbet.
              Det har vi hört till leda. Många av dessa är sjuka, många passar
              sina sjuka barn, andra passar små barn som är friska eller kanske
              sjuka ibland, vissa studerar, andra är frånvarande av andra skäl,
              men många, väldigt många, är frånvarande för det finns inget jobb
              för dem att gå till.
            </seg>
            <seg n="b54da5aa">
              Men det saknas inte jobb, tvärtom. Det finns så många uppgifter
              och så mycket jobb så det räcker till oss alla. Men det saknas
              personer som vill organisera det arbetet, som vill ta på sig rollen
              att vara arbetsgivare. Kort sagt saknas det företagare.
            </seg>
            <seg n="9609d6f6">
              Varför? Den frågan borde regeringen ställa sig lite oftare. Det
              saknas företag. Det saknas tillräckligt många företag för att
              skapa så många arbetsplatser så att man kommer ned till en arbetslöshet
              på max 4 %.
            </seg>
            <seg n="84bb9967">
              Varför är det då så få människor som vill bli företagare, och
              varför är det så få människor som är företagare och vill anställa
              fler? Det är inte så konstigt. Att vara företagare i Sverige är
              tungt. Det är ett ansvar för sig själv och för sina anställda
              som är omfattande. Det är ett risktagande som vida överstiger
              det risktagande som anställda personer har i detta land.
            </seg>
            <seg n="4476cf13">
              Man kan inte räkna med en säker lön. Det är svårt att planera
              sin ekonomi i förtid. Den lön man får är den som återstår när
              alla andra har fått sitt, när leverantörerna har fått sitt, när
              långivarna har fått sitt, när de anställda har fått sitt.
            </seg>
            <seg n="e3281c13">
              Man kan inte räkna med att det kapital man har satt in växer.
              Vill det sig illa kan det till och med gå helt förlorat, det slutar
              med konkurs. Eftersom vi har ganska trubbiga regler i dag när
              det gäller förmånsrätt och liknande har långivarna tagit sig för
              att kräva personlig borgen i de flesta fall. Det är bara döden
              som kan skilja en från de skulder som man har gått i personlig
              borgen för.
            </seg>
            <seg n="b3ef30a7">
              Nedsidan är alltså avgrundsdjup om man misslyckas. Arbetsrätten
              komplicerar för företagaren att fritt anställa och fritt avskeda.
              Kostnaden för en felrekrytering, om sådan inträffar, bärs således
              av den enskilde företagaren. Med egna besparingar ska han betala
              detta, genom att själv avstå från lönen ska man betala för de
              felrekryteringar man har gjort.
            </seg>
            <seg n="f0a76c40">
              Men det är värre än så, fru talman. Företagaren kan med de skatter
              han betalar in inte ens själv räkna med att komma i åtnjutande
              av det trygghetssystem som de anställda får. Man omfattas inte
              av lagen om anställningstrygghet förstås eller av semesterlagen.
              Man kan inte räkna med att få ersättning vid arbetslöshet på samma
              sätt som en anställd får. Inte heller gäller reglerna om sjukfrånvaro
              som gäller för andra.
            </seg>
            <seg n="1fe6169b">
              Det vill säga, en arbetsgivare ska betala in till systemet precis
              som en anställd ska göra men får väldigt lite tillbaka. Nedsidan
              av att vara företagare är stor, ibland avgrundsdjup, men uppsidan
              är dessvärre mycket liten och ibland till och med obefintlig.
            </seg>
            <seg n="64732a52">
              Varför är det så? Förklaringen är enkel. En företagare ska betala
              skatt som om han vore anställd. Så är dagens regler utformade,
              och det är det som gör dem så komplicerade.
            </seg>
            <seg n="3d93c403">
              Varför har man då landat i denna så destruktiva hållning? Det
              finns förstås många förklaringar som man brukar föra fram. Man
              pratar vackert om skattearbitrage. Det ska inte gå att omvandla
              inkomst av tjänst som högbeskattad till inkomst av kapital som
              lågbeskattad. Men jag tror att det finns något annat som är en
              bättre förklaring till detta. Det är helt enkelt något som kallas
              för den kungliga svenska avundsjukan. En person ska inte kunna
              sätta sig på bolag, kunna tjäna på detta och minska sin skatt.
            </seg>
            <seg n="6e6dbf12">
              Så sades det i den utredning som låg till grund för 3:12-reglerna
              som kom för 15 år sedan och så sägs det i samtliga utredningar
              som har gjorts av frågan sedan dess. Det sägs inte rakt ut att
              det är avundsjuka, men nog andas det en påtaglig avundsamhet mot
              personer som skulle kunna sätta sig på bolag.
            </seg>
            <seg n="b5afc793">
              Att säga att en företagare ska beskattas som om han vore anställd
              är ett egendomligt sätt att förhålla sig. Så tänker den som tror
              att det är samma sak att vara företagare och anställd. Så tänker
              den som inte kan mycket om företagarens villkor. Så tänker den
              som ser företagarna mest som de spektakulära företagare som säljer
              sina företag till amerikanska riskkapitalister för miljarder kronor.
              De flesta företagare är ju inte sådana.
            </seg>
            <seg n="1503fd6d">
              De företag det handlar om är livsmedelsbutiken, klädesaffären,
              bilverkstaden, frisersalongen, byggaren och lantbrukaren. Det
              är företag som kämpar en ojämn kamp mot myndigheter, kunder, leverantörer,
              banker och långivare och ibland mot facket och de anställda.
            </seg>
            <seg n="2e5b54fc">
              De ska göra det med begränsade möjligheter att köpa in den expertis
              som behövs för att klara de problemställningarna.
            </seg>
            <seg n="31bfa227">
              Det är egentligen konstigt att vi har så många företag som vi
              har i Sverige. Det är en ganska tapper skara. Nog vore det bra
              för Sverige om de blev fler. Jag har svårt att se att de skulle
              kunna bli så många som vi vill utan visionen att genom eget arbete
              och eget risktagande kunna skapa sig en bättre ekonomisk tillvaro
              och utan visionen att kunna bygga sitt lilla imperium och göra
              det bättre för sig och de sina, att kunna lägga undan för sin
              ålders höst och att kunna skapa en bra framtid för barn och barnbarn.
            </seg>
            <seg n="7bbc1df6">
              Utan denna vision varför detta slit?
            </seg>
            <seg n="92214ab8">
              Så tänker inte regeringen. Regeringen ser det inte på det viset.
              Man utgår ifrån att man ska kunna ta ansvar utan att få någon
              premie för det. Man ska kunna slita mer än andra utan att det
              ska löna sig. Risker ska inte löna sig, annat än om det rör sig
              om risktagande som är förenat med statlig spelverksamhet, Bingolotto
              och liknande.
            </seg>
            <seg n="182a094d">
              Jag är egentligen inte förvånad över att regeringen och utskottsmajoriteten
              resonerar på det viset. Socialdemokraterna har aldrig visat intresse
              för de små företagen och deras villkor.
            </seg>
            <seg n="d6237648">
              De förslag som kommer i propositionen och som riksdagen ska ta
              ställning till är förvisso små förbättringar. Om vi ska tro en
              av de tre vise män som ligger bakom detta och som har utrett frågan
              är det fråga om en marginell skattesänkning, någon procentenhet.
              Regelkrånglet fortsätter, ty ingen ska tjäna på att sätta sig
              på bolag.
            </seg>
            <seg n="ba417e6b">
              Det är en trist utgångspunkt för att forma en politik.
            </seg>
            <seg n="4a4d05b9">
              Jag blir besviken när jag ser att alliansen inte tänker annorlunda.
              Även deras motion är skriven på ett sådant sätt att man inte ska
              kunna tjäna på att sätta sig på bolag. Högbeskattade tjänsteinkomster
              ska inte omvandlas till lågbeskattade kapitalinkomster.
            </seg>
            <seg n="bc3a02ef">
              Jag tycker att det är tråkigt. Om alliansen hade varit lite offensiv
              i den här frågan hade man inför väljarna kunnat visa att vi menar
              allvar med att vi vill satsa på företagen. Vi tror att det är
              viktigt.
            </seg>
            <seg n="86ac19b7">
              Den möjligheten gled alliansen ur händerna. Därmed missar man
              möjligheten att inför hundratusentals företagare visa: Vi tror
              på er. Vi vill underlätta för er. Vi gör det genom att ta bort
              en regelstruktur som är omöjlig.
            </seg>
            <seg n="9b327b28">
              Ännu mer märkligt är det att man gör det trots att det är billigare
              att ta bort reglerna än att göra som alliansen föreslår. 1,8 miljarder
              skulle det, enligt beräkningar från Rut, kosta att ta bort 3:12-reglerna.
              1,9 miljarder avsätter alliansen för att fortsätta regelkrånglet.
            </seg>
            <seg n="14de0e1a">
              Jag undrar hur man har tänkt.
            </seg>
            <seg n="9a15fead">
              Efter att ha lyssnat på debatten i dag kanske man ändå kan göra
              en positiv tolkning. På basis av vad som har sagts från alliansen
              har man ändå öppnat en möjlighet att gå längre i att ta bort 3:12-reglerna.
              Jag tycker att det är synd att man inte gjorde det i dag.
            </seg>
            <seg n="c8213b99">
              Min röstförklaring kan sammanfattas i den korta tesen: Ta bort
              3:12-reglerna, gör det nu och gör det helt och hållet. Det kostar
              lite. Det skickar en signal till landets företagare, en signal
              som skulle kunna ge hopp åt det släkte som har visat sådan tapperhet.
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="aa9b12e2">
            17 § Folkbokföringens koppling till kyrkliga församlingar
          </note>
          <note n="e0bcd72c">
            Föredrogs
          </note>
          <note type="speaker" n="404d58a2">
            Anf. 132 BRITTA RÅDSTRÖM (s):
          </note>
          <u who="britta_radstrom_b09f4c" xml:id="i-9ceba8018b441144-0" n="63c66c2d" next="i-e99749ecc1c79a8a-0">
            <seg n="1b11fec1">
              Fru talman! Riksdagen ska nu debattera och senare besluta om
              skatteutskottets betänkande SkU13, Folkbokföringens koppling till
              kyrkliga församlingar . Jag ska med detta korta inlägg introducera
              frågan.
            </seg>
          </u>
          <note n="ef9ac96a">
            I betänkandet behandlas ett antal motioner från de allmänna motionstiderna
            2004 och 2005 om folkbokföringens anknytning till kyrkliga församlingar
            ska ersättas av en ordning som innebär att ett nytt sockenbegrepp
            införs.
          </note>
          <u who="britta_radstrom_b09f4c" xml:id="i-e99749ecc1c79a8a-0" n="63c66c2d" prev="i-9ceba8018b441144-0">
            <seg n="828b0aef">
              Utskottet har inhämtat yttranden över motionerna från ett antal
              myndigheter och institutioner. Låt mig nämna några: Skatteverket,
              Domstolsverket, Lantmäteriverket, Svenska kyrkan, Riksarkivet,
              Språk- och fornminnesinstitutet och Sveriges släktforskarförbund.
              Det är några av dem som har inlämnat yttranden i frågan.
            </seg>
            <seg n="0c229a9a">
              Med anledning av motionerna föreslås ett tillkännagivande om
              en ny översyn av frågan om folkbokföringen även i fortsättningen
              ska knytas till de kyrkliga församlingarna eller om någon annan
              lösning ska väljas. I ärendet har en reservation lämnats.
            </seg>
            <seg n="2d1b994a">
              Därmed, fru talman, avslutar jag så att debatten kan få börja.
            </seg>
          </u>
          <note type="speaker" n="fe6674c0">
            Anf. 133 LENNART HEDQUIST (m):
          </note>
          <u who="lennart_hedquist_894aea" xml:id="i-2834ac16557ad87d-8" n="1e96ac4f">
            <seg n="6743f4ca">
              Fru talman! År 2007 är det ett stort jubileum i Sverige. Det
              är Linnéjubileum. Det är ett jubileum med anledning av att det
              är 300 år sedan den kanske mest kände svenske vetenskapsmannen
              föddes. En och annan kan undra vad det har för anknytning till
              det här ärendet. Det ska jag strax återkomma till.
            </seg>
            <seg n="d366e104">
              När Svenska kyrkan fick ändrade relationer till staten och folkbokföringen
              överfördes till Skatteverket fördes en diskussion om hur det skulle
              påverka folkbokföringen i sig. Det kom ett förslag om att man
              skulle slopa mellanledet mellan fastighet och kommun, det vill
              säga att man skulle vara folkbokförd på fastighet och kommun.
              Den territoriella indelning som man hade haft tidigare, nämligen
              församlingstillhörigheten i Svenska kyrkan, skulle försvinna.
              Det var, av naturliga skäl, en väldig opposition mot detta förslag.
              Det skulle ju innebära att det försvann en tillhörighet för människor
              om man ändrade folkbokföringen på det viset. Det skulle ha betydelse
              för släktforskning och hembygdsverksamhet och andra kulturella
              institutioner.
            </seg>
            <seg n="050c7166">
              Resultatet blev att oaktat de ändrade relationerna mellan stat
              och kyrka skulle Svenska kyrkans territoriella indelning finnas
              med i folkbokföringen även i fortsättningen. Alla trodde att man
              skulle vara nöjd med detta.
            </seg>
            <seg n="963e2b2f">
              Sedan har det hänt saker. Svenska kyrkan har inlett en kraftig
              rationalisering av sin verksamhet, om man vill kalla det så, i
              och med att man slår ihop församlingar. I vissa stift har man
              börjat med det i snabbare takt än i andra stift. I mitt eget stift,
              Uppsala ärkestift, går denna utveckling väldigt snabbt. Jag noterar
              att Mats Berglind senare kommer att föra Socialdemokraternas talan,
              och i hans kommun Enköping är utvecklingen också mycket snabb.
              Jag tror att alla som sitter här runtom kan påvisa hur det här
              sker på olika håll i landet.
            </seg>
            <seg n="d312ffd9">
              Innebörden av detta är att det dyker upp helt nya församlingsnamn
              medan de gamla församlingsnamnen, som haft anknytning till den
              gamla sockenindelningen, försvinner.
            </seg>
            <seg n="6e9fba1a">
              Det är också bakgrunden till alla de motioner som är väckta om
              att man än en gång bör se över detta och se vilket mellanled som
              är lämpligt att ha. Man bör då ha ett mellanled som har en fixering
              så att det inte påverkas genom beslut av en organisation som regering
              och riksdag över huvud taget inte har någon kontroll över, nämligen
              Svenska kyrkan.
            </seg>
            <seg n="d77b8414">
              Förslagen har varit att man skulle använda i första hand den
              fixering av de gamla sockengränser som Lantmäteriverket har gjort,
              möjligen med vissa undantag. Det är också vad som föreslås i de
              motioner som vi nu behandlar.
            </seg>
            <seg n="f7297023">
              Här har skatteutskottet, och det är vi väldigt tacksamma och
              glada för, tagit beslutet att förslagen i dessa motioner skulle
              bli föremål för remissbehandling. Det är ju inte så vanligt att
              utskotten på detta sätt skickar ut motionsförslag på remissbehandling.
              Vi fick dock ett sådant beslut, och vi fick också ett väldigt
              entydigt utslag av remissbehandlingen. Remissinstanserna såg klart
              för sig problematiken och instämde nästan allihop i motionärernas
              förslag. Men de insåg också att det behövdes en närmare utredning
              innan man genomförde denna översyn.
            </seg>
            <seg n="7b526456">
              Inte minst de kulturvårdande institutionerna har väldigt mycket
              ställt sig bakom förslaget. Det är också betydelsefullt ur släktforsknings-
              och hembygdssynpunkt. Alla människor som vill söka sina rötter
              ser med oro på risken att de gamla sockennamnen skulle försvinna
              ur folks medvetande.
            </seg>
            <seg n="4fd2382e">
              Där vill jag dock lägga till en sak som vi faktiskt inte har
              haft med så mycket i motionerna eller när vi bedömt förslaget
              i utskottet, och det är det som har anknytning till Linné. När
              Linné har gjort sin genomgång av den svenska floran och i viss
              mån faunan, och även när andra vetenskapsmän har beskrivit detta,
              har man alltid relaterat till var iakttagelserna är gjorda i vilken
              socken. Även den delen är en svensk kulturskatt. Därför vore det
              väldigt olyckligt, enligt min uppfattning, om de gamla sockennamnen
              skulle gå förlorade i folks medvetande. För att säkerställa dem
              är det av grundläggande betydelse att när människor bor någonstans
              ska de också veta vilken socken, med den gamla sockengränsen,
              de tillhör. Därför är det naturligt, när nu Svenska kyrkan har
              börjat slå ihop de gamla socknarna och församlingarna på det sätt
              man gjort, att man har sockennamnet som mellanled.
            </seg>
            <seg n="78f63d7e">
              Det är bra att vi i utskottet nu har enats om ett tillkännagivande
              till regeringen om en översyn och att det ska sökas en lösning
              på detta. Utredaren får då söka en lämplig lösning. Vi tror att
              den är väldigt näraliggande utifrån vad som har kommit fram i
              motionerna och i remissomgången.
            </seg>
            <seg n="dbbca7af">
              Nu blev vi inte helt överens i utskottet om motiveringen till
              detta. Man kan nämligen läsa utskottets utlåtande som att det
              skulle kunna vara möjligt att återgå till det förslag som fanns
              med i utredningen 2000, nämligen att helt slopa det här mellanledet.
              Från alliansens sida har vi i motiveringen velat markera att detta
              absolut inte kan vara någon lösning. Det har avvisats en gång,
              och det finns ingen anledning att ta upp det igen. Argumenten
              emot detta är så uttalat starka att vi har velat markera det i
              vår motivering till beslutet.
            </seg>
            <seg n="b0edd736">
              Jag tror dock att den utredare som kommer att utses kommer att
              ta del av debatten här i kammaren och motionärernas motivering.
              Jag tror inte att vi behöver rösta i ärendet. Vi har redan framlagt
              vår motivering i utskottsprotokollet, och därför avstår jag, fru
              talman, från att yrka särskilt bifall till motiveringen. Den står
              för sig själv.
            </seg>
            <seg n="2e914494">
              Dock knyter jag den förhoppningen till detta ärende att vi verkligen
              får en snabb utredning och att vi inför Linnés jubileumsår 2007
              får en lösning som visar för dem som bevakar den svenska kulturen,
              om man säger så, att vi i Sverige är beredda att säkerställa de
              gamla sockennamnen i folkbokföringen.
            </seg>
          </u>
          <note type="speaker" n="94d9bbc3">
            Anf. 134 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-895a6e3d5e5d9cfb-0" n="57d5c78f">
            <seg n="ff87a30a">
              Fru talman! Lennart Hedquist har sagt väldigt mycket som jag
              också står bakom.
            </seg>
            <seg n="108d6bfb">
              För en del kan det vara så att man inte tycker att det är så
              viktigt hur folkbokföringen är indelad. Men precis som Lennart
              Hedquist sade ligger ju folkbokföringen till grund för så mycket.
              En viktig uppgift är just att möjliggöra framtida historieforskning,
              vad gäller såväl demografi och folkförflyttningar som släkt- och
              hembygdsforskning. Därför behövs det kontinuitet när det gäller
              vilket territoriellt område som ligger till grund för folkbokföringen.
              Det är också viktigt att bevara och vårda vårt kulturarv. Då är
              det olyckligt att Svenska kyrkans församlingar fortsätter att
              ligga till grund för folkbokföringen, dels därför att Svenska
              kyrkan numera är en från staten fristående organisation, dels
              därför att gamla församlingar precis som Lennart Hedquist sade
              slås ihop och försvinner i en rasande takt.
            </seg>
            <seg n="fb6a06ec">
              Fru talman! Precis som många av remissinstanserna varit inne
              på kan socken bli ett nytt begrepp som bygger på gamla församlingsgränser.
              I betänkandet föreslås att frågan utreds, och det håller vi med
              om i Folkpartiet. Men precis som Lennart Hedquist sade vore det
              olyckligt om den gamla utredningens förslag från år 2000 skulle
              läggas fram på nytt, nämligen att kommunen skulle ligga till grund
              för folkbokföringen. Därför står vi också bakom, när det gäller
              motivet till förslaget i betänkandet, att vi gärna vill att man
              ska vara mer tydlig på den punkten och att man därför bör ha någon
              form av socken som förslag till territoriellt område.
            </seg>
          </u>
          <note type="speaker" n="8b308ac0">
            Anf. 135 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-589a5c242d85841e-4" n="0cdd4298">
            <seg n="db43c177">
              Fru talman! Skilsmässan mellan kyrkan och staten har vissa kvardröjande
              effekter. I och med att kyrkan minskar sina församlingar och folkbokföringen
              fortfarande följer kyrkans territoriella indelning sker en förändring
              av folkbokföringen som det kan ifrågasättas om den är bra.
            </seg>
            <seg n="78d166d2">
              Nedläggningen av församlingar har lett till att antalet församlingar
              sedan år 2000 har minskat med en tredjedel fram till efter årsskiftet.
              Förändringarna är alltså stora. Då kyrkans indelning i stort sett
              var i överensstämmelse med den gamla sockenindelningen har begreppet
              socken framförts som en lämplig indelning under kommunbegreppet.
              När man läser de remissvar som utskottet har fått med anledning
              av de motioner som inkommit i frågan kan man konstatera att alla
              är överens om att en indelning under begreppet kommun är nödvändig
              och att frågan bör utredas närmare.
            </seg>
            <seg n="82c5406c">
              Sveriges Släktforskarförbund och Sveriges Hembygdsförbund har
              genom kampanjen Rädda våra socknar kämpat hårt för att rädda den
              kulturella skatt som sockenbegreppet tveklöst utgör. Även de förordar
              en utredning i frågan. Jag tycker att vi kan konstatera att det
              här inte är en fråga om nostalgi utan tvärtom en fråga om att
              trygga kontinuiteten i forskningen inför framtiden.
            </seg>
            <seg n="3bd86ae5">
              Sockenbegreppet är viktigt för att man ska kunna använda befolkningsstatistik
              i långa och obrutna tidsserier, vilket är viktigt inte enbart
              för historisk forskning utan också för forskningen inom exempelvis
              medicin, ekonomi och samhällsvetenskap. Det är därför den här
              frågan har fler bottnar som är väl värda att begrunda.
            </seg>
            <seg n="ce8cef16">
              Det svenska samhället vilar till stor del på den gamla sockenindelningen
              som skapades under tidig medeltid. Vi pratar alltså om 11001200-talen.
              De svenska ortsnamnen bygger på sockenområdena, och såväl den
              kyrkliga som den borgerliga kommunen har vuxit fram ur sockenområdena.
              Byggtraditioner, dialekter, sånger, seder och bruk utgår ofta
              från socknarna. Det är därför naturligt att museernas och arkivens
              samlingar har sockenområdena som registerområden. På samma sätt
              är det exempelvis när det gäller folklivsforskning, medicinsk
              forskning och naturhistorisk forskning.
            </seg>
            <seg n="42bd62f5">
              Det här lyfts fram i en motion som mycket väl kan vara användbar
              i den fortsatta utredningen.
            </seg>
            <seg n="2fbf393c">
              Att slopa sockenbegreppet som en geografisk enhet är därför ett
              långsiktigt hot mot hela vårt kulturarv, som jag ser det. Alltsedan
              den nya fastighetsbildningslagen började diskuteras i slutet av
              60-talet har protester framförts mot utmönstringen av sockenbegreppet.
              Det är därför naturligt att en stor del av remissinstanserna för
              Utredningen om folkbokföring i församling motsatte sig att kommunerna
              skulle nyttjas som registerområden för folkbokföring.
            </seg>
            <seg n="163794e2">
              Nu är det ju så att kyrkans församling fortsättningsvis skulle
              kunna vara den territoriella grunden för folkbokföringen. Därmed
              är vi då framme vid dagens problem.
            </seg>
            <seg n="832a5dee">
              Som jag ser det är sockenbegreppet en fast och bra grund för
              folkbokföringen i framtiden. Det är också en bra grund för fastighetsregistrering.
              Att använda sockenindelning i de här sammanhangen skulle dessutom
              vara en värdefull insats för att värna kontinuiteten och underlätta
              forskningen. De värden som står på spel är så stora att jag tycker
              att man kan konstatera att regeringens hantering av frågan i samband
              med budgetpropositionen var tämligen avslagen. Därför tycker jag
              att det är bra att utskottet har tagit det initiativ man har gjort.
            </seg>
            <seg n="4c354ee0">
              Jag vill i likhet med Lennart instämma i den motivreservation
              som vi har presenterat i utskottet. Men jag förutsätter att den
              utredning som ska ske nu också analyserar de inlägg som har gjorts
              här i riksdagen och samtliga de motioner som har väckts i ärendet.
              Därför avstår även jag från att yrka bifall till den motivreservation
              som föreligger.
            </seg>
          </u>
          <note type="speaker" n="039ddadc">
            Anf. 136 MATS BERGLIND (s):
          </note>
          <u who="mats_berglind_2f8758" xml:id="i-6bf94d38df9fcc8d-0" n="fa09f670">
            <seg n="0b2b61b2">
              Fru talman! Lennart Hedquist har med all önskvärd noggrannhet
              gått igenom problematiken med folkbokföringen och kopplingen till
              kyrkan som numera är skild från staten. Vi är överens om att det
              behöver göras en översyn och en utvärdering av om det här systemet
              fungerar eller inte.
            </seg>
            <seg n="e1af6993">
              Det är lite synd att vi inte blev helt överens om den här utredningen
              och vad den i så fall ska utreda. Min uppfattning i alla sådana
              här sammanhang är att det är olyckligt att man, om man ändå lägger
              ned resurser på att göra en utredning, begränsar vad den ska göra
              så pass att man nästan vet vilket resultat den ska komma fram
              till.
            </seg>
            <seg n="eb90f9a1">
              Det kan faktiskt vara så att även om det har kommit fram ett
              förslag som inte har vunnit gehör, det vill säga att kommunerna
              och fastigheterna ska vara basen, kanske det finns andra idéer.
              Det kanske är just sockenbegreppet som återuppstår, vad vet jag?
              Men jag tycker att det är olyckligt att man inte låter den här
              utredningen med öppet sinne ta sig an den här problematiken och
              göra en ordentlig analys.
            </seg>
            <seg n="16ecdc29">
              Jag tycker faktiskt, fru talman, att det är Skatteverket som
              är tydligast i den här frågan om att det måste göras en översiktlig
              och genomgripande analys där olika aspekter naturligtvis ska komma
              till tals. Inte minst viktigt är att det är förenligt med stora
              kostnader om man ska göra om det här. Det måste också beaktas
              i slutändan, innan vi tar ställning.
            </seg>
            <seg n="85bdc244">
              Men, fru talman, jag yrkar naturligtvis bifall till förslaget
              i betänkandet och ska med spänning följa utredningen och se vad
              man kommer fram till.
            </seg>
          </u>
          <note type="speaker" n="2c1adbf8">
            Anf. 137 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-9" n="1e96ac4f">
            <seg n="c4b1b306">
              Fru talman! Vi har inte så olika åsikter här. Om det på något
              sätt skulle kunna kreeras en annorlunda lösning på det här problemet
              än den som finns i motionerna och i remissvaren är det självklart
              att en utredare kan belysa det.
            </seg>
            <seg n="56fe0277">
              Däremot är det väldigt tydligt vad som har framkommit hittills.
              Och jag tycker att det bör understrykas att det här är en kulturfråga.
              Det här är fråga om att bevara en kulturskatt. Därför går det
              inte bara att så att säga anlägga skatteverkssynpunkter på det
              här utan det har bäring på så mycket annat. Det har ju de här
              inläggen visat väldigt tydligt.
            </seg>
            <seg n="8b6b1eb5">
              Jag hade tillfälle i anslutning till kulturutskottets diskussion
              att ventilera saken med Göran Persson från Socialdemokraterna.
              Han var väldigt tydlig med, precis som när det gäller de ortnamnsfrågor
              som också har varit uppe till behandling, att det här är oerhört
              väsentligt för oss inför framtiden. Låter vi sockennamnen försvinna,
              försvinner en väldigt stor del av svensk kulturskatt, och det
              måste den person som kommer att utreda det här vidare vara klar
              över. Det tror jag att Mats Berglind, som ju ser själv hur alla
              sockennamnen i Enköping håller på att försvinna på grund av Svenska
              kyrkans beslut, är fullt medveten om.
            </seg>
          </u>
          <note type="speaker" n="df517edd">
            Anf. 138 MATS BERGLIND (s) replik:
          </note>
          <u who="mats_berglind_2f8758" xml:id="i-6bf94d38df9fcc8d-1" n="fa09f670">
            <seg n="432a52bc">
              Fru talman! Att ta stöd av Göran Persson är inte det sämsta,
              Lennart Hedquist, inte heller i den här frågan.
            </seg>
            <seg n="c235fb54">
              Det som jag försökte säga var att om vi nu tycker att det här
              är viktigt, om utredningen kommer fram till att det är en bra
              idé eller om det finns andra idéer, så låt oss se. Jag ser med
              spänning och tillförsikt fram emot utredningens förslag.
            </seg>
          </u>
          <note type="speaker" n="95a53e2d">
            Anf. 139 LENNART HEDQUIST (m) replik:
          </note>
          <u who="lennart_hedquist_894aea" xml:id="i-2834ac16557ad87d-10" n="1e96ac4f">
            <seg n="7ed360ca">
              Fru talman! Jag hoppas att när regeringen nu går till verket
              väldigt snabbt, vilket jag utgår från att den kan göra, man tillsätter
              en utredare som är lyhörd för just de kultursynpunkter som har
              kommit fram under den här remissomgången.
            </seg>
          </u>
          <note type="speaker" n="22bc80bc">
            Anf. 140 MATS BERGLIND (s) replik:
          </note>
          <u who="mats_berglind_2f8758" xml:id="i-6bf94d38df9fcc8d-2" n="fa09f670">
            <seg n="7459cd58">
              Fru talman! Det har alldeles nyss refererats hur viktigt statsministern
              å sin sida anser det här vara, så jag är övertygad om att den
              aspekten kommer att finnas med.
            </seg>
          </u>
          <note type="speaker" n="8d6cb9b5">
            Anf. 141 MARIE ENGSTRÖM (v):
          </note>
          <u who="marie_engstrom_74bdd7" xml:id="i-6464a089a63a7f7a-0" n="e1825af7">
            <seg n="79fbebc2">
              Fru talman! De problem som vi har att hantera i en kommande utredning
              lyftes fram redan av remissinstanserna för den utredning om folkbokföringen
              som genomfördes 2000. Problemställningen är egentligen inte ny.
              Men den är ändå lika viktig, om inte viktigare nu när ett antal
              år dessutom har gått och vi inte har fått någon bra lösning på
              frågan.
            </seg>
            <seg n="2cfc8311">
              Från Vänsterpartiets sida tycker vi också att det är viktigt
              att man när det gäller frågor om släktforskning tar fram kulturella
              och historiska aspekter. Vi kan väl säga att vi välkomnar den
              utredning som vi nu skriver om i betänkandet.
            </seg>
            <seg n="373f0d25">
              Vi tycker faktiskt också att vi har varit riktigt grundliga i
              den här frågan i skatteutskottet. Vi har ju skickat ut motioner
              på remiss. Vi har fått in många remissvar som vi har tagit till
              oss och diskuterat. Vi skriver också från majoritetens sida att
              vi egentligen instämmer i väldigt mycket av det som våra remissinstanser
              skriver och att vi till stora delar också delar den uppfattningen.
              Vi förutsätter att förslagen i motionerna och i remissyttrandena
              ska beaktas vid utredningen.
            </seg>
            <seg n="18fa004e">
              Därför tror jag inte att faran är så stor som jag tyckte Lennart
              Hedquist fick det att framstå i talarstolen att utredningen skulle
              utmynna i vad den utredning som satt år 2000 kom fram till. Jag
              tror inte att risken är så stor som Lennart Hedquist ville påtala.
            </seg>
          </u>
          <note n="0405ec3d">
            Med detta, fru talman, yrkar jag bifall till förslaget i betänkandet.
          </note>
          <note type="speaker" n="43fa3c86">
            Anf. 142 PER LANDGREN (kd):
          </note>
          <u who="per_landgren_365b3c" xml:id="i-93a9c890d1dbf1cc-0" n="a9530038" next="i-00e6b74abcc834ea-0">
            <seg n="0608fff8">
              Fru talman! När frågan om Sveriges gamla indelning i socknar
              först behandlades och när den behandlas i riksdagen hände det
              att en del drog på munnen och uppfattade frågan som otidsenlig
              och inte fullt så relevant. Men en sådan reaktion talar ett tydligt
              språk och är i sig oroande eftersom en sådan reaktion står i direkt
              proportion till någon form av bristande insikt om sockenbegreppets
              betydelse.
            </seg>
            <seg n="3d82f848">
              Jag tror inte att någon förnekar att det behövs en mindre indelningsgrund
              än vad kommun är och en större än fastighet. Om någon skulle förneka
              det finns det historiska perspektivet, som flera har tagit upp
              och som jag kan komplettera något. Lennart Hedquist tog upp exemplet
              med botaniken, där Sverige historiskt sett är ett föregångsland.
              Där var naturligtvis Linné men också företrädare till Linné, till
              exempel Rudbeck, och flera efterträdare. Hela tiden är lokaliteten
              lokalen, platsen där en växt hittas, katalogiseras och så småningom
              tas med i floror omnämnd och har stor betydelse. Det är inte bara
              fråga om var utan det är en beskrivning av hela topografin där
              växten i fråga finns.
            </seg>
          </u>
          <note n="805e37ad">
            Även förr i tiden när böcker och avhandlingar skrevs var det
            alltid härkomsten, var man kom ifrån, vilken socken man kom ifrån,
            som nämndes. Det var om man så läste vid utländska universitet
            och skrev en avhandling eller läste vid svenska universitet, i
            Dorpat, i Uppsala, i Lund, i Åbo eller i Greifswald. Där stod
            alltid angivet vilken socken man kom från.
          </note>
          <u who="per_landgren_365b3c" xml:id="i-00e6b74abcc834ea-0" n="a9530038" prev="i-93a9c890d1dbf1cc-0">
            <seg n="f57ca902">
              Jag läste häromdagen i tidningen att den gode Kamprad kommer
              från Agunnaryd. Han visade något av sin identitet med sin socken
              när han satsade pengar på en lanthandel. Detta Agunnaryd dyker
              inte alltför sällan upp på gamla avhandlingar. Då står det på
              latin Agunnarydiensis. Då kom man därifrån. Det var ett exempel.
            </seg>
            <seg n="218e7be2">
              Socknen har betydelse även för namnforskningen. Vår gamle ärkebiskop
              det finns många andra exempel Laurentius Stigzelius hade det tjusiga
              namnet Stigzelius det är naturligtvis flera som har det nu för
              att han kom från Stigsjö socken i Ångermanland. Sockenbegreppet
              har betydelse, som Lennart Hedquist nämnde, vad gäller ortnamnsforskningen
              men också vad gäller personnamnsforskningen. Det rör och berör
              rutter, identitet och vårt kulturella arv. Jag vill bara skicka
              med detta till den utredningen. Jag är glad över att vi har nått
              den enigheten att utredningen också tar till sig detta. Det som
              är farligt och skadligt jag pekar inte ut någon eller något parti
              är den aningslösa historielösheten.
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="60e84c22">
            18 § Särskilda skatteåtgärder på grund av stormen Gudrun
          </note>
          <note n="e0bcd72c">
            Föredrogs
          </note>
          <note type="speaker" n="5e329d15">
            Anf. 143 MATS BERGLIND (s):
          </note>
          <u who="mats_berglind_2f8758" xml:id="i-6bf94d38df9fcc8d-3" n="fa09f670">
            <seg n="8a7ff6fc">
              Fru talman! För nästan ett år sedan härjade den stora stormen
              i södra Sverige som så småningom fick benämningen Gudrun. Det
              är många som redan har glömt vad som egentligen hände och vilka
              verkningar stormen fick, utom de som är drabbade. De dagligen
              både ser och vet vad en sådan storm ställer till för skador.
            </seg>
            <seg n="5840751d">
              Regeringen tog initiativ mycket snabbt efter stormen och utlovade
              olika stöd för att dels få ut virket ur den stormdrabbade skogen,
              dels underlätta i andra hänseenden så att de drabbade skulle klara
              av situationen.
            </seg>
            <seg n="c8fef253">
              Nu finns förslag, och nu kommer debatten att handla om på vilket
              sätt de som är drabbade av stormens verkningar får den hjälp och
              det stöd de behöver.
            </seg>
          </u>
          <note type="speaker" n="a3f16e80">
            Anf. 144 LARS GUSTAFSSON (kd):
          </note>
          <u who="lars_gustafsson_4200e4" xml:id="i-dcbd5d8444816b19-3" n="230c96b2">
            <seg n="71659eee">
              Fru talman! Stormen som drog över södra Sverige i januari är
              sannolikt den värsta i modern tid. På ett dygn förvandlades stora
              delar av skogen i de drabbade områdena till ett ödelandskap. Man
              beräknar att den stormfällda trädvolymen uppgår till ca 70 miljoner
              kubikmeter. Översatt motsvarar detta flera års avverkning och
              produktion. Vad som ytterligare förvärrade situationen var att
              stora delar av den stormfällda skogen inte var färdig för avverkning.
            </seg>
            <seg n="7b6339de">
              För många skogsägare innebar stormen en ekonomisk och personlig
              katastrof. Att uppleva hur en generations arbete har lagts i spillror
              har varit en traumatisk upplevelse för många drabbade.
            </seg>
            <seg n="6a66feb8">
              Vid katastrofer av denna storlek är det självskrivet att det
              offentliga samhället har en skyldighet att gripa in med stöd och
              bistånd till de drabbade. Detta betänkande är en viktig del i
              detta stöd.
            </seg>
            <seg n="4cefec59">
              Utskottets förslag bygger på en proposition som föreslår att
              skogsägare ska få en skattereduktion med 50 kr per kubikmeter
              stormskadat virke. Detta råder det enighet om i utskottet. Under
              remisstiden inkom synpunkter på att stödet också ska omfatta skogsfastigheter
              där ägaren avlider. Som remissförslaget var utformat skulle annars
              arvtagare inte få del av skattereduktionen. I propositionen har
              detta beaktats, och skattereduktionen kommer med nuvarande förslag
              att omfatta även dödsbon.
            </seg>
            <seg n="9444d982">
              Tyvärr förbisågs vid tiden för remissbehandlingen den situation
              där ett generationsskifte ska genomföras. I och med att detta
              inte har tagits med i propositionen måste dylika generationsskiften
              senareläggas, såvida skogsägaren inte avlider. Kristdemokraterna
              uppmärksammade detta och motionerade därför i frågan. Det fordras
              egentligen endast ett tillägg i lagtexten under 9 § tredje stycket
              där ordet generationsskifte läggs till.
            </seg>
            <seg n="a26df785">
              Vi kristdemokrater fann det orimligt att planerade skogsskiften
              inte ingår. I praktiken innebär nuvarande förslag att skogsägare
              inte kan genomföra ett skifte till nästa generation för att få
              del av skattereduktionen. Det är dessutom osymmetriskt att inte
              låta skatteregler omfatta generationsskiften på lika villkor oavsett
              om skogsägaren är i livet eller avlider. Det är lätt att föreställa
              sig en situation där en senareläggning av ett planerat generationsskifte
              kan orsaka merkostnader och andra komplikationer för skogsägaren.
            </seg>
            <seg n="218b18de">
              Fru talman! Jag vill yrka bifall till vår reservation och önska
              kammaren och övriga god jul.
            </seg>
          </u>
          <note type="speaker" n="0b48d935">
            Anf. 145 LENNART AXELSSON (s):
          </note>
          <u who="lennart_axelsson_b76d72" xml:id="i-6f3298dbc6937319-0" n="16d2c8bf">
            <seg n="9d32fc94">
              Fru talman! Nu har både Mats och Lars beskrivit följderna av
              stormen på ett väldigt bra sätt, vill jag säga. Så den delen kanske
              jag kan hoppa över i mitt anförande. Jag skulle ändå vilja tillägga,
              eftersom jag hittat den uppgiften, att det är det norska meteorologiska
              institutet som har gett namnet Gudrun till just den här stormen.
              Det kan vara ett onödigt vetande, men så var det i alla fall.
            </seg>
            <seg n="ef1e7818">
              För att undvika missuppfattningar när det gäller de här fonderna
              vet jag att det i samband med att Sverige fick besked om att man
              skulle få de här 768 miljonerna från EU:s solidaritetsfond fanns
              en del som trodde att det här också skulle kunna gå till enskilda
              personer, men så är inte fallet. Det gäller alltså enbart för
              verksamheter som inte är konkurrensutsatta; Vägverket och andra
              som har haft kostnader för det här.
            </seg>
            <seg n="495c26d8">
              Först tänkte jag gå in och tala lite grann om den reservation
              som egentligen är det enda som vi inte överens om, som jag förstått
              det. Även om det finns en del talare från andra partier som kommer
              att prata om det här tror jag ändå att vi i sak är överens. Det
              är Kristdemokraternas reservation som är skillnaden. Att den här
              specialregeln infördes var ju för att en situation som man inte
              kan råda över, där någon avlider, inte får betyda att reduktionen
              fryser inne. Därför har också regeringen föreslagit, precis som
              Lars nämnde, att det även ska innefatta dödsbon. Då innebär det
              att man kan genomföra den här affären inom dödsboet innan man
              delar det. Så klarar man den delen.
            </seg>
            <seg n="3a8fe1f7">
              Däremot har man valt att inte ta med generationsskiften eftersom
              det är möjligt att påverka när i tiden de ska ske. Nu är det också
              så att det här är en gynnande lagstiftning. Skulle det visa sig,
              av någon anledning, att det blir sådana som inte kommer att kunna
              få del av reduktionen som enligt regeringen borde ha fått det
              skulle det förvåna mig väldigt om man inte skulle återkomma med
              förslag för att lösa den delen. I nuläget vill vi dock inte fördröja
              det här genom att skicka tillbaka det till regeringen. Vi vill
              låta det här träda i kraft som det var tänkt, den 1 januari 2006.
            </seg>
            <seg n="6800d2ce">
              Jag har tittat på Skogsstyrelsens hemsida. Där kan man läsa sådant
              som är intressant och värt att notera i ärendet. Jag kan citera
              vad de skriver där: I januari 2005 drog Gudrun, som egentligen
              var en orkan, fram över länets skogar och orsakade de värsta skogsskadorna
              på kanske 100 år. Arbetet med att ta vara på stormvirket kommer
              antagligen att pågå fram till nästa sommar. Rapporter från skogsbruket
              tyder på att upparbetningen och tillvaratagandet av stormvirket
              gått bättre än man först bedömde och de pekar mot att det mesta
              av virket kommer att vara upparbetat och bortforslat före sommaren
              2006. Vissa företag kommer i princip att vara klara före vintern.
            </seg>
            <seg n="e476fa10">
              Det betyder att det som ärendet egentligen handlar om, ett incitament
              till dem som har blivit drabbade så att de snabbt ska få virket
              ur skogen, redan är på väg att bli löst. Och det är ju väldigt
              positivt att det är så.
            </seg>
            <seg n="a63a4c1f">
              Det är alltså kortfattat bakgrunden till det betänkande som vi
              nu behandlar. Precis som Lars också sade tidigare är det ungefär
              75 miljoner skogskubikmeter det handlar om. För det område som
              blev drabbat är det normala uttaget ungefär 20 miljoner. Det är
              alltså naturligtvis väldigt mycket skog som har blåst ned. De
              ökade kostnaderna beräknas till ungefär 18 miljarder. Virkespriset
              har sjunkit med 35 % plus alla kostnader man har för iordningställande
              av vägar och så vidare.
            </seg>
            <seg n="d2096d76">
              Om vi tittar på förslaget så är det uppdelat i två delar. Det
              som vi nu har diskuterat, där det också finns en reservation från
              Lars, handlar alltså om en skattereduktion. Det innebär att man
              för den del av det uttagna virket som överskrider ett års tillväxt,
              eller minst 200 kubikmeter, får betalt med 50 kr per kubikmeter
              fast mått under bark. Det där kan ju vara ett knepigt begrepp,
              men jag antar att de som sysslar med detta känner till vad det
              handlar om. Det är en reduktion som man får räkna av mot kommunal
              och statlig inkomstskatt samt mot statlig fastighetsskatt. Skulle
              det inte finnas några skatter att räkna av mot tillgodogörs man
              pengarna på annat sätt.
            </seg>
            <seg n="bfab8ec8">
              Man ska ha lämnat in ansökan om skattereduktionen senast den
              2 maj 2007. Lagen föreslås träda i kraft den 1 januari 2006 och
              gäller för virke som avyttrats, forslats ut ur skogen och mätts
              in efter den 7 januari 2005 men senast vid utgången av år 2006.
            </seg>
            <seg n="0a557a7f">
              Med hänsyn till berörda skogsägare och myndigheter är det angeläget
              att skattereduktionen kan träda i kraft så snart som möjligt.
              För ikraftträdandet av skattereduktionen vid ett positivt besked
              från kommissionen, som när det gäller den första delen, skattereduktionen,
              är tvungen att yttra sig ur statstödssynpunkt, ansåg utskottet
              att det i ärendet förelåg sådana speciella skäl att riksdagen
              borde överlåta åt regeringen att genom en förordning föreskriva
              dag för ikraftträdande. Utskottet föreslår också att de ändringarna
              ska göras.
            </seg>
            <seg n="a1f7ca70">
              Nu är det så att kommissionen har gett ett positivt besked. Det
              innebär egentligen att den här förordningen i princip skulle kunna
              vara onödig. Men om vi skulle ändra i den skulle vi vara tvungna
              att gå tillbaka till utskottet igen. Av den anledningen yrkar
              jag ändå bifall till förslaget i betänkandet och avslag på reservationen.
            </seg>
          </u>
          <note type="speaker" n="02d5c9ec">
            Anf. 146 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-dcbd5d8444816b19-4" n="230c96b2">
            <seg n="4955851a">
              Herr talman! Jag ska inte alls förlänga denna debatt. Vi är överens
              i sak. Det är bara så att det fanns en liten möjlighet. Det går
              att tolka texten i kap. 9, stycke 3, som att man ska kunna ha
              en sådan positiv tolkning som Lennart Axelsson anför här. Jag
              ville gärna täppa till det där hålet. Det är därför jag har yrkat
              bifall till reservationen.
            </seg>
            <seg n="c5ab4345">
              Den erfarenhet jag har, eftersom jag har varit ute med skogsägare
              och andra i bygderna, är att det har gått ovanligt bra att få
              ut det här, bättre än man trodde. Tack vare att hösten varit ganska
              mild har man kunnat få ut mer virke ur skogen än man trodde.
            </seg>
            <seg n="006a0840">
              Det är dessutom så att den här regleringen hade kunnat underlättas
              om man i stället hade låtit tillgångarna följa fastigheten. Jag
              vet inte om det ligger inom vårt beslutandeområde, men hade tillgångarna
              följt fastigheten hade detta automatiskt reglerats. Då hade man
              inte behövt sära på dödsbon och generationsskiften och så vidare.
              Det sitter väl en utredning som håller på med detta, men det hade
              varit bra om den hade kunnat komma fram till att tillgångarna
              kunde följa fastigheten. Då hade inte ägandet, vare sig ägaren
              är i livet eller ej, behövt regleras på detta vis. Det är därför
              jag vill ändra de här regleringarna. Det är det som är komplicerat.
              Och det finns även andra problem med detta.
            </seg>
            <seg n="533a92cc">
              Sedan har jag också hört att det finns vissa problem som egentligen
              inte har med betänkandet direkt att göra, men som indirekt har
              det, för att det finns vissa skogsägare som är ovana vid att vara
              skogsbrukare. Därmed tar de inte ut virket medan tid är. Då kommer
              man att få röta i skogen i stället, och det kan sprida sig till
              andra. Därför är det viktigt att vi har det här beslutet om pengarna
              för att i alla fall få ett incitament till folk att ta ut den
              fällda skogen.
            </seg>
          </u>
          <note type="speaker" n="b0d0e9e4">
            Anf. 147 LENNART AXELSSON (s) replik:
          </note>
          <u who="lennart_axelsson_b76d72" xml:id="i-6f3298dbc6937319-1" n="16d2c8bf">
            <seg n="35fa5173">
              Herr talman! Jag har naturligtvis inte någon annan syn på det
              hela än Lars. Jag tycker att det är väldigt viktigt att vi så
              snart som möjligt fattar ett beslut så att de det handlar om får
              ett besked om hur man ska hantera det här.
            </seg>
          </u>
          <note type="speaker" n="7845b301">
            Anf. 148 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-895a6e3d5e5d9cfb-1" n="57d5c78f">
            <seg n="9ff1375b">
              Herr talman! Över en natt förändrades skogslandskapet i södra
              Sverige, och många skogsägare återfann på morgonen den 9 januari
              hela sitt livsverk raserat. Tidigare stolta furor låg som ett
              plockepinnspel kors och tvärs över varandra, och en del stod kvar
              knäckta till hälften, oanvändbara till virke, fick jag lära mig.
            </seg>
            <seg n="7f0b85a0">
              Herr talman! Naturens krafter är enorma. Och, Mats Berglind,
              jag kommer inte att glömma den här stormen och den här natten.
              Jag fick själv uppleva en del av den. När jag åkte hem från Göteborg
              till Borås efter minnesgudstjänsten med anledning av tsunamikatastrofen
              fick jag gå sista biten hem. Jag fick ställa bilen eftersom det
              låg träd kors och tvärs över vägen hem till mig. Det var mycket
              obehagligt. Träd knäcktes, och träd vajade, och man riskerade
              att få träd över sig. När jag hämtade bilen på morgonen därpå
              låg det faktiskt tre träd över den väg som jag hade gått. Så det
              var tur att det inte var fler människor som gick åt den natten.
            </seg>
            <seg n="50f528f2">
              Det förslag som vi här ska ta ställning till är ett i en lång
              rad förslag som har presenterats från olika partier som en följd
              av stormen. En del har redan behandlats i samband med andra motioner
              i våras. Och Folkpartiet påtalade bland annat att det också fanns
              andra företag än skogsägarna som drabbades hårt och att dessa
              kan behöva särskilda villkor när det gäller skatteinbetalningar
              med mera för att inte hamna i kronofogdens register. En rad andra
              förslag har behandlats i andra utskott, och några förslag har
              ännu inte behandlats.
            </seg>
            <seg n="743806fd">
              Detta är alltså ett förslag i raden av många. Men det är ett
              viktigt förslag, och Folkpartiet ställer sig bakom det förslag
              som finns i betänkandet, även om det kanske kan finnas någon synpunkt
              på hur förslaget är utformat. Men vi anser att det är väldigt
              viktigt att hårt drabbade skogsägare får sin kompensation, och
              vi står därför bakom förslaget i betänkandet.
            </seg>
          </u>
          <note type="speaker" n="c780ba52">
            Anf. 149 MARIE ENGSTRÖM (v):
          </note>
          <u who="marie_engstrom_74bdd7" xml:id="i-6464a089a63a7f7a-1" n="e1825af7">
            <seg n="1cabbb65">
              Herr talman! Jag var själv nere i södra Sverige bara någon vecka
              efter stormen Gudrun och såg förödelsen. Jag tror att det är ganska
              viktigt att man ändå har varit där och med egna ögon sett vad
              som verkligen hade hänt.
            </seg>
            <seg n="0cf49ca9">
              Det är flera här som har talat om hur många miljoner skogskubikmeter
              som fälldes, så det tänker jag inte gå in på. Men redan i vårbudgeten
              kom samarbetspartierna med förslag till åtgärder. Det gällde dels
              stöd för att lagra det stormfällda virket, dels åtgärder för skogsbilvägar
              som skulle komma att bli sönderkörda och så vidare. Därefter sökte
              vi också pengar från EU:s solidaritetsfond. Det är pengar som
              vi vid det här laget har fått.
            </seg>
            <seg n="1b91e121">
              Både skattereduktionen och nedsättningen av skatt för arbetsmaskiner,
              som tas upp i dagens betänkande, är åtgärder som vi tog upp i
              vårbudgeten. Sedan är ordningen den att dessa saker måste statsstödsgranskas.
              Och det har tagit tid. Men i denna vecka har vi fått klartecken
              från kommissionen när det gäller dessa frågor, så nu vet vi att
              detta också kan genomdrivas.
            </seg>
            <seg n="5ab2c325">
              I betänkandet tar vi också hänsyn till saker som inte kan förutses,
              till exempel om en ägare till en lantbruksenhet skulle avlida
              efter att stormskadat virke har avyttrats. Vi menar att vi inte
              behöver gå längre och inte så långt som man gör i Kristdemokraternas
              reservation. Vi tycker att vi har täckt upp oförutsedda händelser
              gott nog med den skrivning som finns i betänkande.
            </seg>
          </u>
          <note n="192f5be4">
            Jag yrkar bifall till förslaget i utskottets betänkande.
          </note>
          <note type="speaker" n="a389c999">
            Anf. 150 STAFFAN DANIELSSON (c):
          </note>
          <u who="staffan_danielsson_d90690" xml:id="i-4d8e8fb535d9afec-1" n="fcde1004">
            <seg n="5a930a16">
              Herr talman! Även regeringar där inte Centern medverkar gör en
              del bra saker, och jag tänkte ha ett positivt anslag här i dag.
              Och först tänkte jag säga några ord om naturkatastrofer.
            </seg>
            <seg n="9b0b2f3a">
              För ett år sedan hade knappast någon en aning om att ordet tsunami
              fanns. I dag är ordet och begreppet oerhört välbekant den väldiga
              jordskalvsvåg som utan förvarning plötsligt sköljde in över Sydostasien
              och som åstadkom massor av skador och förödelse.
            </seg>
            <seg n="099f63a7">
              Många svenskar och andra människor dog eller skadades, och vi
              har i dag en skarp diskussion om den svenska krisberedskapen vid
              internationella katastrofer hur den var, vilka och vad som brast,
              och hur denna krisberedskap kan förbättras.
            </seg>
            <seg n="394354fa">
              Lite senare, som Mats Berglind sade, drabbades Sverige av en
              egen naturkatastrof, den orkanliknande storm som under en helg
              mejade ned kanske 75 miljoner skogskubikmeter skog i Götaland.
              Stormen, som vi vet döptes till Gudrun, är sannolikt den värsta
              naturkatastrof som Sverige har drabbats av.
            </seg>
            <seg n="2e57e260">
              Utöver skadorna på skogen, som blev fruktansvärda och som under
              och efter stormen har tagit många liv, drabbades hela samhällets
              infrastruktur av svåra störningar. Kostnaderna exklusive vad vi
              ska diskutera här i dag de svåra skogsskadorna uppskattas till
              åtskilliga miljarder kronor.
            </seg>
            <seg n="bf7d4856">
              I räddningsarbetet i samband med den avlägsna tsunamikatastrofen
              startade Sverige långsamt och trögt. Det väldiga uppröjnings-
              och reparationsarbetet efter stormen Gudrun har tagit lång tid,
              och fortfarande återstår mycket att avverka och röja upp, reparera
              och förbättra.
            </seg>
            <seg n="ec28637b">
              Vi i Centerpartiet har tillsammans med många andra mycket starkt
              engagerat oss i att från samhällets sida på alla sätt stödja de
              bygder, företag och människor som drabbades hårt. Vi har tyckt
              att det har tagit lite väl lång tid ibland och varit lite snålt
              tilltaget här och var. Men till skillnad från när det gällde flodvågskatastrofen
              har regeringen när det gäller stormen Gudrun varit mer alert och
              handlingskraftig och förtjänar en del beröm för att ha lyssnat
              och föreslagit bra åtgärder på olika områden.
            </seg>
            <seg n="a26b284d">
              Som redan har sagts handlar dagens betänkande om en skattereduktion
              till drabbade skogsägare på 50 kr per kubikmeter fast mått under
              bark, värd ett knappt halvt trängselskatteförsök i Helsingfors,
              det vill säga ca 2 miljarder kronor i skattenedsättning. Det är
              dock värdefulla pengar för de drabbade skogsägarna och betyder
              också ett bättre tillvaratagande av de fallna bestånden.
            </seg>
            <seg n="35fe23f6">
              Betänkandet handlar också om befrielse från energi- och koldioxidskatt
              på dieselolja för skogsmaskiner i det drabbade området värt cirka
              en tiondel av skattereduktionen, ca 200 miljoner kronor. Och det
              är en bra åtgärd det också.
            </seg>
            <seg n="799f8178">
              Centerpartiet föreslog snabbt bland annat åtgärder i den riktning
              som föreslås i detta betänkande. Och det är bra att vi i stor
              enighet kan besluta om detta. Det är självfallet också positivt,
              som Lennart Axelsson sade, att EU nu har gett sitt godkännande
              till att Sverige kan inrätta denna skattereduktion.
            </seg>
            <seg n="2ea653bf">
              Om en skogsägare skulle avlida innan skattereduktionen kan tillgodogöras
              kan villkoren fullgöras av dödsboet eller av nära släktingar.
              Skulle det visa sig att det blir ett bekymmer för enstaka familjer
              att erhålla skattereduktionen, utgår jag från att regeringen följer
              frågan och vid behov vidtar erforderliga åtgärder. Man har varit
              lyhörd i denna fråga, och jag välkomnar Lennart Axelssons tydliga
              uttalande i samma riktning.
            </seg>
          </u>
          <note n="192f5be4">
            Jag yrkar bifall till förslaget i utskottets betänkande.
          </note>
          <note type="speaker" n="b7c480dd">
            Anf. 151 ULF HOLM (mp):
          </note>
          <u who="ulf_holm_a45651" xml:id="i-0afaca2b89d33117-0" n="28eea545" next="i-be21aed830c6adcc-0">
            <seg n="103e86cf">
              Herr talman! Även i denna debatt ersätter jag vår ledamot Peter
              Rådberg för att ta diskussionen om stormen Gudrun. Men jag måste
              säga att den här debatten är lite gladare än den vi hade om fåmansföretagen,
              och det gläder mig.
            </seg>
            <seg n="38c6c654">
              Innan jag glömmer det ska jag yrka bifall till utskottets förslag,
              så att det står klart från Miljöpartiets sida.
            </seg>
            <seg n="efe15626">
              Katastroferna kom tätt efter varandra i slutet av förra året
              och i början av detta år. Först var det tsunamikatastrofen den
              26 december, och sedan kom stormen Gudrun två veckor senare, den
              89 januari.
            </seg>
            <seg n="78e7a936">
              Det är ofattbara mängder skogsvolymer som försvann eller bara
              blåstes ned 75 miljoner skogskubikmeter, och i princip allt i
              Götaland.
            </seg>
            <seg n="167699f3">
              Det motsvarar nästan en hel årsförbrukning av skogsvirke för
              hela Sverige, och detta blåste ned på bara ett par timmar.
            </seg>
            <seg n="2fe60512">
              Som vi vet är det svårt att förbereda sig på katastrofer. Vid
              den internationella tsunamikatastrofen lyckades Sverige inte särskilt
              bra. Det kan vi väl konstatera efter Katastrofkommissionens rapport.
              Där var vi helt oförberedda. Vi misslyckades till stora delar.
            </seg>
            <seg n="379e4b6f">
              Vid stormen Gudrun däremot måste man säga att vi lyckades ganska
              bra. Vi var alerta och kom snabbt med de åtgärder och hjälpinsatser
              som behövdes. Detta är det nog viktigt att komma ihåg när det
              gäller de här sakerna. Jag vill verkligen uttrycka min tacksamhet
              över att det gått så bra vid den här katastrofen. Även om jag
              inte önskar att det kommer fler måste det erkännandet ges.
            </seg>
            <seg n="29b5089c">
              För de många enskilda skogsägare som blivit drabbade är stormen
              Gudrun en katastrof av sällan skådat slag. De innebär stora och
              kännbara sviter för skogsägarna i fråga. Därför är det bra med
              de förslag som nu läggs fram dels förslag om en skattereduktion
              vid taxeringen avseende tiden 20062008 för virke från den stormfällda
              skogen, dels förslag om en tillfällig befrielse från energiskatt
              och koldioxidskatt för diesel som används för stormen fram till
              utgången av år 2006.
            </seg>
            <seg n="b09d47ee">
              Från miljöpartisynpunkt är det väl inte en favoritlösning att
              ta bort koldioxidskatten. Men i vissa lägen måste man vara pragmatisk
              för att göra livet lite enklare för de drabbade.
            </seg>
            <seg n="b5c88733">
              Det finns ju också en annan sida av det hela. Gör vi ingenting
              nu leder det kanske till att en hel del skog ligger kvar. Det
              i sin tur kan leda till väldigt stora insektsingrepp, vilket inte
              heller är bra för miljön, för skogen. Därför är detta troligtvis
              det bästa vi i dag kan göra.
            </seg>
            <seg n="8b5eb137">
              Med detta yrkar jag alltså bifall till utskottets förslag i betänkandet.
            </seg>
          </u>
          <note n="abbf5b71">
            Överläggningen var härmed avslutad.
          </note>
          <note n="c21d26cd">
            19 § Bordläggning
          </note>
          <note n="032cd220">
            Anmäldes och bordlades
          </note>
          <note n="03a5be7e">
            20 § Anmälan om frågor för skriftliga svar
          </note>
          <note n="c5c10af4">
            Anmäldes att följande frågor för skriftliga svar framställts
          </note>
          <note n="2e275e83">
            den 13 december
          </note>
          <note n="ae53afd4">
            Annika Qarlsson
          </note>
          <note n="268311aa">
            Jan-Olof Larsson
          </note>
          <note n="dda7da3b">
            Anita Sidén
          </note>
          <note n="9259be2a">
            Ronny Olander
          </note>
          <note n="b730e760">
            Hans Hoff
          </note>
          <note n="9b7d3b80">
            Krister Örnfjäder
          </note>
          <note n="ae53afd4">
            Annika Qarlsson
          </note>
          <note n="b08752ef">
            Yilmaz Kerimo
          </note>
          <note n="e0e1bed9">
            Inger René
          </note>
          <note n="0a9c0910">
            Lars-Ivar Ericson
          </note>
          <note n="dd8c6fc9">
            den 14 december
          </note>
          <note n="11b8feaa">
            Cecilia Widegren
          </note>
          <note n="a184d53e">
            Susanne Eberstein
          </note>
          <note n="8ce4eb28">
            Annelie Enochson
          </note>
          <note n="370d0572">
            Mikael Oscarsson
          </note>
          <note n="d2943395">
            Christina Axelsson
          </note>
          <note n="538849d0">
            Peter Danielsson
          </note>
          <note n="538849d0">
            Peter Danielsson
          </note>
          <note n="6872b7f5">
            Mariam Osman Sherifay
          </note>
          <note n="a2c2376f">
            Allan Widman
          </note>
          <note n="f935690e">
            Christer Nylander
          </note>
          <note n="2f5a389d">
            Ingrid Burman
          </note>
          <note n="5d6f845f">
            Helena Bargholtz
          </note>
          <note n="513f21f6">
            Carl B Hamilton
          </note>
          <note n="07fa2f65">
            Cecilia Wikström
          </note>
          <note n="5ba6777b">
            Eva Flyborg
          </note>
          <note n="a054c712">
            Frågorna redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note n="7ae7f3a6">
            21 § Anmälan om skriftliga svar på frågor
          </note>
          <note n="5fd9e515">
            Anmäldes att skriftliga svar på följande frågor inkommit
          </note>
          <note n="dd8c6fc9">
            den 14 december
          </note>
          <note n="05d5b736">
            Yvonne Andersson
          </note>
          <note n="e9eb0019">
            Henrik von Sydow
          </note>
          <note n="e9eb0019">
            Henrik von Sydow
          </note>
          <note n="741314a6">
            Rolf Olsson
          </note>
          <note n="a8cc8081">
            Alice Åström
          </note>
          <note n="b3a236c7">
            Inger Lundberg
          </note>
          <note n="4514729b">
            Maud Ekendahl
          </note>
          <note n="1f0f935a">
            Karin Svensson Smith
          </note>
          <note n="fc15b518">
            Anna Grönlund Krantz
          </note>
          <note n="01fc99f2">
            Sven Bergström
          </note>
          <note n="f8124ac7">
            Ulrik Lindgren
          </note>
          <note n="f8124ac7">
            Ulrik Lindgren
          </note>
          <u who="ulf_holm_a45651" xml:id="i-be21aed830c6adcc-0" n="28eea545" prev="i-0afaca2b89d33117-0">
            <seg n="c02bcd03">
              Torsten Lindström
            </seg>
            <seg n="d5755371">
              Rossana Dinamarca
            </seg>
          </u>
          <note n="be20a4eb">
            Trafficking
          </note>
          <note n="e762e224">
            Anita Brodén
          </note>
          <note n="7b017ef1">
            Staffan Danielsson
          </note>
          <note n="b3f5b75d">
            Krister Hammarbergh
          </note>
          <note n="d171accc">
            Jan-Evert Rådhström
          </note>
          <note n="a87758bd">
            Ola Rask
          </note>
          <note n="0b4c41b5">
            Kaj Nordquist
          </note>
          <note n="f731e4a9">
            Sven Gunnar Persson
          </note>
          <note n="536520b7">
            Sten Tolgfors
          </note>
          <note n="b3f5b75d">
            Krister Hammarbergh
          </note>
          <note n="60772f0a">
            Björn Hamilton
          </note>
          <note n="5f7c63a5">
            Lars Tysklind
          </note>
          <note n="fea03ded">
            Sermin Özürküt
          </note>
          <note n="5377fb6a">
            Ola Sundell
          </note>
          <note n="f935690e">
            Christer Nylander
          </note>
          <note n="fda69b0d">
            Johnny Gylling
          </note>
          <note n="3f321ace">
            Hillevi Engström
          </note>
          <note n="3f321ace">
            Hillevi Engström
          </note>
          <note n="5df0ee1e">
            Ingegerd Saarinen
          </note>
          <note n="88832026">
            Erling Wälivaara
          </note>
          <note n="25c7f312">
            Ragnwi Marcelind
          </note>
          <note n="fdcdfeb1">
            Jeppe Johnsson
          </note>
          <note n="311096a1">
            Gunnar Axén
          </note>
          <note n="311096a1">
            Gunnar Axén
          </note>
          <note n="8c10536d">
            Jan Ertsborn
          </note>
          <note n="f1b48930">
            Gunnar Nordmark
          </note>
          <note n="fe55658e">
            Claes Västerteg
          </note>
          <note n="0a9c0910">
            Lars-Ivar Ericson
          </note>
          <note n="513f21f6">
            Carl B Hamilton
          </note>
          <note n="07fa2f65">
            Cecilia Wikström
          </note>
          <note n="903827e9">
            Per Landgren
          </note>
          <note n="3e8ddfb7">
            Gustav Fridolin
          </note>
          <note n="75900f50">
            Gunilla Tjernberg
          </note>
          <note n="289b1666">
            Marietta de Pourbaix-Lundin
          </note>
          <note n="289b1666">
            Marietta de Pourbaix-Lundin
          </note>
          <note n="f2f896c5">
            Ulla Löfgren
          </note>
          <note n="3d7e7434">
            Yoomi Renström
          </note>
          <note n="0a89bdc8">
            Marianne Kierkemann
          </note>
          <note n="f92c3f7d">
            Carina Ohlsson
          </note>
          <note n="80eb1d7a">
            Lennart Kollmats
          </note>
          <note n="1b67ac46">
            Lars Gustafsson
          </note>
          <note n="1b67ac46">
            Lars Gustafsson
          </note>
          <note n="eb82a2fc">
            Viviann Gerdin
          </note>
          <note n="daddeb67">
            Lars Ångström
          </note>
          <note n="25c7f312">
            Ragnwi Marcelind
          </note>
          <note n="fceafb02">
            Helena Höij
          </note>
          <note n="4c994700">
            Inger Nordlander
          </note>
          <note n="d24831ef">
            Svaren redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note n="684af9a9">
            22 § Kammaren åtskildes kl. 17.42.
          </note>
          <note n="e44b8c57">
            Förhandlingarna leddes
          </note>
          <note n="a7473330">
            /Monica Gustafson
          </note>
        </div>
      </body>
    </text>
  </TEI>
</teiCorpus>
