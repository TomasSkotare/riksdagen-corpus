<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--107</head>
          <docDate when="2005-04-20">2005-04-20</docDate>
        </div>
      </front>
      <body>
        <div>
          <note n="3eae1f30">
            ﻿
          </note>
          <note n="7c1ef0c4">
            Riksdagens protokoll
          </note>
          <note n="f6b5af6d">
            2005/06:107
          </note>
          <note type="date" n="2ff9cf91">
            Torsdagen den 20 april
          </note>
          <note n="f9af699a">
            Kl. 12:00 - 17:57
          </note>
          <note n="f2d5981b">
            1 § Parentation
          </note>
          <note n="570516b1">
            Anf. 1 TALMANNEN:
          </note>
          <note n="906a6055">
            Ärade riksdagsledamöter! Berndt Sköldestig har lämnat oss efter
            en kort tids sjukdom. Vi saknar en god vän och en fin arbetskamrat.
          </note>
          <note n="d9648bd7">
            Berndt föddes 1944 i Valdemarsviks församling. Efter realskolan
            följde han sin far i spåren och utbildade sig till rörmontör,
            eller rörkrökare, som han själv sade. Det blev hans yrke under
            60- och halva 70-talet.
          </note>
          <note n="a3bc276e">
            Han kom alltså från ett arbetarhem och började arbeta politiskt
            för Socialdemokraterna redan i ungdomsåren. Han blev även snabbt
            fackligt aktiv och var tidigt engagerad i miljöfrågorna.
          </note>
          <note n="bd88ca4e">
            Från mitten av 70-talet till mitten av 90-talet arbetade Berndt
            som mätningsman på Svenska Byggnadsarbetareförbundet, ombudsman
            på ABF och föreståndare för Folkets Hus i Mjölby. Bland hans många
            uppdrag kan nämnas att han satt med i den socialdemokratiska partistyrelsen,
            var ordförande i dess partidistrikt, i arbetarkommunen och i Bostadsbolaget
            i Mjölby.
          </note>
          <note n="e1251523">
            Berndt Sköldestig kom in i riksdagen 1996. Han var suppleant
            i jordbruks-, utbildnings-, försvars- och trafikutskotten, och
            han blev ledamot i försvarsutskottet 2001. Han var särskilt engagerad
            i försvarsindustrifrågor och infrastrukturfrågor. På det regionala
            planet drev han till exempel att flygskolan på Malmen etablerades
            och att Kvarn, en utbildningsplats för armén i Motala kommun,
            utvecklades. Han var även engagerad i Saab och Ostlänken.
          </note>
          <note n="a2e375d9">
            Berndt Sköldestig var sedan 1998 en aktiv ledamot av Nordiska
            rådet. Han var en hängiven nordist ett intresse som hade sitt
            ursprung i fackföreningsrörelsen och i folkbildningsarbetet.
          </note>
          <note n="d2eafa28">
            Det var därför naturligt att Berndt kom att arbeta med medborgar-
            och konsumentfrågor inom Nordiska rådet. I oktober förra året
            valdes han till vice ordförande i välfärdsutskottet.
          </note>
          <note n="8a1b0f19">
            Även det nordiska ungdomssamarbetet hade en vän i Berndt Sköldestig.
            Vid det stora internationella ungdomsmötet i Moss 2005 talade
            Berndt om att fred och försoning börjar hos oss själva. Han såg
            i det utvecklade nordiska samarbetet en modell som var av betydelse
            långt utanför Nordens gränser.
          </note>
          <note n="138c19f6">
            På sin fritid åkte Berndt ut med sin lilla plastbåt och älskade
            att fiska, gärna tillsammans med sönerna eller barnbarnen. Hade
            han tur fick han en abborre som han tillagade med stor entusiasm.
            Han var road av matlagning och samlade gärna släkt och vänner
            runt grytorna.
          </note>
          <note n="f96133e8">
            Det är så vi minns Berndt, lika engagerad och trygg i allt han
            företog sig, vare sig det gällde det socialdemokratiska partiet,
            politiken eller matlagningen. Han var varm, go och generös, särskilt
            med sin egen person och sin egen tid. Det ordnar sig och det fixar
            jag var kanske de två uttryck som man hörde Berndt säga oftast.
            Han hade även stor respekt för sina meningsmotståndare och försökte
            hitta kompromisser om det gick.
          </note>
          <note n="77518be0">
            Han fanns med överallt och var en mittpunkt utan åthävor. Han
            sparade sig aldrig när det gällde andra, vare sig det handlade
            om att fiska med barnbarnen eller hålla kontakt med helikopterflottiljen.
          </note>
          <note n="27bca64a">
            Våra tankar går i dag till Berndt Sköldestigs familj hans hustru
            Birgitta, sönerna och barnbarnen. Vi vill uttrycka vår varma medkänsla
            med de anhöriga och lyser nu frid över hans minne.
          </note>
          <note n="a942e079">
            Vi hedrar detta med en stunds tystnad.
          </note>
          <note n="87db71e7">
            Ajournering
          </note>
          <note n="6de7a5e2">
            Kammaren beslutade kl. 12.06 på förslag av talmannen att ajournera
            förhandlingarna i två minuter.
          </note>
          <note n="40d0ffbd">
            Återupptagna förhandlingar
          </note>
          <note n="7f7e3828">
            Förhandlingarna återupptogs kl. 12.08.
          </note>
          <note n="9a2fa259">
            2 § Anmälan om fördröjt svar på interpellation
          </note>
          <note n="f9e53ee8">
            Till riksdagen hade inkommit följande skrivelse:
          </note>
          <note n="0f6c8066">
            Interpellation 2005/06:329
          </note>
          <note n="99d5ba7d">
            Interpellation 2005/06:329 av Ulf Nilsson (fp)
          </note>
          <note n="e0e3b66a">
            Interpellationen kommer att besvaras tisdagen den 2 maj 2006.
          </note>
          <note n="bc60a3df">
            Skälet till dröjsmålet är att interpellanten är förhindrad på
            grund av tidsbrist.
          </note>
          <note n="d398edb3">
            Ibrahim Baylan
          </note>
          <note n="0fb44ac5">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="bf77da39">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="cdf1b378">
            KOM(2006)16
          </note>
          <note n="6270d47e">
            KOM(2006)67
          </note>
          <note n="cb4c79d8">
            4 § Hänvisning av ärenden till utskott
          </note>
          <note n="3801c07d">
            Föredrogs och hänvisades
          </note>
          <note n="1ba9d3b6">
            5 § Förnyad bordläggning
          </note>
          <note n="1d643d5a">
            Föredrogs och bordlades åter
          </note>
          <note n="e24ecea1">
            6 § Kommittéberättelsen 2006
          </note>
          <note n="3d400318">
            Föredrogs
          </note>
          <note type="speaker" n="d29743e1">
            Anf. 2 YOOMI RENSTRÖM (s):
          </note>
          <u who="unknown" xml:id="i-03028be20f17bd32-0" n="f1275153">
            <seg n="071f34e0">
              Fru talman! För ett år sedan stod jag för första gången i den
              här talarstolen i nästan samma ärende. Då diskuterade vi kommittéberättelsen
              för 2005. Den gången diskuterade vi könsfördelningen bland ledamöter
              och ordförande. Nu ett år senare kan jag konstatera att könsfördelningen
              bland ordförandeposterna tydligen har blivit bättre till kvinnornas
              förmån med ungefär 5 %, och det är jag oerhört glad över.
            </seg>
            <seg n="3abf4029">
              Nu står jag ett år senare och ska diskutera ålderssammansättningen
              och bristen på unga människor. Jag kan hålla med nästa talare,
              som heter Gustav Fridolin, att yngre människor är alldeles för
              underrepresenterade till antalet.
            </seg>
            <seg n="8c25f599">
              Men om man enbart ska diskutera ålderssammansättningen måste
              man tänka på hur den svenska ålderspyramiden ser ut. Vi kommer
              här om några år att stå och diskutera att pensionärer och äldre
              är alldeles för underrepresenterade i vårt kommittéväsende.
            </seg>
            <seg n="ae09f93d">
              Det är naturligtvis viktigt att människor är representerade i
              alla åldrar och av båda kön. Men det finns flera saker som inte
              bara har med ålder att göra. Vi har till exempel problemet att
              utlandsfödda svenskar är alldeles för underrepresenterade. Det
              finns 12 % av dem i Sverige och inte alls lika många i vårt kommittéväsende.
            </seg>
            <seg n="a8dda340">
              Det finns också ett annat problem. Det handlar inte bara om att
              vi vill ha en bra representation, utan också om att hitta villiga
              och intresserade människor som kan ta sig an platserna. Vi som
              hör till de politiska partierna vet hur lätt, eller tvärtom hur
              svårt, det är att hitta unga människor som är villiga och intresserade
              att sitta i olika styrelser och ha olika uppdrag.
            </seg>
            <seg n="d0ad0f20">
              Jag tror att regeringen är oerhört medveten om betydelsen av
              att ha en bra ålderssammansättning, en bra könsfördelning och
              en bra representation över huvud taget. Nästa år hoppas jag att
              om inte jag så kanske någon annan står här och diskuterar och
              då kan konstatera att ålderssammansättningen har blivit bättre
              för de yngre med ytterligare 5 %. Vi kan då kanske diskutera hur
              representationen för de utlandsfödda svenskarna ser ut i vårt
              kommittéväsende.
            </seg>
          </u>
          <note n="61fcdd29">
            Jag yrkar bifall till utskottets förslag i betänkande KU31.
          </note>
          <note type="speaker" n="a52b9c84">
            Anf. 3 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-83c2dbf63747b7d1-0" n="65cadfac">
            <seg n="cc3a88d2">
              Fru talman! Om kvaliteten i det svenska kommittéväsendet kan
              mycket sägas. Mycket har också sagts, inte minst efter den rapport
              som Riksrevisionen avlämnade för något år sedan. Det kanske vore
              ett bra medskick till kommande konstitutionsutskott att ta ett
              större grepp över kommittéväsendet när det gör den administrativa
              granskningen hösten efter valet.
            </seg>
            <seg n="48cd2673">
              Fru talman! Detta betänkande handlar bara indirekt om kommittéväsendets
              kvalitet och innehållet i kommittéväsendets produkter. Det bygger
              i stället på regeringens skrivelse Kommittéberättelsen 2006 med
              kommittéernas sammansättning, åldersfördelning, könsfördelning,
              längd på kommittéernas arbete och hur många kommittéer vi har,
              precis på det sätt som Yoomi Renström redovisade.
            </seg>
            <seg n="a78a1b86">
              Detta har så klart ett indirekt samband med kvaliteten på det
              som produceras av kommittéerna. Utskottet skriver enigt att en
              heterogen sammansättning av kommittéerna medför ökad bredd av
              kunskaper och erfarenheter som ökat kvaliteten i kommittéernas
              arbete. God representativitet har i en demokrati även ett egenvärde
              inte minst för att skapa legitimitet åt kommittéernas förslag.
            </seg>
            <seg n="72684dff">
              Fru talman! De svenska utredningarna har makt, mer makt än vad
              man kanske tror när den politiska granskningen främst inriktas
              på oss som är direkt förtroendevalda och på regeringen. Det är
              kommittéerna som många gånger väljer vad som ska utredas och vad
              som inte ska utredas utifrån de direktiv de har. Det är kommittéerna
              som mejslar fram förslag som senare hamnar hos regeringen och
              slutligen på riksdagens bord. Därför är det självklart viktigt
              att man också tittar på sammansättningen av kommittéerna.
            </seg>
            <seg n="cfaad7e2">
              Vi lade därför som en följd av regeringens skrivelse fram en
              motion som tog upp ålderssammansättningen i kommittéerna. Som
              det är i dag är det nämligen inte bra. Slår man upp s. 329 i regeringens
              skrivelse finns det en speciell bilaga om ålderssammansättningen.
              Man kan titta på ett par stapeldiagram som pekar på en underrepresentation
              bland både äldre och yngre.
            </seg>
            <seg n="37a68a8e">
              I gruppen under 30 år finns bara två personer, jag själv och
              en partikamrat vid namn Erik Carlsson. Där faller ansvaret på
              oss som riksdagspartier, som ofta nominerar ledamöter till kommittéerna,
              och också på regeringen, som utser ledamöter och ordförande i
              kommittéerna. Därför är det bra att utskottet enigt pekar på att
              man vill att regeringen ska titta på ålderssammansättningen, notera
              ålderssammansättningen och försöka förmå partierna och sig själv
              att skapa en bättre ålderssammansättning i kommittéväsendet.
            </seg>
            <seg n="a2af5a6f">
              Fru talman! Vi får samtidigt inte glömma bort en aspekt som debatterades
              förra året med könssammansättningen. En 5-procentig förbättring
              är en förbättring, men vi är tyvärr inte framme vid jämställdhet
              i kommittéernas sammansättning.
            </seg>
          </u>
          <note type="speaker" n="8fab365d">
            Anf. 4 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-7d5f38c582489cef-0" n="c3ad45bb" next="i-9f436dc99ad215d4-0">
            <seg n="e955435c">
              Fru talman! När jag lyssnar på Yoomi Renström och Gustav Fridolin
              fick jag plötsligt en tanke på något som jag kanske tycker att
              vi har försummat något när vi har diskuterat kommittéväsendet
              i konstitutionsutskottet. Jag har inget eget yrkande på något
              sätt. Vad jag bara plötsligt tänker är: Varför är det svårt att
              rekrytera människor utanför riksdagen till kommittéväsendet? Det
              är min erfarenhet att det är.
            </seg>
            <seg n="28aaa9b7">
              Jag tror att väldigt många människor som kanske inte är lika
              fängslade som vi är av hela det politiska arbetet och engagemanget
              tycker att det är tungt och framför allt väldigt tidsödande. De
              blir kanske också besvikna över att resultatet inte är mer påtagligt
              av det arbete som man lägger ned i kommittéerna. Åtminstone är
              det min erfarenhet när jag har försökt rekrytera just yngre personer
              att företräda Folkpartiet i kommittéerna.
            </seg>
            <seg n="4619be23">
              Det finns anledning för oss, fastän jag inte ska göra något försök
              nu, att reflektera över hela kommittéarbetet i ett lite större
              sammanhang. Är det ett bra sätt att arbeta? Kan vi begära att
              människor tar ledigt från sina jobb, kanske reser från olika delar
              av landet, för att gå på sammanträden i Riksdagshuset i några
              timmar? För oss som är riksdagspolitiker är det inga problem.
              Vi kilar lätt ifrån. Men för övriga människor kan det vara både
              tungt och besvärligt.
            </seg>
            <seg n="adb54d81">
              Det finns anledning för oss som förhoppningsvis kommer att återkomma
              till konstitutionsutskottet efter valet att ta upp frågan om kommittéarbetet
              igen, men jag har inget yrkande från Folkpartiets sida annat än
              bifall till majoritetens förslag.
            </seg>
          </u>
          <note n="31943b06">
            Överläggningen var härmed avslutad.
          </note>
          <note n="23263275">
            7 § Kooperativ verksamhet i delägda företag
          </note>
          <note n="3d400318">
            Föredrogs
          </note>
          <note n="f5a2775e">
            Tredje vice talmannen konstaterade att ingen talare var anmäld.
          </note>
          <note n="8cff7f34">
            8 § Konvention mellan Sverige och Chile
          </note>
          <note n="3d400318">
            Föredrogs
          </note>
          <note n="f5a2775e">
            Tredje vice talmannen konstaterade att ingen talare var anmäld.
          </note>
          <note n="4ad1f7b0">
            9 § Museer och utställningar
          </note>
          <note n="3d400318">
            Föredrogs
          </note>
          <note n="f5a2775e">
            Tredje vice talmannen konstaterade att ingen talare var anmäld.
          </note>
          <note n="19febd2e">
            10 § Statsbidrag till ungdomsorganisationer
          </note>
          <note n="3d400318">
            Föredrogs
          </note>
          <note n="16f1cd24">
            Anf. 5 GÖRAN PERSSON i Simrishamn (s):
          </note>
          <u who="helena_bargholtz_9ffc2b" xml:id="i-9f436dc99ad215d4-0" n="c3ad45bb" prev="i-7d5f38c582489cef-0">
            <seg n="1d6bd6e7">
              Fru talman! I betänkandet KrU22 behandlas frågor om statsbidrag
              till ungdomsorganisationer som Riksrevisionen har tagit upp tillsammans
              med tre följdmotioner. Även 15 motioner om ungdomsfrågor från
              de senaste två åren tas upp. Samtliga förslag och motioner avstyrks.
              I betänkandet finns åtta reservationer och ett särskilt yttrande.
            </seg>
            <seg n="b2806199">
              Fru talman! Riksrevisionen ifrågasätter följande, som diskussionerna
              kommer att handla om. Det gäller först möjligheterna att kontrollera
              organisationernas medlemstal. Där har utskottet i likhet med konstitutionsutskottet
              påtalat att kontroll av medlemstalen i nuläget inte är möjlig.
            </seg>
            <seg n="73ff3ae1">
              Vidare diskuteras utredning och prövning av systemet för statsbidrag
              till just ungdomsorganisationer. Eftersom reglerna för statsbidrag
              endast gällt sedan år 2004 och att vissa åtgärder från både regeringen
              och Ungdomsstyrelsen är aviserade bör enligt utskottet förändringar
              avvaktas.
            </seg>
            <seg n="88d88eaa">
              Till sist har Riksrevisionen önskat en översyn av sättet att
              finansiera statsbidraget till ungdomsorganisationerna. Där kommer
              en utredning att titta på denna fördelning.
            </seg>
            <seg n="befd7a90">
              I betänkandet finns även förslag om stöd till generationsövergripande
              verksamhet liksom till internationella ungdomsaktiviteter och
              till ungdomar på arbetsmarknaden.
            </seg>
            <seg n="8a5b024f">
              Därmed, fru talman, tycker jag att vi låter den ungdomliga ådran
              i utskottet att ge sig till känna.
            </seg>
          </u>
          <note type="speaker" n="e77c816e">
            Anf. 6 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-25f16913f3658be3-0" n="ebf67a9f">
            <seg n="9a7a7e92">
              Fru talman! Jag ska försöka motsvara förväntningarna på det ungdomliga.
            </seg>
            <seg n="35092b35">
              Vi är glada över att ha Riksrevisionen som hjälper oss riksdagsledamöter
              i vår uppgift att granska rikets styrelse och förvaltning, som
              det står i regeringsformen.
            </seg>
            <seg n="ec8b4500">
              Den här gången gäller granskningen som sagt statsbidragen till
              ett 60-tal ungdomsorganisationer som i fjol fick organisationsbidrag
              via statliga Ungdomsstyrelsen. Skälet för denna speciella granskning
              var misstankar om bidragsfusk misstankar som senare tyvärr bekräftades.
              Resultatet av granskningen utmynnar i ett tämligen dåligt betyg
              för Ungdomsstyrelsen. Bristerna beskrivs som stora, och Riksrevisionen
              har lämnat ett antal rekommendationer som syftar till stramare
              regler som vi moderater i huvudsak instämmer i. Det handlar bland
              annat om kopplingen mellan bidrag och mål en sådan koppling saknas
              uppenbarligen och möjligheter att kontrollera medlemssiffror så
              att inte fuskande organisationer skor sig på dem som är hederliga.
            </seg>
            <seg n="a224c0cf">
              Det finns dock en komplikation i detta. Det handlar just om Riksrevisionens
              kommentarer kring möjligheten att kontrollera uppgifter som rör
              medlemmarna i en organisation. Med den tolkning som Ungdomsstyrelsen
              gjort var det åtminstone tidigare, enligt Riksrevisionen, i det
              närmaste omöjligt att få en rimlig kontroll av bidragsfördelningen.
            </seg>
            <seg n="b98d8932">
              Grundlag är grundlag. En av dem är regeringsformens fri- och
              rättigheter. Från moderat sida vill vi därför betona att en utredning
              om ungdomsorganisationernas medlemsantal inte på några villkor
              får innebära att man åsidosätter grundlagen.
            </seg>
            <seg n="62e07d3a">
              Föreningslivet engagerar många ungdomar. Det är helt enkelt kul
              att träffa jämnåriga och att samlas kring ett gemensamt intresse.
              Föreningslivet har också, även om det låter beskäftigt, en demokratiskt
              fostrande uppgift och kan i många sammanhang ge stöd och hjälp
              i långt högre grad än till exempel sociala myndigheter.
            </seg>
            <seg n="a9970756">
              Det är viktigt att värna om föreningarnas självständighet. Det
              är föreningarnas styrelser och medlemmar som sätter mål och väljer
              metoder för sina verksamheter. Men när beroende av statsbidrag
              styr tänkandet har vi fått ett problem. Det är ju engagemanget
              och lusten vi ska ta vara på, inte bidragskreativiteten.
            </seg>
            <seg n="a8019229">
              Jag är en varm anhängare av ideellt engagemang, men ser samtidigt
              ett problem i att nästan all ideell organisering i Sverige i dag
              är beroende av offentliga bidrag. Därtill uppmuntras bidragssökande.
              De signaler som sänds till ungdomar är på så vis ett bekymmer.
            </seg>
            <seg n="b62bb7cf">
              I den förteckning på organisationer som i år får stöd från Ungdomsstyrelsen
              finns flera som jag tror tidigare klarat sig ganska bra utan statligt
              stöd. Med mer pengar kan man naturligtvis göra mer utan att det
              alltid nödvändigtvis blir bättre.
            </seg>
            <seg n="3c7389b5">
              Om jag får vara moralisk, vill jag säga att det finns anledning
              att fråga sig om unga människor riskerar att luras in i ett bidragstänkande.
              Det är i så fall allvarligt. Att frestelserna är stora har vi
              ju sett, inte minst inom flera av de politiska ungdomsförbunden.
              Ungdomsstyrelsen har ju till och med tvingats göra flera polisanmälningar.
            </seg>
            <seg n="30df7df8">
              Vi anser, fru talman, liksom Riksrevisionen, att bidragssystemet
              bör ses över igen.
            </seg>
            <seg n="05bc9e39">
              Jag har uppfattat att LSU, Landsrådet för Sveriges ungdomsorganisationer,
              har interna diskussioner om att själva ta över handläggningen
              och fördela pengar till ungdomsorganisationerna. Om det skulle
              lösa några av problemen vet jag inte, men uppenbarligen finns
              ett missnöje på olika håll med det system som nu råder.
            </seg>
            <seg n="9645dafe">
              Vänstermajoriteten här i riksdagen vill dock inte ha någon ny
              översyn utan hänvisar till att systemet förändrades så sent som
              2004. Det må ha gått kort tid sedan dess, men Riksrevisionens
              granskning omfattar ju fjolåret efter det att de nya reglerna
              trätt i kraft. Att då, som utskottsmajoriteten skriver, låta Ungdomsstyrelsen,
              som uppenbarligen inte har kontroll över situationen, själv förändra
              systemet känns inte helt tillfredsställande.
            </seg>
            <seg n="73df16c7">
              Samtidigt har jag noterat att Ungdomsstyrelsen är beredd att
              göra rätt stora förändringar enligt den rapport som man lämnade
              till regeringen så sent som i november i fjol.
            </seg>
            <seg n="2735572e">
              Jag ska ge ett exempel. Ungdomsstyrelsen föreslår bland annat
              att endast föreningar med betalande medlemmar ska ha rätt till
              bidrag. I dag är medlemsavgift inte obligatorisk, och en ungdomsorganisation
              kan därmed bedriva verksamhet helt med hjälp av statsbidrag. Det
              känns inte precis som det engagemang som har vuxit fram bland
              unga människor.
            </seg>
            <seg n="929f13ff">
              Det intressanta med flera av Ungdomsstyrelsens förslag är att
              de ligger tämligen väl i linje med vad Riksrevisionen själv föreslår.
              Ungdomsstyrelsen tycker till och med att det bör utredas om det
              offentliga bör få rätt att kontrollera organisationernas medlemsregister,
              vilket hittills har ansetts stå i strid med regeringsformen.
            </seg>
            <seg n="bfd4c926">
              Slutligen vill jag ta upp en fråga som vi moderater har tagit
              upp tidigare.
            </seg>
            <seg n="ff40dbe2">
              Det gäller de ojämlika villkor som finns mellan olika föreningar,
              där till exempel idrottsföreningar inte behöver betala sociala
              avgifter för sina ledare på ersättningar upp till ett halvt basbelopp
              per år. Det måste däremot de föreningar som är engagerade inom
              ungdomskulturen. Detta har vi moderater tagit upp i vår ungdomspolitiska
              motion, och vi har också en reservation i det ärendet i betänkandet.
              Självklart måste samhället stå neutralt. Kulturföreningar ska
              ha samma villkor som idrottsföreningar.
            </seg>
            <seg n="eed6a158">
              Med detta vill jag yrka bifall till reservation nr 1. Jag står
              även bakom övriga reservationer där Moderaterna finns med.
            </seg>
          </u>
          <note type="speaker" n="986f5f44">
            Anf. 7 LOUISE EDLIND-FRIBERG (fp):
          </note>
          <u who="unknown" xml:id="i-03028be20f17bd32-1" n="f1275153">
            <seg n="6d84a24f">
              Fru talman! Ledamöter! I min generation gick vi med för festernas
              skull. Sedan blev några av oss politiker. Detta uttalande har
              tillskrivits statsminister Göran Persson och lär avslöja den egentliga
              orsaken till hans engagemang i Socialdemokraternas ungdomsförbund.
              Vi folkpartister är dock övertygade om att Göran Perssons tid
              i SSU gav honom mer än bara glada fester, vilket i och för sig
              inte är något fel.
            </seg>
            <seg n="268da1ca">
              Vi är framför allt säkra på att de politiska ungdomsförbunden
              generellt sett bedriver en viktig verksamhet för att samla, skola
              och slussa in framtida generationer i politiskt engagemang och
              ansvarstagande.
            </seg>
            <seg n="d2ac548b">
              Många politiska och ideella organisationer bidrar till förståelse
              för demokrati och dess uppbyggnad, men de politiska ungdomsorganisationerna
              har en särställning när det gäller att väcka partipolitiskt intresse
              och delaktighet hos unga människor.
            </seg>
            <seg n="c592ace5">
              En levande demokrati behöver politisk mångfald. Offentligt stöd
              till politiska partier och politiska ungdomsorganisationer är
              en förutsättning för att de ska ha en chans att verka på jämlika
              villkor.
            </seg>
            <seg n="df6925c4">
              De politiska ungdomsförbunden har två övergripande uppgifter.
              Den ena är att vara partiets länk till ungdomar och erbjuda politisk
              information och dialog med landets skolelever. Den andra är att
              utgöra ett forum för unga människor som vill engagera sig politiskt
              och att kreativt stimulera till aktivt deltagande i samhällsdebatten.
            </seg>
            <seg n="f2bc0e9c">
              För att klara dessa uppgifter måste organisationerna få möjlighet
              att bygga sin verksamhet utifrån egna ambitioner och förutsättningar
              och inte styras av en förlegad syn på politisk verksamhet.
            </seg>
            <seg n="74794eb8">
              Nya sätt att arbeta och organisera sig måste uppmuntras. Därför
              bör det nuvarande stödet till de politiska ungdomsförbunden bytas
              ut mot ett system som underlättar frihet och flexibilitet i verksamheten.
              Stödet till de politiska ungdomsförbunden bör utgå från den mandatfördelning
              som partierna har i riksdagen. Ett sådant system tillämpas redan
              i Norge.
            </seg>
            <seg n="bbb8bbbd">
              Dagens bidragssystem till politiska ungdomsorganisationer har
              blivit omodernt då det i huvudsak är uppbyggt efter medlemsantal
              och har en starkt reglerad och förlegad organisationsstruktur.
              Ett bidrag beräknat efter antalet medlemmar säger ingenting om
              verksamheten. Antalet sammankomster ska inte vara avgörande om
              målet med verksamheten uppnås. Dagens bidragssystem ser enbart
              till kvantitet, inte till innehåll.
            </seg>
            <seg n="aa031005">
              En annan aspekt på nuvarande bidragssystem är kontrollen av de
              organisationer som tar emot bidragen. Dagens bidragssystem bygger
              på de politiska ungdomsförbundens medlemsantal. Samtidigt förhindrar
              grundlagens anonymitetsskydd en kontroll av medlemsregistret.
              Anonymitetsskyddet är en central del av demokratin. Politiska
              organisationers medlemsregister måste också i fortsättningen vara
              skyddade från intrång från stat och myndigheter. Även detta talar
              starkt för ett förändrat bidragssystem som går att utvärdera och
              som inte frestar till missbruk i form av friserade medlemssiffror
              eller fusk med medlemsantal.
            </seg>
            <seg n="bd5aebe2">
              Det behövs ett nytt system för stöd till de politiska ungdomsförbunden
              på såväl riks- som landstings- och kommunnivå. Folkpartiet föreslår
              därför att de nuvarande bidragen på riksnivå ersätts med ett mandatbaserat
              bidragssystem med en grundnivå som lägsta belopp. Då flera ungdomsförbund
              i dag står utanför bidragssystemet är det angeläget att detta
              system införs omgående. Varje politiskt ungdomsförbund behöver
              en organisatorisk bas för att nå ut med information riktad till
              unga människor och för att ha möjlighet att ta sig an de erbjudanden
              som de får om skolinformation.
            </seg>
            <seg n="ab494f6d">
              Ett mandatbaserat bidragssystem med en grundpott är mer rättvist
              och svårare att missbruka. Samtidigt ger det organisationerna
              möjlighet att planera sin verksamhet för längre perioder i taget
              då riksdagens mandatperioder som bekant är fyra år. Den administrativa
              kostnaden för Ungdomsstyrelsen, som är den myndighet som ska betala
              ut bidragen, borde rimligtvis kunna minska.
            </seg>
            <seg n="b822ed0f">
              Det är i dialogen och mötena med skolelever och andra ungdomar
              som demokratins ideal måste förankras. Det är just detta ovärderliga
              demokratiarbete som motiverar de politiska ungdomsförbundens offentliga
              bidrag. Detta arbete måste uppmuntras och få rättvisa och långsiktiga
              förutsättningar.
            </seg>
          </u>
          <note n="cb3aa9d4">
            Jag står bakom Folkpartiets samtliga reservationer men yrkar
            bifall till reservation nr 3.
          </note>
          <note type="speaker" n="aa5eef1a">
            Anf. 8 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-01e69c27103b8465-0" n="13411a91" next="i-2fe4d06240c69892-0">
            <seg n="e664ce15">
              Fru talman! Jag ska ge några bilder av hur vi kristdemokrater
              ser på ungdomspolitiken generellt och varför vi behöver en nationell
              ungdomspolitik. Sedan ska jag också gå in på Riksrevisionens styrelses
              framställning.
            </seg>
            <seg n="6a8f88f0">
              Fru talman! Att vara ung är att gå igenom en speciell fas i livet.
              Det är många vägval som ska göras som får stor betydelse för fortsättningen
              av livet. En del av de här vägvalen kan upplevas svåra och ångestladdade,
              men för de allra flesta är det här en period i livet som är spännande,
              utmanande och fylld med framtidstro. I dag vet vi att väldigt
              många unga läser vidare. Fler än någonsin åker utomlands för att
              plugga eller för att bara resa runt och möta nya människor och
              nya kulturer.
            </seg>
            <seg n="6a1f2a28">
              Samtidigt vet vi också att det finns vissa gemensamma problem
              och utmaningar om vi tar ungdomar som grupp, även om jag inte
              är så intresserad av att klumpa ihop individer. Exempel på sådana
              utmaningar och bekymmer kan vara bostadsbrist. Man har en svagare
              ställning på arbetsmarknaden. I dag är det väldigt svårt att få
              jobb. Man har brist på pengar samt bekymmer med val och utbud
              av utbildningsplatser.
            </seg>
            <seg n="c6e8832c">
              Fru talman! Det är mot den här bakgrunden som vi kristdemokrater
              ser det som motiverat att det finns en nationell ungdomspolitik
              som ska mynna ut i och bidra till att skapa en helhetsbild av
              ungdomars situation. Den ska också föreslå åtgärder för att öka
              medvetenheten och stärka ungdomars roll i samhället.
            </seg>
            <seg n="b6918c24">
              Under slutet av 80-talet och början av 90-talet utvecklades ungdomspolitiken.
              Vi kunde se en tydlig milstolpe i utvecklingen av en samlad ungdomspolitik
              under den borgerliga regeringen mellan 1991 och 1994. Ungdomsstyrelsen
              bildades och reglerna för bidrag till ungdomsorganisationerna
              blev mer målstyrda, nationella riktlinjer antogs, en utredning
              om ungdomars levnadsvillkor tillsattes, en återkommande studie
              av ungdomars värderingar påbörjades och en samlad ungdomspolitisk
              proposition lades fram för riksdagen.
            </seg>
            <seg n="25855318">
              För oss kristdemokrater var det här ett viktigt och prioriterat
              arbete under vår tid i regeringen, och det är så i dag också i
              riksdagen.
            </seg>
            <seg n="21586af9">
              Fru talman! När vi nu ska behandla Riksrevisionens styrelses
              framställning angående statsbidrag till ungdomsorganisationerna
              är det ett par områden som jag och Kristdemokraterna vill lyfta
              fram.
            </seg>
            <seg n="d82c7660">
              Med anledning av den debatt som varit och de uppgifter som under
              senare tid har framkommit, som handlar om fusk med medlemsantalet
              inom framför allt politiska ungdomsorganisationer, har kravet
              på att kunna kontrollera dessa uppgifter med all rätt stärkts
              runtom i samhället och även utifrån en politisk nivå. Det kan
              vi också se i Riksrevisionens styrelses framställning. Den fråga
              som då uppstår är: Hur möjligt är det att kontrollera detta med
              hänsyn till de gemensamma krav vi har på att inte kränka integriteten?
            </seg>
            <seg n="3b28d3d6">
              Riksrevisionens bedömning är att det är ytterst tveksamt om bestämmelserna
              om åsiktsfrihet i regeringsformen verkligen är ett hinder för
              att kontrollera dessa uppgifter. Samtidigt framhåller man att
              det råder en oklarhet om, och så fall hur, föreningsfriheten skulle
              påverka en sådan kontroll. En ökad klarhet skulle kunna uppnås
              genom att riksdagen tar ställning, till exempel i samband med
              en behandling av förslag till lagändringar. Vi kristdemokrater
              delar Riksrevisionens ståndpunkt.
            </seg>
            <seg n="bb4510ed">
              Fru talman! Samtidigt är det naturligtvis av stor vikt, precis
              som tidigare talare har varit inne på, att varken integriteten
              för individen eller föreningen får kränkas. Men är det så att
              det inom vissa föreningar, vilket vi också vet att det finns anmälningar
              om, förekommer ett systematiskt arbete för att höja medlemsantalet
              för att erhålla mer bidrag måste det tydligt markeras att det
              är oetiskt, till och med brottsligt och helt oacceptabelt. Därmed
              är en översyn av tolkningen av regeringsformen av stor vikt.
            </seg>
            <seg n="a3024b36">
              Fru talman! Den andra punkten som jag vill ta upp rör frågan
              om generationsövergripande verksamhet. Det här är en fråga som
              vi kristdemokrater gång på gång har uppmärksammat riksdagen på.
              Sverige är i dag ett ålderssegregerat land. Det blir extra tydligt
              när vi gör jämförelser med andra länder där det är mer förekommande
              med umgänge över generationsgränserna. Vi kristdemokrater vill
              nå dit. Precis som det är viktigt att människor med olika etnisk
              bakgrund, olika social bakgrund och olika utbildningar möts, anser
              vi att det är viktigt att också människor i olika åldrar möts
              och umgås med varandra.
            </seg>
            <seg n="60d77560">
              Men i dag har vi ett bidragssystem som inte stöder det här tänkesättet.
              I dag är det så, som vi känner till, att statligt stöd till ungdomsverksamhet
              i ideella föreningar enbart går till föreningar och organisationer
              där minst 60 % av medlemmarna är mellan 7 och 25 år. Vilket styrt
              system! Vilket byråkratiskt system!
            </seg>
            <seg n="f20aaaa9">
              Det här innebär i praktiken att den som är 20 år och spelar fiol
              i en orkester där 70 % av deltagarna är äldre än 25 år inte får
              ta del av det nationella stödet. Detta är ett stelbent synsätt
              som vi vill ändra på. Det motverkar i allra högsta grad precis
              de möten och de möjligheter till umgänge över generationsgränserna
              som vi vill se. Dessutom drabbar det här synsättet särskilt teater-
              och orkesterföreningar, för att inte tala om trossamfund, som
              ofta har en generationsövergripande verksamhet. Det här har vi
              gång på gång påpekat i olika debatter i kammaren med ministrar
              och kolleger, och jag vill ta upp frågan i dag igen.
            </seg>
            <seg n="d431a289">
              Det här är en fråga som vi tillsammans med den övriga alliansen
              tar upp i dagens betänkande. Regelverket för ekonomiskt stöd till
              barns och ungdomars kulturutövande måste ses över och förenklas
              just i syfte att underlätta för olika generationer så att verksamheter
              där unga är tillsammans med äldre ska kunna få del av det statliga
              stödet.
            </seg>
            <seg n="b6442148">
              Fru talman! Jag står självfallet bakom de reservationer i betänkandet
              där vi kristdemokrater finns med, men jag nöjer mig med att här
              i kammaren yrka bifall till reservation 5 under punkt 3.
            </seg>
          </u>
          <note n="4d0b27c4">
            Anf. 9 BIRGITTA SELLÉN (c):
          </note>
          <u who="gunilla_tjernberg_9c8a90" xml:id="i-2fe4d06240c69892-0" n="13411a91" prev="i-01e69c27103b8465-0">
            <seg n="9053dd9b">
              Fru talman! Det finns en del skön läsning i vårbudgeten som regeringen
              lämnade i tisdags. Där står bland annat: Det finns behov av att
              utveckla verksamheter och mötesplatser för ungdomar.
            </seg>
            <seg n="5b446cac">
              När jag läste det kändes det som en bekräftelse på att regeringen
              har lyssnat till vad Centerpartiet har sagt ända sedan 1998. Vi
              har sedan dess sagt, och säger även i dag, att tillgången till
              kultur, både som upplevelse och som eget skapande, är särskilt
              viktigt för barn och ungdomar. Barn och unga är ju framtidens
              kulturkonsumenter. Det är därför som vi de senaste åtta åren har
              haft extra pengar till ungdomsverksamhet och extra pengar till
              samlingslokaler, för att de unga ska ha tillgång till mötesplatser
              och resurser för att skapa verksamhet som de själva vill ha.
            </seg>
            <seg n="dee17707">
              Därför säger jag i dag: Tack Socialdemokraterna och samarbetspartierna
              för att ni äntligen har förstått hur viktigt det är att de unga
              får möjlighet att utveckla sin kultur och sina aktiviteter och
              att de har lokaler att hålla till i.
            </seg>
            <seg n="ba063f46">
              Jag har följt utvecklingen av era ungdomspengar under några år,
              och jag kunde för några år sedan konstatera att ni avsatte 60
              miljoner under en treårsperiod. I dag har ni slagit på stort med
              80 miljoner under 2007 och 2008. Det kan ni få godkänt för men
              inte mer. Ni har ändå en lång bit kvar tills ni når den nivå som
              vi i Centerpartiet har. Vi har, som ni vet, våra KUL-miljoner.
              Det är pengar som ska användas till kultur och olika verksamheter
              för unga, med unga och av unga i hela landet.
            </seg>
            <seg n="91aa4999">
              Då har jag några frågor till er. Hur har ni tänkt fördela pengarna?
              Hur stora krav kommer ni att lägga på redovisning och ansvarsutkrävande?
              Jag har inte sett att det står något om det i våpen, men jag kanske
              kan få reda på det i dag.
            </seg>
            <seg n="29db5954">
              Vi i Centerpartiet har tänkt på detta. Därför har vi sagt att
              Statens ungdomsråd och Statens kulturråd ska få i uppdrag att
              utreda i vilken mån nuvarande lagar och regler förhindrar stat
              och kommun att ge mindre bidrag till ungdomars kultur och då med
              ett lägre krav på redovisning. I dag är allt så komplicerat när
              man ska försöka få pengar till något. Det ska skrivas, utredas,
              redovisas och utvärderas igen. Det blir stora problem för ungdomarna.
              Ungdomarna vill göra något nu med ganska små resurser. Det kan
              de ofta vara nöjda med. Vi bör därför bejaka det och bevilja pengar
              till verksamheter utan att kräva omfattande redovisningar. Ungdomar
              har idéer som de vill verkställa. Gör vi så kommer de att aktiveras
              i olika verksamheter. Det blir en positiv upplevelse för dem.
              De får möjlighet att göra just det de vill. Det vi anser är aktiviteter
              passar i allmänhet inte dem. Vi vill alltså minska på byråkratin.
            </seg>
            <seg n="1ebac1c9">
              För att inte trötta ut er som lyssnar till hela debatten tänker
              jag inte repetera de frågor som mina allianskamrater redan så
              föredömligt har redovisat om alla olika punkter som vi har gemensamma
              reservationer till i betänkandet. Jag ställer mig självklart bakom
              alla reservationerna, men jag yrkar bifall bara till nr 4 under
              punkt 2. Jag vädjar till Socialdemokraterna att tänka över innehållet
              i den reservationen. Den handlar om att underlätta för unga medborgare
              att få pengar till de projekt och verksamheter som de vill genomföra
              genom att göra det enklare för dem att få ta del av de 80 miljoner
              som ni har föreslagit i vårpropositionen.
            </seg>
            <seg n="2b11412b">
              Fru talman! Det här är ett betänkande som tar upp Riksrevisionens
              styrelses framställning angående bidrag till ungdomsorganisationerna
              samt tre motioner som har väckts med anledning av den. Betänkandet
              tar också upp ytterligare 15 motionsyrkanden om ungdomsfrågor
              som har väckts under den allmänna motionstiden 2004 och 2005.
            </seg>
            <seg n="86453562">
              Jag börjar med Riksrevisionens styrelse och de områden där de
              föreslår åtgärder utifrån Riksrevisionens rapport. De är följande.
            </seg>
            <seg n="d67c8783">
              Styrelsen vill att riksdagen ska klargöra innebörden av regeringsformen
              när det gäller möjligheten att kontrollera organisationernas medlemsantal.
              Styrelsen vill att vi ska ge regeringen i uppdrag att utreda och
              pröva systemet för statsbidrag till ungdomsorganisationer och
              att regeringen ska ta initiativ till en översyn av sättet att
              finansiera statsbidrag till ungdomsorganisationer.
            </seg>
            <seg n="42f9f742">
              Vad gäller klargörandet av regeringsformens innebörd har vi gett
              konstitutionsutskottet möjlighet att yttra sig i denna fråga.
              Utskottet säger i sitt svar att de grundläggande fri- och rättigheter
              som tillförsäkras medborgarna i 2 kap. regeringsformen inte får
              trädas förnär. Utskottet säger också att i vad mån en genom lag
              föreskriven ordning för kontroll av statsbidraget är förenlig
              med gällande grundlag kan prövas av konstitutionsutskottet endast
              i samband med att ett förslag om en sådan ordning läggs fram för
              riksdagen. Vi i kulturutskottet har samma uppfattning som konstitutionsutskottet
              i frågan.
            </seg>
            <seg n="53e8e507">
              Vad gäller utredning och prövning av systemet för statsbidrag
              till ungdomsorganisationerna fick Ungdomsstyrelsen i regleringsbrevet
              för 2005 i uppdrag att följa upp konsekvenserna av det nya statsbidraget
              som började tillämpas 2004. Denna rapport kom i slutet av 2005.
              Den visade på en del brister som man hade uppmärksammat vid översynen.
            </seg>
            <seg n="b4f81051">
              Med anledning av Ungdomsstyrelsens rapport samt Riksrevisionens
              rapport har regeringen initierat en översyn av förordningen om
              statsbidrag till ungdomsorganisationerna. Den rör bland annat
              frågan om medlemsavgifter, definitioner av begrepp, till exempel
              lokalavdelning, och vid bedömning av bidrag från Ungdomsstyrelsen
              hänsyn till om man har fått andra bidrag. Dessa förslag kommer
              nu att skickas ut på remiss under våren för att regeringen sedan
              ska kunna göra eventuella förändringar i förordningen. Även Ungdomsstyrelsen
              själv har påbörjat ett stort förändringsarbete utifrån sin egen
              rapport och de brister som har uppmärksammats där.
            </seg>
            <seg n="536a490c">
              Det finns ett antal motionsyrkanden som lyfter upp frågan om
              bidragsfördelningen till de politiska ungdomsförbunden. Folkpartiet
              vill att man ska genomföra ett mandatbaserat bidragssystem där
              man får bidrag utifrån fördelningen mellan partiernas mandat i
              riksdagen. Detta säger man är ett rättvist system. Jag ställer
              mig faktiskt frågan: Hur kan detta bli rättvist?
            </seg>
            <seg n="4119f161">
              Vi fördelar bidraget för ungdomars egen organisering. Men med
              Folkpartiets förslag är det inte antal medlemmar eller nivå på
              aktiviteter som ska styra utan hur många mandat moderpartiet har
              fått i riksdagsvalet. Tänk er att det finns ett aktivt ungdomsförbund
              med massor av bra aktiviteter. Då ska förbundet få lägre bidrag
              om moderpartiet har fått ett lågt förtroende av folket.
            </seg>
            <seg n="dacd20cb">
              Kan detta vara rättvist? Ska man inte få bidrag utifrån sin egen
              verksamhet och antal medlemmar? Vad blir signalen till de politiska
              ungdomsförbunden? De förväntas inte klara av de bidragssystem
              som de andra ungdomsorganisationerna har. Det förväntas att de
              fuskar. Nej, detta känns inte riktigt rätt. Det måste vara samma
              system för alla ungdomsorganisationer, och vi måste ställa samma
              krav.
            </seg>
            <seg n="cc65427e">
              Några motioner tar upp frågan om generationsövergripande verksamhet.
              Även denna fråga tar Ungdomsstyrelsen upp i sin rapport, men då
              handlar det om att man vill ändra i förordningen så att även de
              under sju år får räknas in i de 60 % av medlemsantalet som krävs
              för att få bidrag. I dag räknas endast gruppen 725 år. Detta missgynnar
              de organisationer som vänder sig till en stor grupp barn under
              sju år. Då är det risk att organisationen hamnar under de 60 %
              av medlemsantalet som krävs för att få bidrag. Även denna fråga
              ska regeringen titta närmare på.
            </seg>
            <seg n="b389315d">
              I folkbildningspropositionen lyfter man också fram amatörkulturens
              situation, precis som bland andra Gunilla Tjernberg gör här i
              dag. Man menar att systemet är orättvist för amatörkulturens verksamheter
              teaterföreningar och annat. I propositionen säger regeringen att
              man ska se över detta och göra en fördjupad analys av stödsystemet
              för amatörkulturen.
            </seg>
            <seg n="66fcc414">
              Utskottet tycker att det för närvarande inte finns anledning
              att se över systemet ytterligare vad gäller fördelningen till
              ungdomsorganisationerna. Nu behöver de förändringar som regeringen
              och Ungdomsstyrelsen har genomfört och kommer att genomföra få
              möjlighet att verka.
            </seg>
            <seg n="2baa8c25">
              Riksrevisionens styrelse och en motion från Folkpartiet tar upp
              att statens bidrag till ungdomsorganisationer finansieras från
              två håll, dels med anslag över statsbudgeten, dels med överskott
              från AB Svenska Spel. Dessa hanteras i skilda processer, och man
              upplever att det är svårt att överblicka. Detta kommer man på
              Utbildnings- och kulturdepartementet att ge i uppdrag till en
              sakkunnig att se närmare på.
            </seg>
            <seg n="ed363702">
              Ungdomars organisering i föreningslivet har utvecklats genom
              åren. Medlemsantalet har ökat. Det är viktigt att vi fördelar
              bidrag till ungdomars egen organisering, så att de kan genomföra
              en verksamhet som de själva bestämmer över.
            </seg>
          </u>
          <note n="f0df4278">
            Anf. 10 GUNILLA CARLSSON i Hisings Backa (s):
          </note>
          <note n="0e2922c6">
            Med detta, fru talman, vill jag yrka bifall till utskottets förslag
            i betänkandet KrU22 och avslag på samtliga reservationer.
          </note>
          <note type="speaker" n="87df9bf9">
            Anf. 11 GUNILLA TJERNBERG (kd) replik:
          </note>
          <u who="gunilla_tjernberg_9c8a90" xml:id="i-01e69c27103b8465-1" n="13411a91" next="i-2fe4d06240c69892-1">
            <seg n="10fafa09">
              Fru talman! Jag ska ta upp frågan om den generationsövergripande
              verksamheten. Det är enormt viktigt att vi, förhoppningsvis, kunde
              komma ett steg längre i den frågan i dag. Ser Gunilla Carlsson
              problemen med det nuvarande systemet, där det krävs att minst
              60 % av deltagarna ska vara mellan 7 och 25 år? Ser Gunilla Carlsson
              att det systemet missgynnar unga, särskilt i mindre organisationer
              och föreningar?
            </seg>
            <seg n="e0d2cf23">
              Det är ett system som missgynnar generationsövergripande verksamhet.
              Ser Gunilla det problemet?
            </seg>
          </u>
          <note n="3bc83830">
            Anf. 12 GUNILLA CARLSSON i Hisings Backa (s) replik:
          </note>
          <u who="gunilla_tjernberg_9c8a90" xml:id="i-2fe4d06240c69892-1" n="13411a91" prev="i-01e69c27103b8465-1">
            <seg n="4446abde">
              Fru talman! Ja, vi är uppmärksamma på detta problem. Men samtidigt
              ställer jag mig frågande till att vi ska göra förändringar just
              när det gäller dessa bidrag som ska gå till ungdomsorganisationernas
              egen organisering. Jag tror däremot att vi kanske borde titta
              på statens hela stödsystem. Där kommer till exempel frågan om
              amatörkulturen upp, som jag också tog upp i mitt anförande. Den
              lyfter man fram i folkbildningspropositionen och säger att vi
              måste titta på om de organisationerna missgynnas i det system
              som nu finns.
            </seg>
            <seg n="50b0c823">
              Jag tycker att det är lite farligt om vi säger att vi ska ändra
              på systemet för att stödja ungdomars egen organisering. Tanken
              med dessa bidrag är ju att ungdomar själva ska kunna vara med
              i sina egna ungdomsförbund och i andra organisationer och styra
              över sin verksamhet. Då ställer vi krav på att 70 % av dem som
              deltar i verksamheten ska vara ungdomar.
            </seg>
            <seg n="d8ab05db">
              Det finns ingen motsättning mellan detta och den generationsövergripande
              verksamheten. Det finns ungdomsförbund som jobbar tillsammans
              med moderförbundet. Du tar trossamfunden som ett exempel. Även
              där har man väl ungdomsförbund som man kan bedriva generationsövergripande
              verksamhet tillsammans med?
            </seg>
          </u>
          <note type="speaker" n="41464b34">
            Anf. 13 GUNILLA TJERNBERG (kd) replik:
          </note>
          <u who="gunilla_tjernberg_9c8a90" xml:id="i-01e69c27103b8465-2" n="13411a91" next="i-2fe4d06240c69892-2">
            <seg n="583fe300">
              Fru talman! Svaret på den fråga jag ställde blir alltså nej.
              Gunilla Carlsson ser inte problemet. I sitt inlägg gav hon sig
              långt ut i tassemarkerna utan att ge något svar på frågan. Jag
              ser en fara i det sätt hon resonerar på. Det är ett väldigt byråkratiskt
              synsätt. Utgångspunkten är hela tiden att det finns stora grupper,
              stora organisationer och ungdomsförbund.
            </seg>
            <seg n="c70bdb50">
              Jag vill tala om den enskilda flicka eller pojke som spelar fiol
              i Västerbottens inland. Där är de fyra personer mellan 10 och
              15 år. Sedan är det äldre personer med i orkestern, och man är
              fler äldre än yngre. Denna pojke eller flicka får inte del av
              stödet. Föreningen får inte räkna med denna enskilda yngre person
              som är med i orkestern. Här faller hela Gunilla Carlssons resonemang
              om att det ska vara lika och att ungdomarna själva ska bestämma.
              Denna enskilda flicka eller pojke kan inte ens vara med och få
              del av skattepengarna. Det är diskriminering, och det måste ni
              ta till er.
            </seg>
            <seg n="e19e99d7">
              Ni måste se att det behövs en förändring här. Det byråkratiska
              systemet missgynnar många unga som i dag är engagerade i olika
              organisationer. Det är en brist att Gunilla Carlsson inte ser
              det utan bara ser det stora systemtänket. Det är faran i den här
              frågan. Stora system nej tack!
            </seg>
          </u>
          <note n="1fe402a0">
            Anf. 14 GUNILLA CARLSSON i Hisings Backa (s) replik:
          </note>
          <u who="gunilla_tjernberg_9c8a90" xml:id="i-2fe4d06240c69892-2" n="13411a91" prev="i-01e69c27103b8465-2">
            <seg n="947b0c6e">
              Fru talman! Gunilla Tjernberg säger att jag inte förstår. Jag
              sade att jag förstår. Men det vi debatterar i dag är bidragen
              till ungdomsorganisationernas egen organisering. Det är viktigt
              att vi faktiskt värnar den delen. Därmed är inte sagt att jag
              inte ser det problem som du tar upp det kan gälla orkestern, amatörteatergruppen
              och annat.
            </seg>
            <seg n="2a52d8c6">
              I folkbildningspropositionen tar man upp just denna fråga. Där
              säger regeringen att vi måste göra en översyn. Om denna grupp
              är missgynnad får vi titta på det ytterligare. Amatörkulturen
              får också statliga medel, som sedan fördelas ut. I studieförbunden
              jobbar man väldigt mycket lokalt med sådan verksamhet som du talar
              om.
            </seg>
            <seg n="d70b04b1">
              Det stämmer inte att vi inte ser problemet. Jag tycker att du
              är orättvis när du säger det. Jag säger att vi ska titta på de
              här frågorna. Men det är viktigt att vi också värnar ungdomars
              rätt att organisera sig och att vi ställer krav på att det ska
              vara en majoritet av ungdomar i organisationerna och att de ska
              vara med och styra den verksamhet som genomförs. Generationsövergripande
              verksamhet kan man ha på många olika sätt.
            </seg>
            <seg n="af510938">
              Fru talman! Göran Persson sade att han skulle släppa loss ungdomarna
              i debatten i dag. Den åldersgränsen har väl de flesta av oss passerat
              med råge, men vi försöker ändå förstå dem. Just i dag passerar
              också Gunilla Carlsson gränsen för vad som kan kallas ungdom,
              för hon passerar 40.
            </seg>
            <seg n="7beb3e1c">
              Jag hade en fråga om detta med att utreda nuvarande lagar och
              regler. I vårt förslag har vi i Centerpartiet sagt att Statens
              ungdomsråd och Statens kulturråd bör kunna få utreda detta. Är
              Gunilla Carlsson beredd att låta de olika utredningar som finns
              jobba för att det ska skapas enklare regler när man ser över hur
              det fungerar i verkligheten? I dag krävs det mycket omfattande
              redovisningar och ansvarsutkrävanden för att man ska få ta del
              av pengar. Det kan skrämma den mest erfarne verksamhetsanordnare.
              Därför vill jag veta om Gunilla Carlsson är beredd att jobba för
              detta så att vi skapar enklare regler så att ungdomarna kan få
              snabba pengar utan att man kräver stora, djupa redovisningar efteråt.
            </seg>
            <seg n="c7384a87">
              Fru talman! Jag tror att det är precis som Birgitta säger. Det
              är viktigt att vi inte krånglar till detta med ett system som
              gör att det är nästan omöjligt att söka bidrag och annat. Men
              å andra sidan har vi i dag debatterat att det är för enkelt att
              få bidrag från Ungdomsstyrelsen, och ungdomsorganisationer har
              utpekats som fuskare. Det här är en balansgång.
            </seg>
            <seg n="4d1b65d1">
              Jag tycker också att man ska ha ett regelverk som inte skrämmer
              ungdomar från att söka medel, men det måste också finnas en god
              kontroll och uppföljning av det som man fördelar medel till.
            </seg>
            <seg n="a188f50f">
              Det var inget konkret svar till dig, Birgitta, men jag känner
              att det inte är så himla enkelt att svara ett rakt ja på en sådan
              fråga. Däremot tycker jag att det är viktigt att se till att inte
              krångla till det för mycket när ungdomar ska söka medel.
            </seg>
            <seg n="84fa28d2">
              Fru talman! Det känns bra att Gunilla Carlsson säger att man
              inte ska krångla till det. Då ser jag ett litet ljus: Detta kommer
              att göras enklare och inte vara omöjligt för dem.
            </seg>
            <seg n="0a639732">
              Jag tycker att detta med hur enkelt det är att få pengar från
              Ungdomsstyrelsen är en sanning med modifikation. Det är av erfarenhet
              jag säger det. Jag vet att vårt ungdomsförbund har sökt pengar
              och fått vänta och vänta ända upp till ett år innan de fått pengar.
              Då anser inte jag att det är enkelt att få pengar från Ungdomsstyrelsen.
              Helst bör man naturligtvis få det dagen efter när man är ung vill
              man ju det men det är praktiskt omöjligt.
            </seg>
            <seg n="b3cfbac9">
              Däremot blir jag lite oroad när Gunilla Carlsson talar om att
              vi ska ha en god kontroll och en ordentlig uppföljning. Då känns
              det som om de här kraven på ordentliga uppföljningar fortfarande
              finns kvar. Det vi har talat om handlar ju inte om stora pengar
              utan om de små bidragen som gör att man kan ordna någonting snabbt,
              kanske någon aktivitet vi vet ju, eller försöker i alla fall veta,
              hur ungdomarna är, även om vi är gamla. Det är de bitarna som
              vi från Centerpartiet vill komma åt. Vi måste se till att vi kan
              göra det möjligt för dem att anordna saker utan att kräva enormt
              mycket efteråt.
            </seg>
            <seg n="bdbd0398">
              Det finns möjligheter till det. Det finns kommuner som jobbar
              på det sättet där det fungerar förträffligt. De gör detta spontant.
              Varför skulle vi inte kunna utreda och se till att vi kan få det
              så i hela landet?
            </seg>
            <seg n="72953769">
              Fru talman! Jag håller med Birgitta där. Jag tänkte precis säga
              just det du avslutade med: Runtom i de olika kommunerna finns
              mycket av denna möjlighet att faktiskt söka pengar från kommunerna,
              från idrottsförvaltningar, kulturnämnder och allt vad det är.
              Det är alltså inte så att det inte finns möjligheter för ungdomar
              att snabbt, utan att behöva vänta i ett års tid, få medel till
              den verksamhet som man vill genomföra.
            </seg>
            <seg n="50e508d9">
              Sedan lyfter du upp Kulturrådet som en av de myndigheter som
              också snabbt skulle kunna fördela ut medel till ungdomsverksamheter.
              Jag får väl ta med mig den här frågan. Jag kan inte ge dig ett
              svar i dag. Jag tror dock också att det är jätteviktigt att ungdomar
              känner att har man en idé så ska man kunna söka pengar ganska
              fort och inte behöva vänta tills man har passerat ungdomsåren
              innan man får svar på om man faktiskt får medel. Nu tror jag inte
              att det ser så illa ut utan att detta faktiskt kommer ut ganska
              snabbt. Men jag tar med mig frågan, och så får vi titta närmare
              på hur det ser ut.
            </seg>
          </u>
          <note n="982425ed">
            Anf. 15 BIRGITTA SELLÉN (c) replik:
          </note>
          <note n="096131f7">
            Anf. 16 GUNILLA CARLSSON i Hisings Backa (s) replik:
          </note>
          <note n="c3d3049a">
            Anf. 17 BIRGITTA SELLÉN (c) replik:
          </note>
          <note n="d64fdcdb">
            Anf. 18 GUNILLA CARLSSON i Hisings Backa (s) replik:
          </note>
          <note type="speaker" n="38170ceb">
            Anf. 19 ROSSANA DINAMARCA (v):
          </note>
          <u who="rossana_dinamarca_2ea58d" xml:id="i-cce626fbc4e894d5-0" n="289a3bd9">
            <seg n="c7dd8365">
              Fru talman! Mycket har redan sagts här. Alla partier här verkar
              vara överens om att vi inte ska ha något system som ens ska kunna
              liknas vid åsiktsregistrering. Ändå vill högerpartierna, minus
              Folkpartiet, att regeringsformens bestämmelser om åsiktsfrihet
              och föreningsfrihet ska ses över för att möjliggöra kontroll av
              ungdomsförbundens medlemsantal. Hur ska ni ha det?
            </seg>
            <seg n="0e54d0d0">
              I ett särskilt yttrande skriver Moderaterna och Folkpartiet att
              det är viktigt att det kan utformas ett bidragssystem som omöjligen
              kan missbrukas. Ett sådant system är givetvis en utopi. Visa mig
              ett enda exempel på ett bidragssystem som det är omöjligt att
              missbruka!
            </seg>
            <seg n="6d05e998">
              Därmed är det inte sagt att vi inte skulle anse att en kontroll
              är nödvändig. Här har som sagt Ungdomsstyrelsen initierat ett
              förändringsarbete där man har fastlagt nya föreskrifter för statsbidragen
              till ungdomsorganisationer som ska gälla från och med nästa år
              och som redovisas i betänkandet.
            </seg>
            <seg n="652af9be">
              Bidragsfusket har gått ut över hederliga ungdomsförbund, säger
              Lena Adelsohn Liljeroth. Jag vill upplysa henne om att alla ungdomsförbund
              har anklagats för bidragsfusk. Lokala företrädare för en rad förbund
              har också i medierna sagt att de har lämnat felaktiga uppgifter,
              så det där med hederligheten får nog Lena ta tillbaka.
            </seg>
            <seg n="db9a5e3f">
              Folkpartiet har ett annat förslag, nämligen ett mandatbaserat
              bidragssystem. Ett sådant system skulle troligtvis innebära en
              rejäl förstärkning av inkomsterna till Folkpartiets eget ungdomsförbund.
              Ett mandatbaserat bidragssystem kan lätt bli ett sätt att flytta
              pengar från rörelser med stöd och aktiva medlemmar till förbund
              som inte har det. Att exempelvis Folkpartiet fått många röster
              i valet efter en valkampanj som fokuserat på att invandrare måste
              avlägga prov i svenska för att få svenskt medborgarskap säger
              ju ingalunda något om hur aktiva medlemmarna i ett ungdomsförbund
              är.
            </seg>
            <seg n="1de56fef">
              Vi diskuterar gärna förändringar i bidragssystemen, men då ser
              vi hellre att man ger stöd efter faktisk aktivitet och inte efter
              pappersmedlemmar eller hur många parlamentariker moderpartiet
              har. Poängen med stödet till ungdomsorganisationer är att stödja
              ungdomars självständiga organisering och verksamhet. Det är inte
              för att de ska verka som megafoner för respektive moderparti som
              de ska ha statligt stöd. Vi i Vänsterpartiet kommer därför att
              verka för deras fortsatta självständighet.
            </seg>
            <seg n="e22122e5">
              Fru talman! En annan fråga som har varit uppe är den generationsövergripande
              verksamheten. Vi har tidigare motionerat och begärt en undersökning
              av hur bidragsreglerna ska kunna göras om för möten över generationsgränserna
              inom kulturverksamhet och hur sådana ska främjas. Vi har inte
              i utskottet reserverat oss för vår motion, men vi vill påpeka
              att detta är en fråga som vi har drivit i arbetet med folkbildningspropositionen
              och den lyfts även fram där som vi ska behandla senare i vår.
            </seg>
          </u>
          <note n="a5125b85">
            Därmed vill jag yrka bifall till utskottets förslag i betänkandet
            i dess helhet.
          </note>
          <note type="speaker" n="be2d5a27">
            Anf. 20 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_b69525" xml:id="i-25f16913f3658be3-1" n="ebf67a9f">
            <seg n="108ece05">
              Fru talman! Högerpartierna, sade Rossana Dinamarca. Jag förstod
              att jag skulle räkna mig dit, liksom Folkpartiet. Det handlade
              om hederligheten och om mycket annat. Jag ska försöka ta de punkter
              du var inne på, Rossana.
            </seg>
            <seg n="9aff0fa7">
              Bland annat gällde det detta med regeringsformen. Det är väl
              inget särskilt konstigt med att man vill se över systemet och
              samtidigt se till att man inte är inne och tafsar på grundlagsrättigheterna.
              Det tycker jag inte är så särskilt märkvärdigt.
            </seg>
            <seg n="6d151d9b">
              När det handlar om Ungdomsstyrelsen får man väl i så fall räkna
              in också dem i den så kallade högerburen. De har ju själva i sitt
              eget pressmeddelande föreslagit stora förändringar på ett 40-tal
              punkter. Bland annat ingår att utreda om det offentliga bör få
              rätt att kontrollera organisationernas medlemsregister. Detta
              har hittills ansetts stå i strid med regeringsformen. Nu vill
              man faktiskt göra det också. Jag tycker inte att det är särskilt
              märkligt att vi också ansluter oss till de synpunkter som har
              kommit fram i Riksrevisionens kontroll, för det gör uppenbarligen
              även Ungdomsstyrelsen.
            </seg>
            <seg n="eeaef173">
              Då kan man fråga sig: Är det vettigt att det är Ungdomsstyrelsen
              själv som utreder vad man har gjort för fel? Det kanske ska vara
              en utomstående utredare. Det är det som vi också har tagit upp.
            </seg>
            <seg n="e0cfe896">
              Sedan är det klart att det förekommer fusk. Jag vill minnas att
              Ung Vänster, som är Rossana Dinamarcas eget ungdomsförbund, är
              en av de värsta syndarna. Ungdomsstyrelsen har också givit en
              hel del pengar till extrema vänsterrörelser som förespråkar våld.
              Nog finns det alltså anledning att se över efter vilka kriterier
              som Ungdomsstyrelsen beviljar bidrag.
            </seg>
          </u>
          <note type="speaker" n="fc380012">
            Anf. 21 ROSSANA DINAMARCA (v) replik:
          </note>
          <u who="rossana_dinamarca_2ea58d" xml:id="i-cce626fbc4e894d5-1" n="289a3bd9">
            <seg n="d84ed214">
              Fru talman! Jag ställde en fråga i talarstolen: Hur vill ni ha
              det? Ni vill ha en översyn av detta, men samtidigt ska det inte
              inkräkta. Vad är det ni vill?
            </seg>
            <seg n="e6401fef">
              Vad Ungdomsstyrelsen gör är att fråga: På vilket sätt kan ni
              säkerställa att det är så här? De har inte sagt att de ska begära
              ut medlemsregister på folk i de olika förbunden.
            </seg>
            <seg n="975fbb84">
              Men det jag försökte inringa i min fråga till dig är: Hur vill
              ni ha det? Folkpartiet har ett annat förslag. Hur vill ni ha det?
            </seg>
          </u>
          <note type="speaker" n="a6aa5f2e">
            Anf. 22 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_b69525" xml:id="i-25f16913f3658be3-2" n="ebf67a9f">
            <seg n="faf86749">
              Fru talman! Om Rossana Dinamarca hade läst betänkandet eller
              motionen hade hon sett att det framgår där.
            </seg>
            <seg n="9ee8fdfd">
              Vi har en annan uppfattning än Folkpartiet när det handlar om
              mandatfördelningen. Det är alldeles riktigt. Jag kan instämma
              i en del av de synpunkter som du själv förde fram i talarstolen,
              där det handlade om svagheterna i just det systemet, även om jag
              förstår att det skulle innebära en del förenklingar om man delar
              ut pengar på det sättet. Men jag tror ändå inte på det systemet.
              Det gör vi inte inom Moderaterna eller Muf heller.
            </seg>
            <seg n="e7c5cf61">
              Hur vill vi ha det? var frågan. Vi tycker att de punkter som
              Riksrevisionen har tagit upp är bra. Dem har vänstermajoriteten
              avstyrkt. Vi tycker att man ska följa dem men att man ska vara
              väldigt aktsam det ansåg man också från konstitutionsutskottets
              sida när det handlar om de grundläggande fri- och rättigheterna.
              Så vill vi ha det, och det framgår också väldigt tydligt i betänkandet.
            </seg>
          </u>
          <note type="speaker" n="5a82e91d">
            Anf. 23 ROSSANA DINAMARCA (v) replik:
          </note>
          <u who="rossana_dinamarca_2ea58d" xml:id="i-cce626fbc4e894d5-2" n="289a3bd9">
            <seg n="31ccea64">
              Fru talman! När konstitutionsutskottet uttalar sig för att man
              ska vara aktsam är det också skälet till att konstitutionsutskottet
              har sagt nej till detta, och det är också skälet till att kulturutskottet
              säger nej till det här. Vi anser att man i dag har tagit sig i
              kragen från Ungdomsstyrelsens sida. Ungdomsstyrelsen ska inte,
              som jag kan uppleva att man har gjort, följa med mediedrevet.
            </seg>
            <seg n="35aedbef">
              Som jag sade i mitt anförande förut har samtliga ungdomsförbund
              på ett eller annat sätt erkänt att man inte har varit helt hederlig
              i de här frågorna. Att Ungdomsstyrelsen bara valde att undersöka
              SSU och Ung Vänster beklagar jag, för jag tycker att det hade
              varit bra att göra en total översyn av hur det ser ut hos alla
              ungdomsförbunden.
            </seg>
          </u>
          <note type="speaker" n="72a9bcb4">
            Anf. 24 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-2e0ed2cf9782fcd8-0" n="d8117a8f">
            <seg n="c8f90007">
              Fru talman! Jag hade begärt ordet för att tala lite grann om
              internationellt ungdomsarbete, där jag har varit inblandad i en
              av flera motioner. Men jag måste först säga att jag reagerar när
              Rossana Dinamarca försöker göra gällande att Folkpartiets förslag,
              att man ska ge de politiska ungdomsförbunden stöd efter mandat,
              skulle vara för att gynna Folkpartiet. Visserligen hoppas vi på
              att göra bra val även i framtiden, men förslagets innebörd är
              att åtminstone två partier i dagsläget skulle få betydligt större
              stöd än vad Folkpartiets ungdomsförbund skulle få.
            </seg>
            <seg n="18d04f7e">
              Ursäkta att jag säger det, men om man tillhör ett av de förbund
              som har beslagits med att vara bland de värsta fuskarna kanske
              man inte ska beskylla andra för att ha egoistiska avsikter. Bakgrunden
              till det här förslaget är ju att de ungdomar som ska bära upp
              vår demokrati i framtiden inte ska vänja sig vid att fuska för
              att få statens pengar.
            </seg>
            <seg n="694527a2">
              Det är inte sant att alla ungdomsförbund är lika goda kålsupare
              i det här avseendet. Folkpartiets ungdomsförbund har, såvitt jag
              vet, inte beslagits med något fusk över huvud taget medan Vänsterns
              ungdomsförbund har varit en av de värsta fuskarna. Ta det lite
              lugnt med att beskylla andra för att vara egoistiska när vi kommer
              med förslag som skulle vara opartiska och faktiskt omöjliggöra
              fusk även för Vänsterns ungdomsförbund.
            </seg>
            <seg n="2e230267">
              Efter denna reaktion vill jag, fru talman, peka på att internationellt
              ungdomsarbete är viktigt, och det är viktigt för att ungdomar
              ska få en vidare syn på världen. Därför är det också angeläget
              att staten ger stöd och garantier när man försöker ordna stora
              internationella ungdomsevenemang. Det som vi nämner i två motioner
              från flera olika partier är scoutrörelsens så kallade World Jamboree
              i Kristianstad 2011, där 35 000 ungdomar ska samlas.
            </seg>
            <seg n="faa99276">
              Det säger sig självt att det betyder stora ekonomiska risker
              att ordna en sådan här internationell sammankomst. Vi tycker att
              man borde utreda statens möjlighet att ha en beredskap, att ställa
              upp och garantera så att det kan ordnas sådana här stora internationella
              ungdomsarrangemang. Framför allt från många fattigare länder är
              det svårt att över huvud taget få deltagare om man inte kan vara
              säker på stöd. Man kan inte ta avgifter som finansierar sådana
              här stora evenemang.
            </seg>
            <seg n="e3253203">
              Nu säger majoriteten att man ska ge särskild prioritet åt ungdomar
              som har begränsade möjligheter att få internationella erfarenheter,
              att ungdomar är en viktig resurs i det internationella utvecklingssamarbetet
              och att deras roll bör stärkas. Det låter ju bra. Därför skulle
              jag vilja fråga företrädare för utskottsmajoriteten om de inte
              håller med om att det är viktigt att skapa former för att stödja
              sådana här stora internationella ungdomsarrangemang åtminstone
              med garantier.
            </seg>
            <seg n="1b741404">
              Jag tycker att utskottet borde ha ställt sig bakom reservation
              nr 7. Men det kan vara lika bra om utskottsmajoriteten gör ett
              uttalande och säger att det är viktigt att man har en sådan här
              beredskap, antingen med stora bidrag eller med garantier som gör
              att de svenska organisationer som ordnar sådana här ungdomsarrangemang
              som till exempel World Scout Jamboree inte behöver ta väldigt
              stora risker.
            </seg>
          </u>
          <note n="31943b06">
            Överläggningen var härmed avslutad.
          </note>
          <note n="f20acbe0">
            11 § Kärnsäkerhet och strålskydd
          </note>
          <note n="3d400318">
            Föredrogs
          </note>
          <note n="f5a2775e">
            Tredje vice talmannen konstaterade att ingen talare var anmäld.
          </note>
          <note n="a8060ef9">
            12 § Diskrimineringsfrågor och vissa frågor om jämställdhet
          </note>
          <note n="3d400318">
            Föredrogs
          </note>
          <note type="speaker" n="08e0236f">
            Anf. 25 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-6f8332fc75be227c-0" n="adad153d">
            <seg n="d20fbe05">
              Fru talman! I det här betänkandet behandlas motioner som rör
              både diskriminering och jämställdhet. Alla motioner föreslås i
              vanlig ordning bli avslagna. När det gäller frågorna om diskriminering
              hänvisar man från majoritetens sida till Diskrimineringskommitténs
              nyss lämnade slutbetänkande, och när det gäller jämställdhet hänvisar
              man till en proposition som precis håller på att behandlas i arbetsmarknadsutskottet.
              Att man inte kunde avvakta med de här jämställdhetsmotionerna
              och behandla dem tillsammans med den avlämnade propositionen är
              något som väl allra bäst förstås av någon annan. Jag har svårt
              att förstå denna tingens ordning men får väl tro att det ligger
              någon sorts högre vetenskap i detta.
            </seg>
            <seg n="7dc89146">
              Nåväl, med det kunde man lockas att avstå från att diskutera
              de förslag som ändå förs fram i motionerna, men jag tänkte i alla
              fall kommentera de här områdena något. Vad gäller jämställdhet
              ser jag dessutom fram mot ytterligare en diskussion och debatt
              om ett par veckor här i kammaren.
            </seg>
            <seg n="8a70e041">
              Under lång tid har Moderaterna och även andra partier haft synpunkter
              på de olika ombudsmännen och de olika lagstiftningar som gäller.
              Vi menar att all diskriminering, oavsett motiv, är avskyvärd.
              Men steg för steg har lagstiftningen blivit alltmer komplicerad,
              oöverskådlig och svårtolkad. Som vi ser det har det inte funnits
              någon sorts hållbara motiv för att dela upp diskrimineringslagstiftningen
              i olika grupper, som det nu är, och på så vis också märka ut människor
              beroende på vilka grunder de har blivit diskriminerade på.
            </seg>
            <seg n="27d7f9d2">
              All diskriminering både kan och ska behandlas på samma sätt av
              lagstiftaren. Därför ska en sammanhållen, tydlig och enhetlig
              diskrimineringslagstiftning införas, menar vi. Vi är därför positiva
              till Diskrimineringsutredningens förslag om att slå samman de
              fyra ombudsmännen till en enda myndighet, Ombudsmannen mot diskriminering.
              I och med det sänder man en tydlig signal till alla berörda att
              diskriminering, vad den än kan hänföras till, ses som precis lika
              allvarlig från lagstiftarens sida. Med en sådan lag skulle man
              också tydliggöra att diskriminering inte kan accepteras. Det skulle
              också vara, tycker vi, ett vassare redskap i kampen mot diskriminering.
            </seg>
            <seg n="97f63529">
              Förutom det bidrar en sammanhållen lagstiftning till att det
              blir enklare, inte minst för de mindre företagen, att både förstå
              och efterleva diskrimineringslagstiftningen. Detta föreslår Diskrimineringsutredningen.
              Alliansens partier ställer sig bakom det förslaget. Det är synd,
              fru talman, att vänsterkartellen i utskottet inte vågar sätta
              ned foten i frågan utan väljer att passa. Man hänvisar till pågående
              arbete. Ett tydligt besked från arbetsmarknadsutskottet skulle
              kanske ha varit en god vägvisare till dem som har att bereda frågan.
            </seg>
            <seg n="49e0c860">
              I betänkandet tas också frågan om etnisk diskriminering upp,
              men också där passar man från vänsterkartellen. Det finns flera
              motioner som föreslår ett införande av anonymiserade anställningsförfaranden,
              att avidentifiera ansökningshandlingar, men man väljer att inte
              här och nu ta ställning.
            </seg>
            <seg n="733b96e9">
              En tidigare riksdagsledamot som jag träffade i dag berättade
              för mig att han alldeles nyligen har mött en person som kommer
              från Vitryssland. Han har motsvarande fil.mag. från Ukraina, han
              har två examina i Sverige, han talar två slaviska språk, engelska
              och tyska förutom svenska han är en finansanalytiker som inte
              kommer intill. Vi har alla träffat någon med ett precis likadant
              öde. Nog är möjligheten för honom och för andra att komma fram
              till anställningsintervjustadiet mycket större och mer trolig
              med avidentifierade handlingar! Det är trist att det är så, men
              det är dumt och onödigt att blunda för att det faktiskt förekommer
              etnisk bortsortering på arbetsmarknaden. Bättre då att försöka
              göra något åt saken än att fortsätta passa.
            </seg>
            <seg n="c5cf3c25">
              Fru talman! Det finns motioner i betänkandet som också tar upp
              frågan om positiv särbehandling. Det gör Diskrimineringskommittén
              också. Där föreslås att positiv särbehandling på grund av etnicitet
              och kön ska vara tillåten i arbetslivet. Moderaterna motsätter
              sig det. Vi menar att det inte har räckt med de åtgärder som hittills
              har vidtagits, men vi är av den bestämda uppfattningen att de
              problem som en positiv särbehandling skulle medföra är så stora
              och skulle skapa så stor rättsosäkerhet att de inte på något sätt
              uppvägs av de fördelar som Diskrimineringskommittén pratar om.
            </seg>
            <seg n="e83da214">
              Det räcker med att peka på att positiv särbehandling alltid är
              diskriminering. Att positivt särbehandla någon innebär att man
              missgynnar en annan. Då saknas lika skydd för individer, och vi
              är tillbaka på ruta ett inte för den som blev positivt särbehandlad,
              men för den som fick stå tillbaka.
            </seg>
            <seg n="93d4a680">
              Fru talman! Sverige är på många sätt ett bra land att leva i
              för både män och kvinnor. Att vi har en utbyggd barnomsorg och
              en skola som fungerar, även om den inte gör det för alla, bidrar
              till att minska skillnaderna mellan män och kvinnor. Att män och
              kvinnor inte heller sambeskattas har varit centralt för att kvinnor
              arbetar i större utsträckning än i många andra länder. Däremot
              är det tydligt att det kvarstår allvarliga jämställdhetsproblem
              i Sverige. Kvinnor tjänar mindre än män, arbetar mindre och i
              större utsträckning i yrken med lägre löner. Kvinnor äger mindre
              än män. Kvinnor äger bara en femtedel av företagen, och en genomsnittlig
              kvinna i förvärvsaktiv ålder äger ungefär hälften av vad motsvarande
              man gör.
            </seg>
            <seg n="c0f36ea3">
              Andelen kvinnliga företagare med anställda har minskat drastiskt
              de senaste tio åren. Mellan 1994 och 2004 sjönk den med 17 %,
              och Sverige ligger nu på en inte alls smickrande 23:e plats av
              25 möjliga i EU i fråga om kvinnliga företagare. Kvinnor har i
              Sverige mindre makt och resurser än män. Kvinnor är underrepresenterade
              som chefer och i andra ledande befattningar. Kvinnor får ofta
              sämre sjukvård och är oftare sjukskrivna. Kvinnor är också dubbelt
              så mycket sjukskrivna som män. I dag är det kvinnor som står för
              två tredjedelar av alla sjukskrivningsdagar och som är överrepresenterade
              bland de förtidspensionerade. Hela 64 % av kvinnors diagnoser
              rör stressrelaterade besvär, utbrändhet eller värk i rörelseorganen.
            </seg>
            <seg n="09ed23bf">
              Det är kvinnor som drabbas av det ökade våldet. Våldtäkterna
              ökade 2005 med 32 %. Kvinnor känner sig ofta otrygga och rädda
              för att gå ut ensamma på kvällar och nätter, detta trots att vi
              vet att merparten av våldet mot kvinnor begås i det egna hemmet
              av en närstående man eller kvinna. Men vad hjälper den kunskapen
              den kvinna som lever i ett tryggt förhållande men med upprepade
              våldsbrott i sin nära omgivning?
            </seg>
            <seg n="cfe8bce2">
              Det är ingen underdrift att säga att regeringen har misslyckats
              med jämställdhetspolitiken. Finansdepartementets bilaga om fördelningen
              mellan män och kvinnor som publicerades i budgetpropositionen
              i höstas visar på omfattningen av detta misslyckande. Där kan
              man läsa att kvinnor utför påtagligt mer av hemarbetet än män
              och arbetar mer halvtid och deltid än män. Sysselsättningen är
              lägre bland kvinnor. Arbetsmarknaden är starkt könsuppdelad. I
              kommun- och landstingssektor är det kvinnorna som utgör 80 % av
              de anställda medan 80 % av männen finns i den privata sektorn.
              Kvinnor tjänar mindre än män, som jag sade. Kvinnor har i genomsnitt
              löneinkomster på 158 000 om året medan männen i snitt tjänar 238
              000. Bara hälften så många kvinnor som män har inkomster från
              företagande.
            </seg>
            <seg n="c52cddab">
              När vi då läser utskottsbetänkandet på s. 31 kan vi se vad FN:s
              kommitté mot diskriminering har att säga om vårt land. Där har
              man uttryckt oro över att lönegapet mellan kvinnor och män i Sverige
              inte har minskat under de senaste tio åren. Man uppmanar regeringen
              att anta handlingsplaner och vidta aktiva åtgärder för att bekämpa
              lönediskriminering av kvinnor.
            </seg>
            <seg n="3c14b3b7">
              Den socialdemokratiska regeringen och stödpartierna har haft
              tolv år på sig att åstadkomma den jämställdhet de säger sig värna
              om, men i stället har klyftorna ökat.
            </seg>
            <seg n="c23b2a4a">
              Fru talman! En av de viktigaste jämställdhetsåtgärderna är att
              bryta upp monopolen inom kommuner och landsting för nya idéer
              och kvinnliga företagare. Att majoriteten fortfarande håller fast
              vid gamla skrivningar om att konkurrensutsättningar inte är den
              givna lösningen eller att JämO har fått ökning av sitt anslag
              gör i alla fall mig ganska uppgiven.
            </seg>
            <seg n="d2078b99">
              Ökad konkurrensutsättning inom kvinnors expertområden, verksamheter
              som äldreomsorg och sjukvård, skulle kunna utveckla den traditionellt
              kvinnliga arbetsmarknaden. Att öppna upp de offentligt finansierade
              välfärdstjänsterna för en riktig, reell konkurrens och privat
              företagande hos de kvinnor som är verksamma där, det är att ta
              till vara den tillväxtpotential som finns.
            </seg>
            <seg n="b1c83d23">
              Vi moderater vill öka möjligheten för kvinnor att göra lönekarriär
              och bryta den manliga dominansen inom företagandet. Fler kvinnor
              borde få chansen att utvecklas inom sina yrken och ta sig uppåt
              på karriär- och lönestegen. Det skulle också innebära fler kvinnliga
              förebilder inom sektorer som tidigare varit förbehållna männen
              och på lång sikt också bidra till en rejäl, riktig och hållbar
              jämställdhet.
            </seg>
            <seg n="08866255">
              I dag är mer än hälften av Sveriges yrkesarbetande kvinnor hänvisade
              till den offentliga sektorn som arbetsgivare och saknar i praktiken
              tillgång till en fri arbetsmarknad. Det som, paradoxalt nog, var
              tänkt att underlätta för kvinnor har blivit en kvinnofälla.
            </seg>
            <seg n="4b90d4a3">
              Vi ser ett större behov av vård- och omsorgstjänster i framtiden.
              Att efterfrågan på en tjänst ökar brukar innebära att lönerna
              ökar, om konkurrensen fungerar på arbetsmarknaden. Men eftersom
              det är så att kvinnor i hög grad jobbar i offentlig sektor med
              bristfällig konkurrens eller ingen konkurrens alls blir det inte
              samma effekt. Därför är det självklart att det bör ges möjligheter
              för mer konkurrens på området.
            </seg>
            <seg n="2f4df680">
              Att vi också föreslår en skattesänkning för införande av hushållsnära
              tjänster behöver jag knappast tala om, herr talman. Det gör vi
              självklart allt för att underlätta för kvinnor.
            </seg>
            <seg n="6ea7732b">
              Herr talman! I detta betänkande har Moderaterna ett flertal reservationer,
              men för tids vinnandes skull nöjer jag mig med att yrka bifall
              till reservation 5.
            </seg>
          </u>
          <note type="speaker" n="46b7d889">
            Anf. 26 MARTIN ANDREASSON (fp):
          </note>
          <u who="martin_andreasson_f03825" xml:id="i-528fd2bf1fd0e53e-0" n="5e0a3eb5">
            <seg n="f710ffaf">
              Herr talman! Jag kommer i mitt anförande att ta upp de delar
              av betänkandet som handlar om diskrimineringsfrågor, och lite
              senare kommer min partikollega Tina Acketoft att komma tillbaka
              till de frågor som handlar om jämställdhetspolitik, och jämställdhetslagstiftningen
              specifikt.
            </seg>
            <seg n="f5483191">
              Diskriminering är ett ord som ibland lever sitt eget liv. Ibland
              hör man det användas lite slarvigt, som att man säger att man
              är diskriminerad när man inte blir tagen på allvar eller när den
              som inte får igenom sin vilja tycker att det är diskriminerande.
              Jag tycker att det är väldigt viktigt att slå fast att diskriminering
              är någonting mycket allvarligare än så.
            </seg>
            <seg n="845a7577">
              Diskriminering handlar om de situationer när människor förnekas
              rätten att bli bemött för den man är och i stället bemöts, sorteras,
              utifrån andras föreställningar om grupper, om kategorier och om
              normer som gör att man sorterar människor i dem som är innanför
              och dem som är utanför.
            </seg>
            <seg n="b650bf14">
              Diskriminering hänger väldigt mycket ihop med vilka dolda värderingar
              som finns i vårt samhälle, om vad som är normen och vad som faller
              utanför normen, vilka som är innanför och vilka som är utanför,
              vilka som har makten och vilka som kanske kan få tillträde till
              den men på villkor att de som har makten delar med sig.
            </seg>
            <seg n="c4f0e68f">
              Därför handlar väldigt mycket av diskrimineringsfrågorna i grunden
              om att synliggöra de osynliga hierarkierna, som jag tror att vi
              alla bär med oss på ett eller annat sätt. Diskrimineringen beror
              på värderingar i samhället, men de värderingarna finns inte utanför
              människor. De finns och de syns i det dagliga mötet mellan människor.
              Det är där som diskrimineringen tar sig uttryck.
            </seg>
            <seg n="458eb85b">
              Det visas till exempel i att människor med höga utbildningar
              från länder som ligger långt bort från Sverige inte får sin kompetens
              tagen på allvar, medan man tar för givet att en person som kanske
              har en lägre utbildning i Sverige har en kompetens som ska tas
              mer på allvar.
            </seg>
            <seg n="adc1a399">
              Det visas genom de normer för vilka meriter och vilken kompetens
              som gäller när det verkligen är allvar och som gör att det fortfarande
              är en förkrossande övervikt män som rekryteras till vissa ledande
              uppdrag.
            </seg>
            <seg n="81aba356">
              De här normerna syns när det visar sig att funktionshindrade
              blir bortsorterade både från arbetslivet och från andra delar
              av samhällslivet, därför att omgivningen tar för givet att de
              inte behöver tas på allvar på samma sätt som andra människor.
            </seg>
            <seg n="bd5110ef">
              Att motarbeta diskriminering och vara kompromisslös i kampen
              mot diskriminering är att försvara alla människors lika rättigheter.
              Det är just för att den rätten inte ska bli den starkes rätt eller
              rätten för den som redan är innanför som vi behöver en stark och
              fungerande diskrimineringslagstiftning.
            </seg>
            <seg n="1b780feb">
              Jag är glad över att vi i kammaren i dag är rätt så överens om
              att Sverige behöver en diskrimineringslagstiftning och att vi
              behöver ett lagskydd som gör att individen har rätt att få upprättelse
              när man blir utsatt för diskriminering.
            </seg>
            <seg n="3b67c06e">
              Det är tyvärr inte speciellt länge sedan den grundfrågan var
              ganska kontroversiell också i den här kammaren. När jämställdhetslagen
              drevs igenom och när Jämställdhetsombudsmannen tillkom var det
              långt ifrån okontroversiellt. Tvärtom var det resultatet av en
              hård politisk strid som gjorde att det kunde bli verklighet under
              de borgerliga regeringsåren på 70-talet. De kommande reformerna
              på 80- och 90-talen var inte heller okontroversiella.
            </seg>
            <seg n="609621a4">
              Många av de frågor som tas upp i det här betänkandet gäller frågor
              där alla har väntat på Diskrimineringskommitténs betänkande. Diskrimineringskommittén
              fick för nästan fyra år sedan, om jag räknar rätt, i uppdrag att
              göra den samlade översyn av diskrimineringslagarna som vi alla
              har väntat på och alla har efterlyst.
            </seg>
            <seg n="41e874f4">
              I likhet med den föregående talaren tycker jag att det är väldigt
              synd att utskottets majoritet avstår från tillfället att göra
              vissa tydliga ställningstaganden om de principer som vi vill att
              det här arbetet nu ska leda vidare till. Vi behöver till exempel
              äntligen bli kvitt dagens lapptäcke av diskrimineringslagar som
              inte är samordnade, och vi behöver en stark, sammanhållen och
              gemensam diskrimineringslag för alla diskrimineringsgrunder.
            </seg>
            <seg n="e8d8b376">
              Jag tycker också att det hade varit bra om riksdagen hade tagit
              tillfället att säga att vi också behöver en gemensam ombudsman
              mot diskriminering, just för att se till att all diskriminering
              behandlas som ett sammanhållet problem och den enskilde också
              får lättare att veta vart han ska vända sig.
            </seg>
            <seg n="19aaee39">
              Diskrimineringskommitténs förslag innehåller saker som Folkpartiet
              välkomnar, men också saker som Folkpartiet är starkt kritiskt
              till. En sak som vi välkomnar är till exempel att man i sitt förslag
              breddar diskrimineringslagstiftningen till att också omfatta könsidentitet
              och ålder. Det hade varit välkommet om vi i dag också hade kunnat
              få ett ställningstagande från kammaren i de frågorna, men vi får
              anledning att återkomma där också.
            </seg>
            <seg n="fb5101dc">
              Ändå vill jag passa på tillfället att säga att jag inte tror
              att vi ska nöja oss med de frågor som nu har hamnat i Diskrimineringskommitténs
              betänkande och som Regeringskansliet, och den regering som sitter
              efter valet, sedan får gripa sig an och jobba vidare med.
            </seg>
            <seg n="7786f9ce">
              Menar vi allvar med att bryta med de dolda hierarkierna och försvara
              människors lika rättigheter på alla samhällsområden måste vi också
              titta på annan lagstiftning, som inte ligger på vårt utskotts
              bord. Om talmannen tillåter vill jag passa på tillfället att säga
              att vi också har diskrimineringslagstiftning inom till exempel
              det straffrättsliga området. Där har Folkpartiet begärt en översyn
              av de regler som handlar om etnisk diskriminering och de speciella
              åtalsbestämmelser som gäller vid förolämpning och förtal med anspelning
              på etnicitet eller homosexualitet, för att ta några exempel.
            </seg>
            <seg n="344ad92d">
              Likadant skulle man behöva stärka det konstitutionella diskrimineringsskyddet,
              som förbjuder viss form av diskriminerande lagstiftning, men inte
              all form av diskriminerande lagstiftning. Det får vi återkomma
              till i annat sammanhang.
            </seg>
            <seg n="bbe7c1ae">
              Det finns, som sagt, några frågor där det är viktigt att vi borde
              kunna komma vidare. Jag tycker, i likhet med föregående talare,
              att det är viktigt att vi ser till att en verksamhet med anonyma
              ansökningshandlingar blir verklighet så fort som möjligt. Jag
              tror att det är viktigt att se till att stat och kommun där går
              före och också erbjuder privata arbetsgivare de redskap som de
              behöver för att kunna använda dem i sin verksamhet, om privata
              arbetsgivare också vill delta i den här försöksverksamheten.
            </seg>
            <seg n="3d820fdf">
              Jag tror att det är ett sätt, som är väl värt att pröva, för
              att se till att människor blir bemötta inte på grund av vad de
              heter, varifrån de kommer eller vilken ålder de har utan på grund
              av vilken kompetens de kan erbjuda och vilka meriter de har.
            </seg>
            <seg n="07bb5d77">
              Just därför tycker jag att det är så extremt olyckligt att vi
              fortfarande har en debatt som handlar om att vi dessutom ska införa
              raka motsatsen till lika behandling, nämligen en positiv diskriminering,
              eller en positiv kvotering, som tas upp i en reservation från
              Miljöpartiet.
            </seg>
            <seg n="639020c5">
              Vad man än vill kalla det handlar positiv särbehandling, eller
              rentav kvotering som det talas om här, om raka motsatsen till
              lika behandling. Det handlar om att sortera människor utifrån
              kategorier. Jag tror att det inte bara vore djupt olyckligt utan
              direkt skadligt för det fortsatta arbetet mot diskriminering om
              vi slog in på den vägen.
            </seg>
            <seg n="ad68aeea">
              Jag är också väldigt förvånad över de resonemang som förs om
              att Sverige kan luta sig mot erfarenheterna från andra länder.
              Jag hoppas att vi får tillfälle att komma tillbaka till det i
              den kommande debatten. Jag är djupt förvånad och beklagar att
              den debatten fortfarande pågår.
            </seg>
            <seg n="eb30165e">
              Jag vill för tids vinnande, herr talman, inte yrka bifall till
              någon av de reservationer som Folkpartiet står bakom i det här
              avsnittet, men jag står givetvis bakom alla reservationerna.
            </seg>
          </u>
          <note type="speaker" n="966912a2">
            Anf. 27 STEFAN ATTEFALL (kd):
          </note>
          <u who="stefan_attefall_226f00" xml:id="i-deb588b0010354b7-0" n="4ec113da" next="i-dd94733b729e381e-0">
            <seg n="b7b8605a">
              Herr talman! Jag vill börja med att yrka bifall till reservationerna
              19 och 27. Jag nöjer mig med att yrka bifall till dem, och det
              är också de två jag kommer att beröra i mitt anförande, men först
              några ord om Diskrimineringskommitténs betänkande som ju är klart
              sedan tidigare.
            </seg>
            <seg n="f9408550">
              Redan 1999, eller om det var på senhösten 1998, när vi antog
              en del nya lagar på diskrimineringsområdet medverkade vi kristdemokrater
              till skrivningar i arbetsmarknadsutskottet om att få en mer sammanhållen
              lagstiftning och samordning av myndigheterna. Redan då skrevs
              det in sådana uppdrag till regeringen. Det dröjde några år innan
              regeringen lyckades få fram direktiv till denna utredning. Det
              dröjde ännu fler år för utredningen att jobba. Den har nu kommit
              fram med ett imponerande, åtminstone till antalet sidor, betänkande.
            </seg>
            <seg n="7f45fc99">
              Vi har sju lagar. Det är också intressant. Medan kommittén har
              arbetat har ett antal lagar tillförts. Vi har fyra myndigheter
              som ska jobba med de här sakerna. Diskrimineringskommittén skriver
              själv att det är svårt att överblicka alla lagar, och det är ett
              lapptäcke av lagar. Det är ett problem för dem som ska använda
              sig av lagstiftningen, både för företag, arbetsgivare, fackliga
              organisationer och självklart för enskilda människor. Det är alltså
              bra att det här betänkandet har kommit, och det är över lag bra
              tankar och förslag. Vi får nu avvakta remissbehandling och behandling
              i Regeringskansliet innan vi får ett slutligt förslag.
            </seg>
            <seg n="c1310aa5">
              Det är också viktigt, tycker jag, att slå fast att vi behöver
              en tydlig lagstiftning som garanterar mänskliga rättigheter. Skydd
              mot diskriminering är en sådan mänsklig rättighet. Vi har stora
              problem. Det vet vi. Medan människor med invandrarbakgrund har
              en förvärvsfrekvens på drygt 60 % ligger den på nära 80 % för
              svenskar, och man tjänar ett par tusen kronor lägre i månaden
              i genomsnitt. Särskilt ser vi hur mycket svårare människor som
              är relativt nyanlända har att komma in på arbetsmarknaden.
            </seg>
            <seg n="1686e01e">
              Vad beror då den här diskrimineringen på? Självklart finns det
              inslag av ren rasism även i det svenska samhället, men det är
              kanske inte det stora allomfattande problemet, även om det är
              ett allvarligt problem där det förekommer. Det handlar mycket
              om det extrema normalitetstänkande som finns i vårt land. Och
              det handlar om arbetslivets utformning.
            </seg>
            <seg n="49ca5d6f">
              Normalitetstänkandet handlar om attityder och värderingar hos
              enskilda människor. Det handlar om arbetsgivare som ska sortera
              ansökningshandlingar och som hellre väljer den som uppfattas passa
              in i sammanhanget och som inte avviker. Det handlar om den som
              ska bevilja lån på banken och utifrån samma faktamaterial väljer
              att säga nej till låneansökan från Karim men ja till Sven-Eriks
              låneansökan. Det handlar helt enkelt om hur vi värderar vad som
              är normalt och passande i sammanhanget och ordet kompetens som
              vi ofta lägger in mycket subjektiva värderingar i.
            </seg>
            <seg n="54e18811">
              Det här tror jag måste brytas. Det handlar om enskilda personers
              aktiva handlingar i varje valsituation, men det handlar självklart
              också om hur vi jobbar med detta på ett större plan.
            </seg>
            <seg n="017d1850">
              Det handlar om kunskap om de här sakerna. Vi ska komma ihåg att
              vi i arbetslivet förlitar oss helt och hållet på relationen arbetsgivare
              och fackliga organisationer. Problemet ligger ofta i att normalitetstänkandet
              präglar både facket och arbetsgivaren. De enskilda kan plötsligt
              stå utan någon som talar för deras räkning.
            </seg>
            <seg n="509ab0eb">
              Det leder oss till en annan sak. Det är att vårt rättsskydd är
              uppbyggt på att tvister i arbetslivet ska facket ta hand om, och
              det ska vara en fråga för Arbetsdomstolen. Den enskilde som vill
              driva en egen process har oftast inte i normala fall rättsskyddsförsäkringar
              som passar in och ett rättsskydd som gör att man kan driva sina
              mål. Det är ofta så att om man inte har facket med sig i sitt
              mål är man förlorad på förhand. Och Arbetsdomstolen har representanter
              som är partssammansatta och som kanske mer är fostrade i att tänka
              utifrån befintliga strukturer. En ny typ av arbetstvister får
              inte riktigt plats här. Vi kristdemokrater tror inte att lösningen
              är att flytta bort målen från Arbetsdomstolen, däremot, ungefär
              som Diskrimineringskommittén har tänkt, att ändra på sammansättningen
              i den här typen av mål.
            </seg>
            <seg n="631945a8">
              Men det handlar också om hur vi får arbetslivet enklare för människor
              som kanske inte har de svenska traditionella förkunskaperna att
              komma in i arbetslivet. Det handlar om den som vill starta eget
              företag som möts av krångel som är jobbigt för en infödd svensk
              men som självklart är ännu värre för en människa som inte har
              de perfekta språkkunskaperna eller kan det svenska systemet. Ju
              mer regler och ju mer krångel i den svenska apparaten desto svårare
              är det självklart för en människa som inte har lärt sig detta
              från barnsben.
            </seg>
            <seg n="e86024d7">
              Det handlar om möjligheten att komma in i arbetslivet genom att
              få de enkla jobben från början för att komma in och bevisa sin
              kompetens och sin goda inställning och därmed få andra typer jobb.
              Här går vi faktiskt i motsatt riktning i Sverige. Vi krånglar
              till det ytterligare för människor att komma in på arbetsmarknaden.
              Vi diskuterar en lagstiftning om hur vi ska krångla till det ytterligare
              för människor att komma in på visstidsanställningar och säsongsanställningar.
              Vi gör det svårare för företag att anställa människor i turismbranschen
              och restaurangbranschen och den typen av jobb där många människor,
              inte minst med invandrarbakgrund, får sina första jobb. Vi väntar
              på förslag om lag om rätt till heltid som ytterligare gör det
              svårt för många att få in en fot på arbetsmarknaden. Och vi har
              medfinansieringslagstiftning i sjukförsäkringen som gör att arbetsgivaren
              blir mer och mer noggrann och väljer allt säkrare kort när man
              ska anställa. Det slår bland annat mot människor som har en kortare
              bakgrund i vårt land.
            </seg>
            <seg n="6bff640f">
              På punkt efter punkt går vi alltså i fel riktning när det gäller
              att öppna upp och underlätta för inträdet. Det bidrar till det
              som vi ser i statistiken, att människor med invandrarbakgrund
              tjänar mindre pengar, har lägre förvärvsfrekvens, lever mer på
              socialbidrag och hamnar i utanförskap. På den punkten händer det,
              som sagt var, ganska lite från regeringens sida. Det finns ett
              antal andra områden där man gör insatser, är på väg eller utreder
              och som man kan hoppas leder till goda resultat. Men i de grundläggande
              frågorna finns det oerhört mycket kvar att göra.
            </seg>
            <seg n="3524fb88">
              Herr talman! Får jag också nämna några ord om jämställdhetsfrågorna
              som finns i det här. Vi väntar, som sagt var, på ett annat betänkande
              som handlar om jämställdhetspolitikens mål. Det kommer om några
              veckor att diskuteras i den här kammaren. Men det som finns upptaget
              i det här betänkandet handlar mycket om hur vi ska få ett arbetsliv
              som bättre fungerar ihop med jämställdhet, familjeliv och föräldraskap.
            </seg>
            <seg n="8aea7ccc">
              Det är en viktig sak för oss kristdemokrater hur vi ökar möjligheterna
              för enskilda människor, för män, kvinnor och familjer att få vardagen
              att gå ihop med familjeliv, barn och förvärvsarbete. Det finns
              två stycken huvudstrategier här. Den ena är att styra in alla
              människor i samma fålla för att få de eftersökta effekterna på
              slutet. Vi kristdemokrater säger att det måste vara en annan politik
              som gäller. Ge människor så stor verktygslåda som möjligt! Ge
              dem så många verktyg som möjligt så att de kan finna den lösning
              som passar just den enskilda människan, den enskilda familjen
              och de enskilda barnen!
            </seg>
            <seg n="38df033c">
              Vi har många olika förslag i våra motioner, i detta betänkande
              men självklart också på andra utskottsområden. Det handlar också
              om att höja statusen på att vara hemma med barn och ta ansvar
              för barn och familj. Attityden i debatten är att den som tar ett
              stort ansvar för sina barn gör någonting fult och fel. Det fina
              är det traditionella förvärvsarbetet. Genom den opinionsbildningen
              och den attityden tror man att man ska få fler män att ta större
              ansvar för hemarbete. Jag tror att det är fel väg. Tvärtom. Om
              det är något vi vet att män är känsliga för är det för det som
              har status. Om man höjer statusen på hemarbete och arbete med
              barn lockar man också fler män att ta större ansvar. Jag tror
              att jag kan göra mig till tolk för många män i det uttalandet.
            </seg>
            <seg n="3918b885">
              Det handlar självklart också om att ha en generös föräldraförsäkring.
              Det ställer vi kristdemokrater upp på. Vi vill dessutom höja taket.
              Här tar regeringen också steg i rätt riktning i de förslag som
              läggs fram.
            </seg>
            <seg n="0db1e34a">
              Det handlar om att ge rätt till förlängd tjänstledighet, så att
              man kan ha kvar ett arbete och kanske kunna kombinera detta med
              en heltidsomsorg om sina barn under en längre tid än i dag.
            </seg>
            <seg n="af1ab7ad">
              Det handlar också om rätt till längre deltidstjänstledighet.
              I dag har man rätt att vara tjänstledig en fjärdedel av tiden
              till dess barnet är åtta år. Vi vill förlänga det till dess att
              barnet är tolv år.
            </seg>
            <seg n="f558b3c8">
              Det handlar om våra förslag om barndagar, vårdnadsbidrag och
              liknande som i kombinationer kan passa den enskilda familjen och
              underlätta vardagen.
            </seg>
            <seg n="3439ef77">
              Det handlar om mer flexibla arbetstider. Det handlar om möjligheten
              att ta ut en del av semestern i form av förkortad arbetstid.
            </seg>
            <seg n="d677e161">
              Det är förslag som har diskuterats och som finns i utredningar
              men som regeringen ännu inte har lyckats få fram.
            </seg>
            <seg n="2ff87218">
              Det handlar självklart också om att förstärka skyddet för föräldralediga.
              Och där kommer det nu äntligen förslag från regeringen. Men det
              har tagit ruskigt lång tid att få fram förslag som har legat färdiga
              och som det har funnits en politisk majoritet för sedan lång tid
              tillbaka. Och det är märkligt att denna regering ibland är så
              oerhört senfärdig, särskilt när det gäller frågor som är ganska
              oproblematiska i politisk och juridisk mening.
            </seg>
          </u>
          <note n="50d61656">
            Herr talman! Jag yrkar bifall till reservationerna 19 och 27
            och återkommer förhoppningsvis med övriga frågor i debatten.
          </note>
          <note n="87db71e7">
            Ajournering
          </note>
          <note n="0202a548">
            Kammaren beslutade kl. 13.51 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="stefan_attefall_226f00" xml:id="i-dd94733b729e381e-0" n="4ec113da" prev="i-deb588b0010354b7-0">
            <seg n="c7428ef4">
              Återupptagna förhandlingar
            </seg>
            <seg n="3bee76f1">
              Visumavgifter
            </seg>
          </u>
          <note n="415b4352">
            Förhandlingarna återupptogs kl. 14.00.
          </note>
          <note n="bfbcf636">
            13 § Frågestund
          </note>
          <note n="70502809">
            Anf. 28 ANDRE VICE TALMANNEN:
          </note>
          <note n="5d42676b">
            Vi har kommit till veckans frågestund. Frågor besvaras av vice
            statsminister Bosse Ringholm, statsrådet Morgan Johansson, försvarsminister
            Leni Björklund, statsrådet Jens Orback och statsrådet Ibrahim
            Baylan. Vice statsminister Bosse Ringholm besvarar såväl allmänpolitiska
            frågor som frågor inom sitt ansvarsområde. Frågor till övriga
            statsråd förutsätts beröra deras ansvarsområden inom regeringen.
          </note>
          <note type="speaker" n="4ff814ab">
            Anf. 29 LARS LINDBLAD (m):
          </note>
          <u who="lars_lindblad_0c9b78" xml:id="i-3780883ae6055d16-0" n="8f66d09b">
            <seg n="6485d948">
              Fru talman! EU:s ministerråd ska nästa vecka besluta om att kraftigt
              höja visumavgifterna för de människor som vill resa till EU. Vårt
              perspektiv är att detta sänder mycket felaktiga signaler till
              de länder som har medlemskapsperspektiv eller särskilda grannskapsrelationer
              till EU, till exempel länderna på västra Balkan. Dessa länder
              har många medborgare med en mycket begränsad ekonomi. Tanken med
              visum är att hindra dem som har dåliga avsikter med sitt besök
              och att släppa in dem som har goda avsikter.
            </seg>
            <seg n="e1c92f66">
              Nu riskerar vi att göra visumet till en plånboksfråga, vilket
              ingen borde önska, så min fråga till Europasamordningsminister
              Bosse Ringholm är hur regeringen ska säkerställa till exempel
              att länderna på västra Balkan ges undantag från höjda visumavgifter.
            </seg>
          </u>
          <note type="speaker" n="dafffe3e">
            Anf. 30 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-03028be20f17bd32-2" n="2fb31585">
            <seg n="e1da5508">
              Fru talman! Det är självfallet viktigt när vi gör en gemensam
              aktion mellan EU-länderna för att hantera visumfrågor det kan
              handla inte bara om avgiftsnivåer utan också om andra regelverk
              att hitta ett regelverk som gäller alla länderna. Då tvingas man
              naturligtvis också att välja en gemensam nämnare för de här länderna.
            </seg>
            <seg n="863b4783">
              Jag tror inte att avgiftsnivåerna i det här fallet är av den
              karaktären att det är de som kommer att förhindra ett växande
              utbyte. Vi har ju haft ett sådant växande utbyte och en sådan
              ström av kontakter under senare år, och det kommer säkerligen
              också att fortsätta. Jag tror alltså inte att det är de nivåerna
              som är avgörande i det här sammanhanget. Sedan är det självfallet
              så att hela den här processen är en överenskommelse mellan länderna.
              Vi får se vad det där slutar i.
            </seg>
          </u>
          <note type="speaker" n="d4a5f5f0">
            Anf. 31 LARS LINDBLAD (m):
          </note>
          <u who="lars_lindblad_0c9b78" xml:id="i-3780883ae6055d16-1" n="8f66d09b">
            <seg n="81d74031">
              Fru talman! Till skillnad från Bosse Ringholm tror jag att det
              är en ganska avgörande penningnivå som det här handlar om. Det
              handlar om 60 euro för ett visum. Det är mer än snittet för vad
              en person i Moldavien tjänar. Det här riskerar alltså att bli
              en plånboksfråga. Bara de som har mycket pengar och kapital har
              möjlighet att komma till EU medan studenter och människor som
              är aktiva i ideella organisationer kan hindras och hållas utanför,
              vilket skulle vara väldigt illa.
            </seg>
            <seg n="5e8b42e8">
              Denna fråga påminner ganska mycket om de diskussioner som var
              om övergångsreglerna för de tio nya medlemsländerna. Det här sänder
              väldigt tydliga och negativa signaler till de länder som vi nu
              vill ska närma sig den europeiska unionen.
            </seg>
            <seg n="f59470df">
              Jag är inte riktigt nöjd med ministerns svar utan skulle vilja
              se önskat driv från regeringen att regeringen var väldigt mycket
              tydligare med att hitta undantag för de här geografiska områdena
              med länder som vi vill komma närmare. Det gäller att ge alla människor,
              även de som har svaga inkomster, möjlighet att komma till EU.
            </seg>
          </u>
          <note type="speaker" n="df4cf98f">
            Anf. 32 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-03028be20f17bd32-3" n="2fb31585">
            <seg n="76931d1c">
              Fru talman! För den som ska besöka Sverige och som kommer från
              de länder som Lars Lindblad nu nämner är visumkostnaden en liten
              del av den totala resekostnaden, av den totala kostnaden för uppehälle
              och resa. Om man tar den typ av länder som Lars Lindblad nämnde
              är de stora kostnaderna naturligtvis själva resekostnaden kostnaden
              för resa till och från Sverige plus de uppehållskostnader man
              har här. I det sammanhanget tror jag att visumkostnaden faktiskt
              är begränsad.
            </seg>
            <seg n="5ce3dc36">
              Om man ska göra den här typen av överenskommelser ska hänsyn
              tas till en rad olika faktorer. Minst 25 olika länder är berörda.
              Vidare gäller det kostnaderna för själva hanteringen när visum
              blandas in, så visumkostnaden ska nog inte överdrivas i förhållande
              till alla andra kostnader som kan finnas vid den här typen av
              affärsbesök, turistbesök eller annat.
            </seg>
            <seg n="c3608fdc">
              Vinets effekt på hälsan
            </seg>
          </u>
          <note type="speaker" n="de2660ae">
            Anf. 33 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-2e0ed2cf9782fcd8-1" n="d8117a8f">
            <seg n="92b838cf">
              Fru talman! På senare år har det mer och mer blivit en trossats
              att lite vin varje dag är bra för hjärtat, det vill säga att den
              som inte dricker alkohol löper en större risk för hjärtinfarkt
              än den som dricker måttligt. Om det var sant vore det naturligtvis
              trevligt, särskilt för oss medelålders och äldre män som dricker
              ungefär de rekommenderade kvantiteterna. Den här så kallade sanningen
              har ivrigt marknadsförts av den kommersiella alkoholindustrin.
            </seg>
            <seg n="01c24938">
              Jag undrar om folkhälsoministern har observerat en ny vetenskaplig
              artikel som har väckt stor uppmärksamhet i USA där en grupp ansedda
              forskare har gjort en genomgång av många studier i frågan och
              funnit att de flesta har gjort ett väldigt allvarligt fel, nämligen
              att man som nykterister har räknat de som har slutat dricka just
              av hälsoskäl. De som inte har gjort det felet visar inte på någon
              sådan här så kallad skyddande effekt.
            </seg>
            <seg n="bfa71147">
              Min fråga till Morgan Johansson, som ju är en viktig opinionsbildare
              på området, är om han håller med om att det är vansinne att rekommendera
              folk som inte dricker att börja dricka för att skydda hjärtat
              och om han vill medverka till att sprida denna kunskap.
            </seg>
          </u>
          <note type="speaker" n="1eb1ee86">
            Anf. 34 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-0" n="bb69075f">
            <seg n="30e1b416">
              Fru talman! Jag bygger aldrig min argumentation på att man ska
              rekommendera folk att dricka. Jag har tillräckligt med bekymmer
              ändå ja, inte jag personligen men vårt land när det gäller alkoholpolitiken
              för att man ska göra det.
            </seg>
            <seg n="04283aa9">
              Jag har sett den studie som Gabriel Romanus pekar på, men jag
              har svårt att liksom värdera kvaliteten i den och också svårt
              att veta vilka av forskningsrapporterna som har den högsta kvaliteten
              och som säger sanningen. Låt mig bara säga att vår linje, att
              ha ett ansvarstagande förhållningssätt till alkoholen att vissa
              områden i livet ska vara fria från alkohol, nämligen arbetsplatserna,
              uppväxten, graviditeter och trafiken fungerar som argumentation
              och retorik också fortsättningsvis.
            </seg>
          </u>
          <note type="speaker" n="81dfc115">
            Anf. 35 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-2e0ed2cf9782fcd8-2" n="d8117a8f">
            <seg n="22e9e280">
              Fru talman! Det är klart att det är en naturlig försiktighet
              att man när olika forskare har olika uppfattning tar det lite
              vackert. Jag skulle ändå vilja rekommendera ministern att sätta
              sig ned och verkligen värdera det här eftersom det missbrukas
              så oerhört mycket av just de kommersiella krafterna. Man försöker
              ge ett intryck av att det nästan är bra att dricka lite vin varje
              dag därför att man då skyddar sitt hjärta.
            </seg>
            <seg n="47ba7ced">
              Jag förstår att ministern inte rekommenderar nykterister att
              börja dricka. Det finns ju så mycket annat man kan göra för att
              skydda sitt hjärta motionera, äta bättre och så vidare. Men här
              är det faktiskt så att folkhälsokrafterna behöver gå till motoffensiv
              därför att det förekommer en väldigt spekulativ marknadsföring
              av den här påstådda skyddande effekten. Jag tror inte att man
              behöver vara Nobelpristagare för att inse att den nya studien
              verkligen har ett ganska bra argument.
            </seg>
          </u>
          <note type="speaker" n="ac99270b">
            Anf. 36 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-1" n="bb69075f">
            <seg n="397d2b9b">
              Fru talman! Det stora folkhälsoproblemet är inte att nykterister
              inte dricker någonting, utan det stora folkhälsoproblemet är att
              det finns en grupp människor som har svårt att hantera alkoholen.
              Där ser vi en ökning av totalkonsumtionen de senaste tio åren,
              vilket i sin tur leder till att fler fått ett problemdrickande.
              Det är egentligen det som är mitt stora huvudbry i det avseendet,
              inte att det finns nykterister som inte dricker. Jag kommer alltså
              aldrig att ta diskussionen på det sättet, det vill säga att uppmana
              folk som inte dricker att göra det.
            </seg>
            <seg n="091b2c9c">
              Mediernas könsrollsbeskrivning
            </seg>
          </u>
          <note type="speaker" n="3ea19774">
            Anf. 37 ANNIKA QARLSSON (c):
          </note>
          <u who="annika_qarlsson_19f936" xml:id="i-8b5ed617cb10893a-0" n="4f490c4d">
            <seg n="cbe58fd4">
              Fru talman! Jag har en fråga till statsrådet Jens Orback. För
              ett par år sedan hade vi en väldigt het debatt som rörde mediebilden
              av såväl kvinnor och män som flickor och pojkar. Det var en mycket
              het debatt, och väldigt många var engagerade i frågan. Man kunde
              då se att det fanns ett näringslivsetiskt råd som möjligtvis kunde
              gå in och titta på reklam och sådant. Men man såg också att det
              var väldigt uddlöst; man lyckades inte komma någonvart med de
              saker som faktiskt anmäldes dit.
            </seg>
            <seg n="255c0e6d">
              I medierna är det reportage. Vidare handlar det om skillnader
              i hur man skildras som kvinna eller man.
            </seg>
            <seg n="155f1510">
              Det handlar också väldigt mycket om just reklam. Reklamen sköljer
              över oss både i tidningar och i tv, på tunnelbana och var vi än
              befinner oss och sätter väldigt mycket normer. Det är en enormt
              viktig fråga.
            </seg>
            <seg n="c7a11197">
              Jag vet att det tidigare sades att man skulle arbeta vidare med
              detta. Jag skulle vara intresserad av att höra vilket arbete som
              pågår och varthän man har kommit med det i regeringen.
            </seg>
          </u>
          <note type="speaker" n="4d58aa71">
            Anf. 38 Statsrådet JENS ORBACK (s):
          </note>
          <u who="unknown" xml:id="i-03028be20f17bd32-4" n="f1275153">
            <seg n="71d27481">
              Fru talman! Det är en mycket viktig fråga som Annika Qarlsson
              tar upp, tycker jag, också när man ser ut över landet i stort.
              Jag har möjlighet att följa utvecklingen genom att vara fyrabarnspappa,
              och jag ser en väldig stereotypisering av könsrollerna i medierna.
              Jag ser också en hemsk beskrivning där flickor inte minst objektiveras
              i medier, på Internet, på playstation , i tv och också i tidningar.
            </seg>
            <seg n="ae9a27ac">
              Frågan har varit uppe i den här kammaren tidigare om huruvida
              man här kan lagstifta och huruvida man då inskränker yttrandefrihet
              och så vidare. Det som vi har valt att titta på är det som också
              konstitutionsutskottet har sagt att vi ska titta på: Kan vi se
              om det har blivit värre? Kan vi se att vi kan vidta några andra
              åtgärder? Genom att ge stöd till ett antal olika projekt hoppas
              jag få ett bättre underlag för kartläggningen om det har blivit
              värre.
            </seg>
            <seg n="bc330ae0">
              Sedan tittar vi också på det självsanerande, det som Annika Qarlsson
              tog upp här. Men det tycks mig som att detta inte räcker.
            </seg>
            <seg n="dcd94be1">
              Jag hoppas kunna komma tillbaka för att säga någonting mer om
              vad vi vill göra.
            </seg>
          </u>
          <note type="speaker" n="ae745b52">
            Anf. 39 ANNIKA QARLSSON (c):
          </note>
          <u who="annika_qarlsson_19f936" xml:id="i-8b5ed617cb10893a-1" n="4f490c4d">
            <seg n="24e013aa">
              Fru talman! Jag har ett förslag att skicka med genast. Konsumentmakt
              tror jag är en underskattad makt. Julen för ett par år sedan gick
              riksdagens partiers alla kvinnoförbundare gemensamt ut i en artikel
              och utmanade Hennes &amp; Mauritz sedvanliga julmodell på ett lite
              annorlunda sätt. Vi uppmanade faktiskt människor att tänka själva
              och spendera sina pengar på andra ställen som gjorde bättre reklam.
              Den julen var det Lindex som hade betydligt bättre reklam. Det
              ledde till att Hennes &amp; Mauritz året efter inte hade någon sådan
              reklamkampanj. Jag tror att det var många års arbete som resulterade
              i det.
            </seg>
            <seg n="ebadf148">
              Centerpartiet har tagit fram ett förslag som bygger på det självsanerande
              rådet, men vi vill ha en helt annan sammansättning där självklart
              företag, medier, journalister och framför allt en majoritet av
              konsumenter är de som ingår. Det skulle bli en helt annan tyngd.
              Jag undrar hur ministern ser på det förslaget, om det kan vara
              aktuellt att ta med sig.
            </seg>
          </u>
          <note type="speaker" n="8e641a4a">
            Anf. 40 Statsrådet JENS ORBACK (s):
          </note>
          <u who="unknown" xml:id="i-03028be20f17bd32-5" n="f1275153">
            <seg n="06310cbc">
              Fru talman! Jag tycker att det är ett intressant förslag. Nu
              är det här näringslivets eget etiska råd. Så länge det är näringslivets
              eget tror jag att det är svårt för oss att tala om att så här
              vill vi att det ska bemannas. Det finns naturligtvis skäl för
              oss att se om det kan finnas ett annat råd som har en bredare
              förankring. Jag tror också att det är jättebra om vi kan hitta
              andra möjligheter för opinionsbildning.
            </seg>
            <seg n="c8f3e725">
              I den här kammaren kan vi också stifta lagar. Till exempel Norge
              har en marknadsföringslag som vänder sig mot diskriminerande på
              grund av kön, alltså mot otillbörlig reklam. Vi har regler för
              alkoholreklam, rökning, tobak och så vidare. Därför har vi också
              ett instrument att titta på, möjligen en skärpning av marknadsföringslagen.
              Det är någonting som vi tittar på i Regeringskansliet. Med otillbörlig
              reklam menar jag till exempel att det är otillbörligt att marknadsföra
              en snöskoter eller en bil med en bild på en kvinna klädd i trosor.
              De har ingenting med varandra att göra. Där har vi för avsikt
              att se om det finns en möjlighet att komma åt detta via en skärpning
              av marknadsföringslagen.
            </seg>
            <seg n="2341ab37">
              Skolbarnens arbetsmiljö
            </seg>
          </u>
          <note type="speaker" n="99f3d8e6">
            Anf. 41 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-8b1b3afc50a79b4e-0" n="fab23d23">
            <seg n="4348654d">
              Fru talman! På Sveriges största arbetsplats är det arbetsförhållanden
              som knappast någon vuxen skulle stå ut med. Barnombudsmannen visade
              nyligen i en rapport om skolan att det är ganska förskräckligt
              ställt. Var femte elev får inte vara i fred vid toalettbesök till
              exempel. På hälften av toaletterna saknas tvål och handdukar.
              Vilka vuxna skulle tolerera det på sin arbetsplats? Barn borde
              inte behöva acceptera det.
            </seg>
            <seg n="d7e2da9a">
              Min fråga, fru talman, är vad skolministern tänker göra för att
              det ska bli lugn och ro och en trygg och en bra arbetsmiljö för
              våra skolbarn.
            </seg>
          </u>
          <note type="speaker" n="e62a227d">
            Anf. 42 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-6" n="f1275153">
            <seg n="da3d767a">
              Fru talman! Låt mig först uttrycka min glädje över att vi har
              så många elever i dag på läktaren som lyssnar på den här debatten.
              Det är bra, tycker jag, att de på plats får ta del av riksdagens
              arbete.
            </seg>
            <seg n="75fa714f">
              Tryggheten i skolan och studieron i klassrummet är en av de mest
              prioriterade frågorna för regeringen. Att kunna känna sig trygg
              och må bra är en god förutsättning för att kunna ta till sig lärande
              och den undervisning som sker i skolan.
            </seg>
            <seg n="a21883fb">
              Den absolut viktigaste insatsen för att åstadkomma bättre arbetsmiljö,
              bättre trygghet i skolorna och bättre studiero i klassrummen är
              naturligtvis att se till att vi har tillräckligt med kompetent
              och behörig personal i den svenska skolan. Regeringen har för
              det ändamålet öronmärkt sammanlagt 15 miljarder för att anställa
              15 000 fler lärare och andra specialister.
            </seg>
            <seg n="6b86ce82">
              Dessutom tycker vi att det är viktigt att alla skolor har en
              dialog med elever, föräldrar och lärare om hur de beter sig mot
              varandra, att man har gemensamma ordningsregler som man har kommit
              överens om och där också eleverna haft inflytande vid framtagandet.
              Inflytande gör ofta att man tar ett större ansvar själv för sin
              arbetsmiljö.
            </seg>
          </u>
          <note type="speaker" n="e7031f76">
            Anf. 43 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-8b1b3afc50a79b4e-1" n="fab23d23">
            <seg n="21510d53">
              Fru talman! Det låter väldigt bra att det här är en prioriterad
              fråga, men det räcker faktiskt inte, skolministern. Det behövs
              också handling, inte bara prat.
            </seg>
            <seg n="7db35570">
              Verkligheten i dag är inte bra. På våra skolor är det alldeles
              för många som känner en otrygghet, som inte ens vågar gå på toa
              därför att miljön är som den är. Visst finns det de som har det
              bra, men det är alldeles för många som inte har det bra. Vi kristdemokrater
              kan inte tycka att det är någonting att vara nöjd med efter alla
              år som den nuvarande regeringen haft chansen att göra någonting
              åt detta. I stället har det faktiskt blivit värre.
            </seg>
            <seg n="88098a42">
              Jag saknar konkreta besked från skolministern. Det räcker heller
              inte med att prata om allmänna förslag om projekt eller någonting
              annat som skolministern skulle kunna tänkas prata om. Här krävs
              det aktiva handlingar på gräsrotsnivå, på golvet, och det krävs
              politiska signaler som uppmuntrar detta att få till stånd samtalet
              om värderingar och om trygghet men också konkreta politiska åtgärder
              så att alla barn får gå i en trygg skola. Dit har skolministern
              oerhört långt kvar att nå.
            </seg>
          </u>
          <note type="speaker" n="d6aeffe9">
            Anf. 44 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-7" n="f1275153">
            <seg n="9ea0f31c">
              Fru talman! Det är viktigt att skolan har gott om resurser, kompetent
              personal, kompetenta kuratorer, kompetenta psykologer och skolsköterskor.
              Det är en sak. Jag tror också att det är viktigt att vi har tydliga
              regler, tydligt ansvar för skolan och också tydliga befogenheter.
            </seg>
            <seg n="99c0d60a">
              Den 1 april började en ny lag gälla som just behandlar kränkningar,
              diskriminering, till exempel mobbning, i den svenska skolan tydligt
              ansvar för skolan att agera både förebyggande och också om det
              händer saker i skolan som inte är bra.
            </seg>
            <seg n="d337d781">
              Dessutom har vi haft en utredning som har sett över arbetsmiljön
              i skolan och som har lämnat fram konkreta förslag som vi nu tar
              del av. Regeringen har tagit beslut om att samtliga skolor i landet
              ska ha ordningsregler, gemensamt framtagna av elever och föräldrar.
              Utöver detta är det oerhört viktigt att vi stärker elevernas inflytande,
              för vi vet att människor som är delaktiga och har ett större inflytande
              över sin vardag ofta tar ett större ansvar för densamma. Det är
              ytterligare någonting som jag skulle vilja åstadkomma.
            </seg>
            <seg n="896e6ea6">
              Mönstringskontor i norra Sverige
            </seg>
          </u>
          <note type="speaker" n="7341353f">
            Anf. 45 OLA SUNDELL (m):
          </note>
          <u who="ola_sundell_963beb" xml:id="i-c8860a7560376c23-0" n="e9cab4e2">
            <seg n="905a7291">
              Fru talman! Jag har en fråga till försvarsministern, och det
              gäller Pliktverket.
            </seg>
            <seg n="653d2783">
              Pliktverket aviserar nedläggning i Karlstad och i Östersund.
              Inmönstring ska nu ske i Helsingfors, Kristianstad samt i Göteborg.
            </seg>
            <seg n="2f930cf2">
              Mot bakgrund av att vi har en tvingande lagstiftning på det här
              området som gör att man är tvingad att infinna sig till en mönstring
              är min fråga: Är det inte rimligt, försvarsministern, att även
              norra Sverige har ett mönstringskontor när nu värnplikten ska
              vara kvar?
            </seg>
          </u>
          <note type="speaker" n="c3350c3f">
            Anf. 46 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-8" n="f1275153">
            <seg n="462f7881">
              Fru talman! Ola Sundell är väl medveten om att vi vill försöka
              få mer resurser för den operativa verksamheten i försvaret, mer
              pang för pengarna. Därför har vi som ett steg 2 i omställningen
              av försvaret haft en utredning som har tittat på hur administrationen
              och förvaltningen på försvarsområdet ser ut. Där har det levererats
              ett antal förslag om handlar om att man ska kunna effektivisera
              verksamheten ute på stödmyndigheterna till Försvarsmakten. Nästa
              vecka kommer jag att få in budgetunderlaget ifrån de olika myndigheterna,
              som då kommer att tala om vilka effekter besparingsförslagen får
              när de har tittat närmare på dem. Jag kan föreställa mig att det
              är ganska mycket diskussioner om hur man ska hantera tuffa sparkrav
              som är nödvändiga för omställningen.
            </seg>
            <seg n="ed2241c0">
              Jag tror att det är olämpligt att jag innan jag ens har sett
              förslagen börjar uttala mina bedömningar att det ena är rätt och
              det andra fel, så jag ber att få vänta med det.
            </seg>
          </u>
          <note type="speaker" n="68401ff3">
            Anf. 47 OLA SUNDELL (m):
          </note>
          <u who="ola_sundell_963beb" xml:id="i-c8860a7560376c23-1" n="e9cab4e2">
            <seg n="e1679855">
              Fru talman! Jag tycker att det vore högst lämpligt att försvarsministern
              gjorde det. Nu är det så att vi har en lagstiftning som de facto
              tvingar alla unga män i vapenför ålder att mönstra, och de blir
              sedan uttagna att göra sin värnplikt.
            </seg>
            <seg n="449e1899">
              Från Helsingfors upp till Treriksröset finns det fortfarande
              någon människa kvar som är intresserad av detta med värnplikt.
              Är det nu så att det här förslaget genomförs kommer man att tvingas
              åka som bäst ned till Helsingfors för att göra inmönstringen.
              Då är det enligt min mening rimligt, och det tycker ni säkert
              alla, att det finns någon punkt norr om Helsingfors där man kan
              göra denna mönstring. Det är inga jättekostnader vi talar om,
              utan det här är en rimlighet baserad just på den lagstiftning
              som gäller.
            </seg>
            <seg n="72c3f916">
              Ska vi ha en tvångslagstiftning kanske vi också ska försöka anpassa
              villkoren så att de någorlunda väl stämmer överens med de villkor
              som gäller i detta avlånga land. Alltså, ministern: Är det inte
              rimligt att ha ett mönstringskontor även i norra Sverige?
            </seg>
          </u>
          <note type="speaker" n="3a11330a">
            Anf. 48 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-9" n="f1275153">
            <seg n="07a8d600">
              Fru talman! Det är betydelsefullt att mönstringstillfället blir
              ett bra tillfälle för de unga människor som kommer dit, och det
              sörjer Pliktverket för. Sedan är nästa sak var man ska mönstra.
              Det finns olika sätt att lösa den frågan, om mönstringen ska ske
              i Pliktverkets egna lokaler eller om delar av de utrymmen som
              Försvarsmakten har ska användas, och sådana finns också i norr.
            </seg>
            <seg n="ff2b3f01">
              Jag tror att myndigheterna till slut löser den här uppgiften
              på ett sådant sätt att man slår vakt om att det blir ett positivt
              mönstringstillfälle. Jag är övertygad om att detta kommer att
              kunna lösas. Jag vill också avvakta och se vad det är för förslag
              till förändringar som de olika myndigheterna kommer med när vi
              nu ska effektivisera försvaret och ha mindre administration och
              mer pang för pengarna.
            </seg>
            <seg n="e2b26c3f">
              Opinionsbildning mot prostitution vid fotbolls-VM i Tyskland
            </seg>
          </u>
          <note type="speaker" n="64ce72bc">
            Anf. 49 CARINA HÄGG (s):
          </note>
          <u who="carina_hagg_47dc40" xml:id="i-5676364a7cfa3cf4-0" n="e29ff53e">
            <seg n="cc58317d">
              Fru talman! Jag har en fråga till idrottsminister Bosse Ringholm.
            </seg>
            <seg n="07d87c3a">
              Sedan jag första gången förde in frågan om fotbolls-VM i Tyskland
              och den koppling som det har till prostitution och trafficking
              har frågan kommit att engagera väldigt många här i kammaren men
              också utanför kammaren. Jag vet att Sveriges regering på olika
              sätt har tagit initiativ och varit väldigt aktiv.
            </seg>
            <seg n="db0a1eaf">
              Även om jag hoppas att jag ska få ett skriftligt lite längre
              svar, vill jag nu ta tillfället i akt att ställa frågan om det
              här också är något som regeringen genom statsminister Göran Perssons
              besök i Stralsund kommer att lyfta upp med förbundskansler Angela
              Merkel under morgondagen. Jag tycker att det är oerhört viktigt
              att Angela Merkel får kunskaper direkt från den svenska regeringen
              om hur vi ser på den här frågan men också att vi förmedlar de
              förväntningar som många kvinnor i den här kammaren men också runtom
              i Europa har på Tysklands första kvinnliga förbundskansler. Då
              jag vet att regeringen delar min grundsyn på den här frågan, hoppas
              jag att Bosse Ringholm kan ge mig ett positivt svar här.
            </seg>
          </u>
          <note type="speaker" n="a064ad40">
            Anf. 50 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-03028be20f17bd32-10" n="2fb31585">
            <seg n="43d60a03">
              Fru talman! Sverige har som bekant vid flera tillfällen genom
              olika statsråd och på annat sätt gjort klart att vi ogillar företeelser
              som handlar om både trafficking och prostitution i anslutning
              till fotbolls-VM. Vi tycker att det är viktigt att driva opinionsbildning
              mot de här företeelserna. Vi har också försökt att praktiskt,
              framför allt via justitieministern i EU-sammanhang, se till att
              frågan kommer upp om någon vecka på ett av EU:s ministerråd, så
              att man kan diskutera vad de olika europeiska länderna kan göra
              gemensamt för att förhindra framför allt trafficking .
            </seg>
            <seg n="dd200281">
              Nu är realiteten den att prostitution som sådan är tillåten i
              Tyskland och förenlig med tysk lagstiftning, medan däremot trafficking
              inte är tillåten. Det är klart att vi måste koncentrera våra resurser
              på att i första hand se till att det inte förekommer trafficking
              . Där borde vi rimligen också ha ett stöd av den tyska regeringen
              så att de bör kunna samarbeta med oss på den punkten. Detta ska
              diskuteras nästa vecka framför allt i samband med justitieministrarnas
              möte. Men vi kommer också att ta alla andra tillfällen i akt att
              driva opinionsbildning kring det här.
            </seg>
          </u>
          <note type="speaker" n="9ac5141e">
            Anf. 51 CARINA HÄGG (s):
          </note>
          <u who="carina_hagg_47dc40" xml:id="i-5676364a7cfa3cf4-1" n="e29ff53e">
            <seg n="b678d2dc">
              Fru talman! Europarådet hade i sin parlamentariska församling
              en debatt under förra veckan där jag bland annat i fördebatten
              i utskottet som ansvarig sade till mina tyska kolleger att jag
              tyckte att de var en skam för parlamentet i dess helhet men också
              för den kommitté som hade ansvaret att arbeta med de här frågorna.
              Det finns väldigt mycket av urskuldande. Man talar om förrättningsbås
              som om det skulle vara något positivt. Man talar om larmknappar
              och larmtelefoner. Man berättar hur man organiserar problemet,
              men man berättar inte vad man tänker göra åt det.
            </seg>
            <seg n="4748d76b">
              Jag menar att det finns all anledning att ännu tydligare upprepa
              kraven på våra tyska kolleger och förbundskansler Angela Merkel
              och tala om vilket ansvar de har och att man inte kan särskilja
              trafficking , alltså handel med människor, sexslaveri, från prostitution.
              Sedan har de valt en annan definition av prostitution som är legal
              respektive illegal. Vi delar inte det synsättet och har inte den
              lagstiftningen. Det här är ett problem, men de måste hantera det.
              Det finns ingen ursäkt.
            </seg>
            <seg n="39ea6548">
              Jag blev inte riktigt klar över om det är så att Göran Persson,
              vår statsminister, kommer att ta upp den här frågan direkt med
              Angela Merkel i Stralsund.
            </seg>
          </u>
          <note type="speaker" n="568676e4">
            Anf. 52 Vice statsminister BOSSE RINGHOLM (s):
          </note>
          <u who="bosse_ringholm_8c14c7" xml:id="i-03028be20f17bd32-11" n="2fb31585">
            <seg n="ef6a4a9c">
              Fru talman! Jag delar Carina Häggs uppfattning att vi bör ta
              varje tillfälle i akt att driva opinionsbildning i frågan. Jag
              delar också uppfattningen att förekomsten av prostitution, som
              för Tysklands del är laglig, naturligtvis är en grund och en förutsättning
              för den trafficking som kan komma att förekomma.
            </seg>
            <seg n="57652d51">
              Vi har för svensk del sedan mycket länge, 1998, fattat beslut
              om en ny lagstiftning som förbjuder den här typen av sexköp. Det
              är en lagstiftning som dessbättre har visat sig röna stort intresse
              från andra länder och som nu studeras i andra länder. Kanske kommer
              också andra länder att fatta beslut om motsvarande lagstiftning.
            </seg>
            <seg n="a9f412ec">
              Tyvärr har inte arbetet kommit lika långt i Tyskland. Därför
              har vi anledning att försöka skjutsa på debatten i Tyskland på
              det här området. Vi kommer naturligtvis att se till att vi med
              de möjligheter vi har i EU:s ministerråd och annat ta upp diskussionen
              om opinionsbildningen och övertyga andra länder om att det är
              bra att ta efter den svenska lagstiftningen på området, som faktiskt
              är en väldigt stor framgång.
            </seg>
            <seg n="77d1198d">
              Religiösa friskolor
            </seg>
          </u>
          <note type="speaker" n="d48bc8e9">
            Anf. 53 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-c549468d5fb39b85-0" n="8441d063">
            <seg n="b74ab6a9">
              Fru talman! Just nu pågår en debatt om religiösa friskolor. Som
              vänsterpartist välkomnar jag den debatten. Vi har ju i alla fall
              varit tydliga i den här frågan. Vi tycker inte att religiösa friskolor
              hör hemma i svenskt skolväsende.
            </seg>
            <seg n="e92bcd85">
              En fråga som diskuteras är om det är föräldrarnas rätt enligt
              Europakonventionen som ska gälla eller om det är barnens rätt
              enligt Barnkonventionen som ska ha företräde. Vad anser egentligen
              statsrådet Baylan? Är det barns rätt att bilda sig en egen uppfattning
              och att slippa politisk eller religiös indoktrinering som ska
              gälla, eller är det föräldrarnas önskemål om religiös inriktning
              på skolverksamheten som ska gälla?
            </seg>
          </u>
          <note type="speaker" n="2e6cc4ad">
            Anf. 54 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-12" n="f1275153">
            <seg n="1f8e2301">
              Fru talman! Lennart Gustavsson väcker, tycker jag, en väldigt
              viktig fråga. Det gläder mig också att vi nu fått i gång en diskussion
              om hur vi ska organisera vårt skolväsende och framför allt om
              barnens rätt till en bra utbildning.
            </seg>
            <seg n="ca7cd9df">
              Jag tycker att det är en berättigad fråga att ställa sig om det
              är så klokt att dela in barnen efter föräldrarnas religion när
              de ska börja skolan, om muslimer ska gå i en skola, kristna i
              en annan skola och så vidare. Jag är i grunden ganska skeptisk
              till det. Jag menar att det finns ett värde i att vi har blandade
              skolor, att vi har skolor där barn med olika bakgrund, såväl religiöst
              som etniskt och socialt, träffas och att man i den träffen utvecklar
              en förståelse för att man kan vara olika men ändå lika mycket
              värd och ha samma rätt.
            </seg>
            <seg n="a90faa2d">
              Om vi nu frivilligt segregerar skolan eller via offentliga medel,
              ja då finns risken att den här träffen inte blir av och att vi
              också kan riskera att slå sönder den gemensamma grundskolan men
              faktiskt också kanske få en bristande samhällsgemenskap.
            </seg>
          </u>
          <note type="speaker" n="74eca541">
            Anf. 55 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-c549468d5fb39b85-1" n="8441d063">
            <seg n="fd0c27be">
              Fru talman! Jag tror att vi är helt överens om att skolan ska
              vara just en mötesplats för elever med olika bakgrund religiöst,
              socialt eller etniskt.
            </seg>
            <seg n="cc45b1ae">
              Vi från Vänsterpartiet har länge ifrågasatt skrivningarna i läroplanen
              där man hänvisar till den etik som förvaltas av kristen tradition
              och västerländsk humanism. För oss är värdegrundsarbetet otroligt
              viktigt. Men man måste ju fråga sig om det kan vara rätt att lyfta
              fram en religion i värdegrundsarbetet.
            </seg>
            <seg n="df3425b3">
              Nu har vi sett att även lärarfackliga organisationer ifrågasätter
              skrivningarna i läroplanen. Min fråga är: När ska den socialdemokratiska
              regeringen ifrågasätta dem?
            </seg>
          </u>
          <note type="speaker" n="85c022f7">
            Anf. 56 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-13" n="f1275153">
            <seg n="02607d8a">
              Fru talman! Låt oss inte skapa ett problem som inte finns. Det
              är tydligt i den gällande läroplanen att det är demokratin och
              alla människors lika värde och därmed också rätt som är grunden
              för vår skola.
            </seg>
            <seg n="ac99ed6f">
              Den hänvisning som finns handlar mer om ett historiskt faktum,
              som ju ändå är ett faktum. Det går inte att säga något annat.
            </seg>
            <seg n="2aeec86f">
              Jag fick frågan om vad jag anser om indoktrinering och om skolans
              roll i detta. Låt mig vara väldigt tydlig. Det är tydligt redan
              i dag i läroplanen och jag är beredd att förtydliga detta ytterligare
              om det skulle behövas att skolans undervisning ska vara objektiv.
              Den ska vara allsidig. Den ska ge utrymme för undervisning om
              alla religioner så att man kan öka förståelsen för detta.
            </seg>
            <seg n="bf31c973">
              Dessutom menar jag att vi skulle behöva skärpa uppföljningen
              av och tillsynen över den svenska skolan, inte minst när det handlar
              om möjligheten att dra in tillstånd för en skola om den grovt
              kränker eleverna eller, för den delen, kränker den gemensamma
              läroplanen.
            </seg>
            <seg n="2a00d4b6">
              Barn som far illa
            </seg>
          </u>
          <note type="speaker" n="8def16f2">
            Anf. 57 MARITA ARONSON (fp):
          </note>
          <u who="unknown" xml:id="i-03028be20f17bd32-14" n="f1275153">
            <seg n="63215d31">
              Fru talman! Jag har en fråga till ministern Morgan Johansson.
              Under den senaste tiden har flera händelser debatterats i pressen
              som har gällt barn som har farit illa. Minst två barn har dött
              på grund av brister i föräldraskapet. Det har tyckts som om socialtjänsten
              och andra myndigheter inte har fungerat eller har brustit i sitt
              agerande.
            </seg>
            <seg n="16736935">
              Rädda Barnen har reagerat. Barnombudsmannen har också reagerat,
              och tycker att barn ska ha samma rättstrygghet som vuxna. Det
              är tydligt att barns skyddsnät brister i dag i Sverige.
            </seg>
            <seg n="fe326110">
              Jag vill fråga ministern hur han tycker att anmälningsskyldigheten
              fungerar över huvud taget. Vad kommer ministern att vidta för
              åtgärder för att det här inte ska upprepas, för att socialtjänsten
              ska bli bättre och för att barn ska behandlas på ett värdigt sätt?
            </seg>
          </u>
          <note type="speaker" n="819782d9">
            Anf. 58 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-2" n="bb69075f">
            <seg n="806c1617">
              Fru talman! Vi säger ofta att föräldrarna är den bästa brottsförebyggande
              resursen och att det är föräldrarna som är det viktigaste i ett
              barns liv för att barn ska få en god och trygg uppväxt. Så är
              det ju.
            </seg>
            <seg n="634a1af5">
              Men precis som Marita Aronson pekar på kan det i en del fall
              vara föräldrarna som är en del av problemet och inte en del av
              lösningen. Det kan gälla missbruksproblem, kriminalitet, sexuella
              övergrepp eller misshandel i familjen. Vår grundläggande inställning
              är att när familjen är svag så måste samhället vara starkt. Då
              måste det finnas ett samhälle runtomkring som kan fånga upp fallen
              och se dem i tid.
            </seg>
            <seg n="dd3390cf">
              Det är bland annat därför vi har anmälningsplikten för till exempel
              barnomsorgspersonal och personal inom hälso- och sjukvården. De
              ska anmäla till socialtjänsten om de ser tecken på att barn far
              illa. Vi skärpte skrivningarna i lagstiftningen för några år sedan,
              och utvidgade då också anmälningsplikten.
            </seg>
            <seg n="5fe17c24">
              Det är för tidigt just nu att säga om det har varit tillräckliga
              skärpningar. Vi måste göra en uppföljning först. Men om vi behöver
              göra ytterligare skärpningar är jag naturligtvis beredd att göra
              det.
            </seg>
          </u>
          <note type="speaker" n="122933c8">
            Anf. 59 MARITA ARONSON (fp):
          </note>
          <u who="unknown" xml:id="i-03028be20f17bd32-15" n="f1275153">
            <seg n="c274b0ad">
              Fru talman! Jag tycker absolut att vi behöver skärpa anmälningsskyldigheten
              en hel del. Den måste bli mycket vassare och bättre. Vi har ett
              bra förslag i Folkpartiet; titta på det!
            </seg>
            <seg n="d6c6ed85">
              Jag tycker också att det skulle behövas ett bättre förebyggande
              föräldrastöd än vad som finns i dag. Det har utretts, till exempel
              av Torgny Danielsson 1997. Han kom fram till att det behövs ett
              bättre föräldraskydd. Före jul kom Tore Brännberg på Folkhälsoinstitutet
              med ett förslag om att för att barns psykiska ohälsa ska förbättras
              så måste det till ett bättre föräldrastöd i landet.
            </seg>
            <seg n="6aa4a68e">
              Jag undrar vad som händer på det här området. Har Morgan Johansson
              någonting i rockärmen när det gäller detta?
            </seg>
          </u>
          <note type="speaker" n="7313676c">
            Anf. 60 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-3" n="bb69075f">
            <seg n="896823b5">
              Fru talman! Jag ser gärna ett bättre föräldrastöd. Jag tror att
              det då är viktigt att man sätter in åtgärder till just de familjer
              och föräldrar som har problem. Det finns till exempel barn som
              växer upp i familjer med missbruksproblem. Det rör sig kanske
              om ett par hundra tusen barn.
            </seg>
            <seg n="5a41b332">
              Vi går nu fram med extra pengar öronmärkta pengar till missbrukarvården
              så att mamma eller pappa kan få en möjlighet att komma ur sitt
              missbruk. Samtidigt vill vi gå fram med mer pengar riktade till
              barnen i de familjerna. På så sätt kan man tidigt stödja barnen
              så att de kan få träffa andra barn med samma erfarenheter och
              även vuxna som är vana vid att diskutera den här typen av problematik.
              Därför sätter vi av 100 miljoner kronor i öronmärkta pengar, riktade
              just till barn i den här typen av problemsituationer under 2006
              och 2007.
            </seg>
            <seg n="4966bad1">
              Den europeiska militära flygskolan i Söderhamn
            </seg>
          </u>
          <note type="speaker" n="aeaf8dab">
            Anf. 61 SVEN BERGSTRÖM (c):
          </note>
          <u who="sven_bergstrom_97960e" xml:id="i-b137af8c66e829a0-0" n="3a3745f8">
            <seg n="ae73d68e">
              Fru talman! Jag har en fråga till försvarsministern. Regeringens
              allra mest besvärande fråga är väl den höga arbetslösheten i allmänhet
              och den höga ungdomsarbetslösheten i synnerhet. Det bekymret har
              blivit särskilt tydligt under senare tid trots den goda ekonomiska
              utvecklingen.
            </seg>
            <seg n="c6144753">
              På hösten 2004 presenterade regeringen ett så kallat paket för
              södra Norrlandskusten och Gävleborg bland annat därför att det
              länet mitt län är hårt drabbat av arbetslösheten. Ett av de mest
              substantiella inslagen i paketet var satsningen på en så kallad
              europeisk militär flygskola i Söderhamn.
            </seg>
            <seg n="779453eb">
              För mig och Centerpartiet, som gärna vill se en mer offensiv
              hållning i fråga om regionalpolitik, vore det här ett välkommet
              inslag.
            </seg>
            <seg n="b99ffe90">
              Jag har en enkel fråga till försvarsministern. Nu har det gått
              ett och ett halvt år sedan planerna presenterades. Hur går det
              med etableringen?
            </seg>
          </u>
          <note type="speaker" n="7b8f8e04">
            Anf. 62 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-16" n="f1275153">
            <seg n="fa1d4b38">
              Fru talman! Allra först instämmer jag i att en allvarlig fråga
              är arbetslösheten bland ungdomar. Glädjande är dock att de siffrorna
              går stadigt nedåt. Vi har ett bättre läge. Med de ökade insatser
              som vi räknar med att göra, tillsammans med konjunkturen, finns
              också förhoppningar att vi kommer att kunna ta ytterligare steg
              för att reducera ungdomsarbetslösheten. Det är ett viktigt mål
              för regeringen.
            </seg>
            <seg n="bce12351">
              När det gäller insatserna i Gävleborg är det korrekt att arbetet
              med den europeiska flygskolan något har bromsats upp. Det har
              visat sig att de ursprungliga initiativen bland de olika flygvapencheferna
              inte hade tillräcklig förankring ute hos de europeiska regeringarna.
              Därför har man varit tvungen att göra ett omtag i den frågan.
              Det gör att arbetet drar ut på tiden.
            </seg>
            <seg n="65b60660">
              För svenskt vidkommande ser vi en europeisk flygskola som ett
              viktigt steg. Vi tycker att det vore bra. Vi utgår från att man
              så småningom kommer att anse det också ute i Europa och att det
              visar sig att Söderhamn blir rätt ort.
            </seg>
          </u>
          <note type="speaker" n="9a7404e6">
            Anf. 63 SVEN BERGSTRÖM (c):
          </note>
          <u who="sven_bergstrom_97960e" xml:id="i-b137af8c66e829a0-1" n="3a3745f8">
            <seg n="e997ed2e">
              Fru talman! Låt mig först notera att förvarsministern beskriver
              att det är ett bättre läge i fråga om ungdomsarbetslösheten när
              mer än var femte ungdom går arbetslös och man knappt märker någon
              nedgång och detta i ett läge när vi har en högkonjunktur och ekonomin
              går på högvarv. Jämfört med länder i vår omgivning är läget i
              Sverige alarmerande, skulle jag vilja säga. Det är inte ett bra
              läge.
            </seg>
            <seg n="a4692d17">
              Jag noterar också att försvarsministern säger att planerna har
              bromsats upp och skjutits på framtiden. Jag hoppas att det inte
              innebär att försvarsministern har släppt taget. Det ska tas ett
              omtag, säger hon. Jag kan försäkra att förväntningarna i Gävleborg
              och Söderhamnsområdet fortfarande är mycket höga. Det finns oerhört
              goda förutsättningar där för en flygplats som är färdig att etableras.
              Det finns fritt flygutrymme och goda kvaliteter i största allmänhet
              om det skulle vara möjligt att etablera en sådan här flygskola
              i Söderhamn.
            </seg>
            <seg n="49635dbc">
              Därför hoppas jag att försvarsministern tar frågan på stort allvar
              och gör sitt yttersta under de månader som hon har kvar fram till
              valet för att få någonting att hända i frågan.
            </seg>
          </u>
          <note type="speaker" n="2d72a39c">
            Anf. 64 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-17" n="f1275153">
            <seg n="c0bb3ce7">
              Fru talman! Ta först och titta lite grann på hur statistiken
              egentligen är utformad, Sven Bergström! Vi kan inte börja räkna
              alla studenter som arbetslösa om de över huvud taget börjar läsa
              tidningen och fundera på om de ska ha något arbete. Verkligheten
              är den i dag att andelen ungdomar som är arbetslösa sjunker. Det
              är en positiv situation. Ta tag i den bilden och se den också!
              Svartmåla inte bara!
            </seg>
            <seg n="c9bc1793">
              Från svensk sida tycker vi att det är viktigt att vi får en europeisk
              flygskola. Det är dyrt med flygskolor. Vi tror att vi skulle vinna
              på att göra detta tillsammans med europeiska länder. Ännu så länge
              är inte alla de övriga medaktörerna övertygade, men vid varje
              tillfälle som finns brukar jag tala för detta. Jag vet att också
              de som arbetar inom det svenska flygvapnet gör det. Vi är överens.
              För oss är Söderhamn det läge som vi förespråkar, vars fördelar
              vi tillsammans presenterar ute i Europa.
            </seg>
            <seg n="71336b6e">
              Segregationen i den svenska skolan
            </seg>
          </u>
          <note type="speaker" n="016ab168">
            Anf. 65 LOUISE MALMSTRÖM (s):
          </note>
          <u who="louise_malmstrom_3ea455" xml:id="i-516867f2b3e8d4d2-0" n="30f9d886">
            <seg n="18a9d586">
              Fru talman! Jag vill ställa min fråga till statsrådet Ibrahim
              Baylan.
            </seg>
            <seg n="6fc4e53d">
              När resultatet av den PISA-studie som jämför 15-åringars skolresultat
              i olika OECD-länder blev känt häromåret startade en intensiv debatt
              kring svenska elevers matematikresultat, och regeringen vidtog
              åtgärder för att stärka matematikundervisningen. Men något som
              också kom fram i studien och som oroade åtminstone mig lika mycket
              var det faktum att segregationen har ökat i den svenska skolan,
              och det har blivit en större klyfta mellan de skolor och de elever
              som presterar bäst respektive sämst. Det här har inte alls diskuterats
              lika flitigt.
            </seg>
            <seg n="a592384c">
              Men vårpropositionens innehåll blev känt förra veckan. Den visade
              sig innehålla en satsning som i alla fall jag tror kan bidra till
              att minska segregationen, om den används på rätt sätt, nämligen
              satsningen på 1 000 resurspersoner till 100 av landets skolor.
            </seg>
            <seg n="e774f192">
              Nu vill jag fråga statsrådet Ibrahim Baylan hur det är tänkt
              att de här resurspersonerna ska användas, hur de ska fördelas
              och hur de ska arbeta och inom vilka områden, så att det här verkligen
              får som effekt att kunskapssegregationen minskas.
            </seg>
          </u>
          <note type="speaker" n="6c2056c9">
            Anf. 66 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-18" n="f1275153">
            <seg n="624fbe43">
              Fru talman! Det är en viktig fråga som Louise Malmström tar upp,
              nämligen rätten till en likvärdig utbildning i hela landet, oavsett
              var man bor.
            </seg>
            <seg n="3ec7a269">
              Vi fick rätt nyligen ytterligare en rapport från OECD. Ett forskarlag
              hade jämfört likvärdighet och jämlikhet i ett antal OECD-länder.
              Man kunde konstatera att den svenska skolan är den mest likvärdiga
              och mest jämlika, men likväl finns det skillnader, och de ökar.
              Det är av den anledningen som regeringen i vårpropositionen föreslår
              att vi ska avsätta sammanlagt 500 miljoner till att satsa på 100
              skolor i landet för att anställa i snitt tio resurspersoner per
              skola. Det kan vara pedagogisk personal men också andra typer
              av specialister som kan hjälpa till med läxläsning, med kontakterna
              med hemmet och med att stötta eleverna så att de får rimliga möjligheter
              att skaffa sig en bra grundutbildning och därefter också göra
              ett fritt val till gymnasiet utefter det intresse de har och det
              liv de vill leva.
            </seg>
          </u>
          <note type="speaker" n="d185a638">
            Anf. 67 LOUISE MALMSTRÖM (s):
          </note>
          <u who="louise_malmstrom_3ea455" xml:id="i-516867f2b3e8d4d2-1" n="30f9d886">
            <seg n="6d142eb3">
              Fru talman! Jag tackar statsrådet för svaret.
            </seg>
            <seg n="890f0e77">
              Ibland tycker jag att den utbildningspolitiska debatten fokuserar
              lite ensidigt på uppföljning av kunskapsutveckling och sådant.
              Det är naturligtvis väldigt viktigt, men ofta kan man ju räkna
              ut på förhand vilka elever som kommer att ha svårt att uppnå målen
              i skolan. Man kan titta på utbildningsbakgrund hos föräldrarna
              och vilka områden de kommer ifrån. Jag tycker att vi måste diskutera
              mer hur vi kan stötta de här eleverna, som är i riskzonen.
            </seg>
            <seg n="49758d36">
              Om de här resurspersonerna används på rätt sätt tror jag att
              de kan bli ett värdefullt verktyg i det här arbetet. Jag hoppas
              verkligen att det blir så och att nästa PISA- undersökning, som
              kommer i höst, visar att segregationen har avstannat eller, förhoppningsvis,
              till och med minskat.
            </seg>
          </u>
          <note type="speaker" n="c45440c7">
            Anf. 68 Statsrådet IBRAHIM BAYLAN (s):
          </note>
          <u who="unknown" xml:id="i-03028be20f17bd32-19" n="f1275153">
            <seg n="c3b551a2">
              Fru talman! Jag hade min egen skolgång i en skola där det fanns
              elever från 40 olika nationer med sinsemellan väldigt stora skillnader.
              Elever som i sitt gamla hemland hade gått i skolan gick där tillsammans
              med elever som aldrig hade gått i en skola innan de flyttade till
              Sverige. Det är klart att det är en speciell utmaning för den
              svenska skolan. Och vi menar att man, i och med att det är en
              väldigt tuff utmaning, naturligtvis också bör få mer resurser
              i den typen av skolor därför att behovet hos eleverna är större.
            </seg>
            <seg n="9508b168">
              Det är tanken om en solidarisk och jämlik skola som gör att vi
              nu väljer att göra en riktad satsning till de 100 skolor som har
              de tuffaste förutsättningarna. Det kan vara skolor där personal,
              föräldrar och elever redan i dag gör ett väldigt bra jobb men
              där det inte räcker därför att förutsättningarna är så oerhört
              tuffa. Behoven ska vara det som styr resursfördelningen. Därför
              avsätter vi också i budgeten sammanlagt 500 miljoner för att satsa
              på de skolorna.
            </seg>
            <seg n="354728a0">
              Beredskapen för pandemi
            </seg>
          </u>
          <note type="speaker" n="cfb2d624">
            Anf. 69 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-37e015aff22cba08-0" n="3d4c9491">
            <seg n="9dd159c7">
              Fru talman! Jag har en fråga till statsrådet Johansson.
            </seg>
            <seg n="b16fcd45">
              Jag har i dag noterat att den ansedda vetenskapliga tidskriften
              The Lancet har en artikel där man går igenom 21 europeiska länders
              beredskapsplaner för en eventuell influensapandemi. Jag har noterat,
              som flera medier, att Sverige i den här samlade bedömningen befinner
              sig i toppgruppen av länder. Det är väldigt glädjande. Samtidigt
              kan vi se att några av våra grannar, Danmark, Norge och Estland,
              befinner sig på mitten.
            </seg>
            <seg n="8ed10d41">
              Den här sammanställningen tycker jag kan ses som ett kvitto på
              att vi har arbetat rätt med de här frågorna i Sverige och att
              vi är väl förberedda, men vi vet samtidigt att det finns mycket
              mer att göra. Jag vill därför fråga statsrådet Morgan Johansson
              vilka insatser som nu planeras för att stärka pandemiberedskapen
              vad gäller landets vaccinförsörjning.
            </seg>
          </u>
          <note type="speaker" n="5b7d0ff9">
            Anf. 70 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-4" n="bb69075f">
            <seg n="59ed31db">
              Fru talman! Jag läste också den artikeln. Det är alltid kul att
              få beröm. Det är också kul att få en bekräftelse på att det vi
              har gjort under några år man ska ju komma ihåg att det här inte
              var någonting som startade när diskussionen om fågelinfluensa
              briserade för ett år sedan, utan detta är någonting som startade
              för flera år sedan i alla fall är ganska rätt eller åtminstone
              så rätt som man kan begära. Det är i alla fall kanske mer rätt
              än vad många andra har gjort hittills.
            </seg>
            <seg n="4808e62a">
              Sverige är då i den grupp av sju länder som ligger bäst till
              av de granskade 21. Dessutom ska man komma ihåg att vi sedan den
              här granskningen gjordes av The Lancet och de här forskarna har
              gjort ytterligare saker. Det här är nämligen baserat på situationen
              den 30 november förra året. Men sedan dess har vi fått på plats
              beredskapsplaner i alla landsting. Sedan dess har vi också beställt
              ytterligare av antivirala läkemedel. Sedan dess har vi också tagit
              emot en rapport kring vaccinförsörjning från en särskild utredare,
              Lars Rekke, som vi nu arbetar vidare med. Målet är att kunna etablera
              vaccinproduktion i Sverige.
            </seg>
          </u>
          <note type="speaker" n="a1a86fda">
            Anf. 71 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-37e015aff22cba08-1" n="3d4c9491">
            <seg n="154767fb">
              Fru talman! Ja, det var just den här sista punkten, som statsrådet
              tog upp, som jag gärna skulle vilja veta mer om. Vad händer nu
              kring Lars Rekkes rapport? Hur kommer ni att arbeta vidare? Det
              gäller diskussionerna med de nordiska länderna och så vidare.
            </seg>
            <seg n="bfa4dfef">
              Jag lämnar över till statsrådet så att han kan säga något ytterligare
              om detta.
            </seg>
          </u>
          <note type="speaker" n="4b1bc64a">
            Anf. 72 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-5" n="bb69075f">
            <seg n="267b2fad">
              Fru talman! Vi tog emot en rapport i slutet av mars. Under den
              här månaden tittar de övriga nordiska länderna på den rapporten.
              Man tittar också på det som Danmark har gjort, för Danmark har
              också ett alternativ till en lösning när det gäller vaccinproduktionen
              som de vill diskutera. Sedan kommer vi, de nordiska ministrarna,
              att träffas i början av maj för att diskutera igenom det här för
              att se hur vi ska landa i slutändan.
            </seg>
            <seg n="16aa3dc3">
              För min del, för Sveriges del, har det varit väldigt viktigt
              att kunna säkerställa tillgången till den senaste tekniken. Vi
              vet inte när det kommer en sådan här fågelinfluensapandemi eller
              om det kommer någon över huvud taget. Och om det kommer någon
              vet vi inte när. Det kan vara om tio år. Det kan vara om ett år.
              Det kan vara om 15 år. Det kan vara om 20 år. Då är det oerhört
              viktigt att veta att vi, oavsett när den kommer, ska ha tillgång
              till den senaste tekniken när det gäller att producera vaccin.
              Då ska vi inte vara bundna till en gammal teknik. Det är därför
              som vi vill ha ett partnerskap med ett stort privat läkemedelsföretag
              som vi kan samarbeta med. Det är den linje som vi har valt.
            </seg>
            <seg n="630ff4d0">
              Jämställdheten i skolan
            </seg>
          </u>
          <note type="speaker" n="b9d58197">
            Anf. 73 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-9e4e11e0c500b27f-0" n="c3ad45bb">
            <seg n="237e9f90">
              Fru talman! Jag vill ställa min fråga till statsrådet Jens Orback.
            </seg>
            <seg n="b69fa51d">
              I vårpropositionen skriver regeringen bara att man vill bryta
              könssegregeringen, men man beskriver inte närmare hur man vill
              göra det. Det enda man ska göra är att öka fokus på pojkars resultat
              i skolan, och Myndigheten för skolutveckling kommer att ges ett
              särskilt uppdrag för att finna åtgärder som förbättrar pojkars
              resultat. Ett fyraårigt projekt ska genomföras, och 10 miljoner
              ska satsas per år.
            </seg>
            <seg n="6a1bee5f">
              Om man då använde de här 40 miljonerna för att öka jämställdheten
              i skolan för båda könen skulle det gynna både pojkar och flickor.
              Jag från Folkpartiet har i och för sig ingenting emot förslaget
              som sådant. Vi har också talat om problemet med att pojkar är
              sämre i skolan, men nog borde väl lite av den här mannan från
              himlen också komma flickorna till del.
            </seg>
            <seg n="73564a54">
              Jag vill höra vad statsrådet tycker att man ska göra för att
              få en mer jämställd skola, för båda könen. Och vad ska man göra
              som också gynnar flickor?
            </seg>
          </u>
          <note type="speaker" n="ccbfd0e8">
            Anf. 74 Statsrådet JENS ORBACK (s):
          </note>
          <u who="unknown" xml:id="i-03028be20f17bd32-20" n="f1275153">
            <seg n="10252120">
              Fru talman! Vi ska ha en skola som främjar jämställdhet mellan
              könen. Och när det gäller jämställdhetspolitiken har skolan också
              haft sin stora inriktning just på att stötta flickor.
            </seg>
            <seg n="24935cd5">
              Men när vi tittar på skolresultaten, inte minst i de studier
              som det har refererats till här, kan vi se att det finns olika
              bakomliggande faktorer. Det handlar om socioekonomiska faktorer,
              vad mamma eller pappa är utbildad till, kön, utrikes bakgrund.
              Och nu kan vi se att kön har en väldigt stor genomslagskraft.
              Och utfallet är negativt för pojkar, inte minst på grundskolan.
            </seg>
            <seg n="ebf2c7f3">
              Men jag vill klargöra för Helena Bargholtz att de stora satsningarna
              när det gäller jämställdhet går till flickorna. Då vill jag bland
              annat nämna det som många kommuner jobbar med i dag, nämligen
              genuspedagoger. Jag har träffat en del genuspedagoger ute i kommunerna.
              De utbildas i kommunerna, går till skolor och utbildar sedan andra
              lärare. Så den stora insatsen för jämställdhetsarbete i skolorna
              är i dag riktad mot flickor.
            </seg>
          </u>
          <note type="speaker" n="f5950084">
            Anf. 75 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-9e4e11e0c500b27f-1" n="c3ad45bb">
            <seg n="56bd8f69">
              Fru talman! Jag får tacka Jens Orback för svaret. Det är skönt
              att flickorna inte förefaller bortglömda. Nu är jag inte närmare
              bekant med hur genuspedagogerna arbetar. Men ett sätt måste vara
              att bland annat stärka unga flickors självkänsla. Det är uppenbart
              att trots att de är duktiga i skolan har de väldigt dålig självkänsla.
            </seg>
            <seg n="c26a2b1c">
              Jag ska knyta an till det som Annika Qarlsson tog upp med den
              felaktiga mediebilden som ofta plågar unga flickor. Arbetar genuspedagogerna
              med att också vända de felaktiga föreställningarna om hur flickor
              ska vara och att de inte bara ska vara duktiga i skolan, utan
              att de också måste vara söta, snygga och tillgängliga?
            </seg>
          </u>
          <note type="speaker" n="9c48f075">
            Anf. 76 Statsrådet JENS ORBACK (s):
          </note>
          <u who="unknown" xml:id="i-03028be20f17bd32-21" n="f1275153">
            <seg n="38db799c">
              Fru talman! Jag vet inte exakt hur genuspedagogerna jobbar, men
              det är en del att få en självbild att det är du som bestämmer.
            </seg>
            <seg n="72c0fdef">
              Jag var ute på en förskola häromdagen uppe i Örnsköldsvik där
              man jobbade på det sättet genom att stärka unga flickor. Då talar
              jag om flickor som är tre, fyra eller fem år eller till och med
              ett och två år och hur man jobbar med dem. Jag skulle vilja säga
              att pedagogiken i förskolan har kommit väldigt långt.
            </seg>
            <seg n="6a9b5139">
              Vi hade en tidigare frågeställning här i kammaren om att just
              blanda elever med olika bakgrund. Därför kan jag inte låta bli
              att känna mig rätt konfunderad över det förslag som har lagts
              fram från en kollega till dig om att man skulle ha könssegregerade
              klasser för flickor och pojkar.
            </seg>
            <seg n="78af9c60">
              Men jag ska inte ta upp den debatten vidare här, eftersom du
              i så fall ska ha en möjlighet att svara.
            </seg>
            <seg n="0dd1377c">
              Tvångsvård av gravida missbrukare
            </seg>
          </u>
          <note type="speaker" n="ffe774de">
            Anf. 77 ULRIK LINDGREN (kd):
          </note>
          <u who="ulrik_lindgren_5f7848" xml:id="i-d2de0b50bd576d46-0" n="e87046ac">
            <seg n="c534cfac">
              Fru talman! Med anledning av att kanske ett hundratal barn föds
              varje år med mycket grava alkoholskador på grund av moderns missbruk
              utlovade Morgan Johansson att han skulle ta vara på de norska
              erfarenheterna av hur mödravården var upplagd därborta. Det inkluderade
              också om vi skulle göra som i Norge att vi också skulle ha som
              yttersta möjlighet att kunna vårda mot den missbrukandes vilja.
            </seg>
            <seg n="c405e2d5">
              Frågan är nu: Har minister Morgan Johansson inhämtat de norska
              erfarenheterna? Om han har inhämtat de norska erfarenheterna,
              är han nu på gång med något initiativ för att vi ska få studs
              i den här frågan om att göra graviditeten till en alkoholfri zon?
            </seg>
          </u>
          <note type="speaker" n="5476cf1f">
            Anf. 78 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-6" n="bb69075f">
            <seg n="2b60035e">
              Fru talman! Den här frågeställningen är väl känd sedan länge.
              Precis som jag sade i den interpellationsdebatt vi hade för en
              tid sedan är min bedömning att jag väldigt gärna skulle vilja
              känna på de argument som ibland förs fram i debatten.
            </seg>
            <seg n="aa6dca26">
              Det finns ett par frågeställningar. En är att om man skulle gå
              fram på en sådan väg att utöka möjligheterna till tvångsomhändertagande
              i det här fallen finns det en risk för att mammorna inte söker
              kontakt med mödrahälsovården. Den risken lyfter man fram från
              dem som inte vill utöka möjligheten, och den finns där.
            </seg>
            <seg n="e4ddd067">
              Å andra sidan är detta i slutändan en väldigt viktig hälsofråga
              både för barnet men också för mamman. När du är gravid är behovet
              av hälso- och sjukvård extra stort. Det gäller också behovet av
              tillsyn och kontroll under den tiden du är gravid. Har du ett
              pågående missbruk är det inte alls säkert att du kan upprätthålla
              en kontakt.
            </seg>
            <seg n="a3f3d6c3">
              Jag vill därför att Socialstyrelsen gör en utvärdering av hur
              forskningsläget ser ut, och en sådan utvärdering är på väg fram.
            </seg>
          </u>
          <note type="speaker" n="133659e7">
            Anf. 79 ULRIK LINDGREN (kd):
          </note>
          <u who="ulrik_lindgren_5f7848" xml:id="i-d2de0b50bd576d46-1" n="e87046ac">
            <seg n="a8dd31ec">
              Fru talman! Jag uppfattade inte av ministerns svar om han har
              inhämtat dessa erfarenheter eller inte. Det har gått ett år sedan
              vi hade denna debatt och jag fick detta löfte om att erfarenheterna
              skulle inhämtas. Det är samma visa som för ett år sedan om att
              erfarenheterna ska inhämtas.
            </seg>
            <seg n="5378d86c">
              När ska erfarenheterna inhämtas så att vi i Sverige ska kunna
              ta ställning till om vi skulle kunna göra mer på området? I stället
              tar ministern lite grann om debatten som vi hade för ett år sedan.
            </seg>
            <seg n="44554cff">
              Redan på den tiden kunde vi redovisa att de norska erfarenheterna
              av det inslag de har där är goda. Kvinnorna skräms inte från mödravården
              och tvekar inte. Tvärtom ser de i Norge det som en oerhört viktig
              solidaritetshandling för både kvinnan och barnet att det i yttersta
              fall finns en tvångsmöjlighet.
            </seg>
            <seg n="b4789be0">
              Därmed vill jag inte på något sätt förringa frivilligvården.
              Till kanske 99 % är det fullt tillräckligt att man på ett frivilligt
              sätt vårdas och tas om hand. Men frågan är: När kommer de norska
              erfarenheterna att inhämtas?
            </seg>
          </u>
          <note type="speaker" n="da225a41">
            Anf. 80 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-3c6b7fc0c98456cb-7" n="bb69075f">
            <seg n="d0c51b59">
              Fru talman! De erfarenheterna är inhämtade i den delen. Jag kontrollerade
              hur forskningsläget ser ut i Norge. Det görs över huvud taget
              ett fåtal sådana omhändertaganden som baseras på graviditet. Det
              gör att underlaget är väldigt dåligt för att kunna dra några säkra
              slutsatser.
            </seg>
            <seg n="81ba4297">
              Det finns också en forskningsrapport i Norge där man skriver
              att man befarar att risken finns att mammor drar sig från mödravården.
              Jag har sagt att jag gärna skulle vilja känna vidare på den argumentationen
              och se vilket underlag som egentligen finns för det.
            </seg>
            <seg n="d6f0c4af">
              När jag sade det konstaterade jag att det nog behöver göras en
              bredare analys av frågan, och det bör Socialstyrelsen göra. Som
              svar på Ulrik Lindgrens fråga rakt av säger jag att Socialstyrelsen
              här bör göra en studie och en lite bredare analys av frågan för
              att vi sedan ska kunna se om vi ska gå vidare i detta.
            </seg>
            <seg n="40b4b37f">
              Marinens musikkår
            </seg>
          </u>
          <note type="speaker" n="1045e3e0">
            Anf. 81 JEPPE JOHNSSON (m):
          </note>
          <u who="jeppe_johnsson_f5be11" xml:id="i-a3c5980f63267d86-0" n="2f370185">
            <seg n="63a5cf0e">
              Fru talman! Jag har en fråga till försvarsministern.
            </seg>
            <seg n="8e3b5e80">
              Försvaret ska spara, och den här gången också på försvarsmusiken
              det lilla som finns kvar. Det spekuleras i en nedläggning av Marinens
              musikkår. Det är en musikkår som i olika former har funnits sedan
              1600-talet. Den är i dag en mycket professionell orkester och
              spelar både inom landet och utom landet. Den är också en del av
              ett levande världsarv i Karlskrona.
            </seg>
            <seg n="37e00b32">
              För några veckor sedan hörde vi signalen faran över. Vi trodde
              att nu var musikkåren räddad. Men så är tydligen inte fallet.
              Nu visar det sig att det var falskt alarm.
            </seg>
            <seg n="b890218f">
              I ett informationsbrev från Försvarsmusikcentrum daterat den
              18 april står följande inför kommande besparingar: Minst två alternativ
              ska redovisas, varav ett ska omfatta avvecklingen av Marinens
              musikkår.
            </seg>
            <seg n="907919c2">
              Min fråga till försvarsministern är: Är nedläggning av Marinens
              musikkår ett alternativ som försvarsministern kan ställa sig bakom?
            </seg>
          </u>
          <note type="speaker" n="4b02d68a">
            Anf. 82 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-22" n="f1275153">
            <seg n="a706db91">
              Fru talman! Jeppe Johnsson tar upp en fråga som är under beredning
              i myndigheten. Den håller på med ett budgetarbete, och vi håller
              på med en stor försvarsomställning.
            </seg>
            <seg n="3bbfd0f1">
              Jag har sagt flera gånger att försvarsmusiken är en viktig del
              av vårt kulturarv, och det ska vara ett levande kulturarv. Men
              det är inte rätt under det att myndigheten håller på att arbeta
              med tuffa budgetramar för att få ut så mycket verksamhet i linje
              med vad riksdagen har bestämt att jag då recenserar det redan
              innan den har slutfört sitt arbete.
            </seg>
            <seg n="c399b034">
              I nästa vecka kommer förslaget till mig. Sedan vidtar min prövning
              av frågan.
            </seg>
            <seg n="43eb4b3c">
              Nordic Battle Group
            </seg>
          </u>
          <note type="speaker" n="47fb938b">
            Anf. 83 ALLAN WIDMAN (fp):
          </note>
          <u who="allan_widman_6a403b" xml:id="i-e15b93e4b8390c27-0" n="93844950">
            <seg n="d8a5f56d">
              Fru talman! Min fråga riktar sig till försvarsministern. Sverige
              har tagit ansvar för att sätta upp en av EU:s stridsgrupper som
              ska kunna sändas ut i världen och upprätthålla fred och säkerhet.
              Den stridsgrupp som vi har ansvar för heter Nordic Battle Group.
            </seg>
            <seg n="90c83f7e">
              Enligt Försvarsmakten ska vartenda förband i Sverige bidra med
              soldater till Nordic Battle Group, förutom Hemvärnets stridsskola
              och ubåtsflottiljen. Alla ska bidra till det ganska lilla förbandet
              om 1 000 soldater.
            </seg>
            <seg n="39684523">
              Jag noterar att försvarsministern bekände sig till devisen mer
              pang för pengarna. Min fråga är: Blir det effektivt och bra att
              soldaterna i Nordic Battle Group utbildas, övas och hålls i beredskap
              åtskilt över hela Sveriges yta?
            </seg>
          </u>
          <note type="speaker" n="6f4664dd">
            Anf. 84 Försvarsminister LENI BJÖRKLUND (s):
          </note>
          <u who="unknown" xml:id="i-03028be20f17bd32-23" n="f1275153">
            <seg n="eb399bec">
              Fru talman! Riksdagen har bestämt att vi ska ha ett modernt insatsförsvar
              som är gripbart här och nu. Det är vad man genomför i omställningen
              ute i Försvarsmakten.
            </seg>
            <seg n="711393a5">
              Nu ska vi också delta med en snabbinsatsförmåga inom Europa.
              Då ska också sägas att den inte kommer att bestå av värnpliktiga,
              utan den kommer att bestå av anställda och människor som har valt
              att delta i det arbetet.
            </seg>
            <seg n="df926437">
              Rekryteringen har påbörjats. Jag utgår ifrån att Försvarsmakten
              finner en effektiv utbildning som ska motsvara riksdagens krav
              att det är ett sådant försvar vi ska ha generellt i Sverige och
              ser till att vi får en nordisk snabbinsatsförmåga som kan fylla
              syftet. Jag litar på Försvarsmakten i det avseendet.
            </seg>
            <seg n="4d32c241">
              Den europeiska jämställdhetspakten
            </seg>
          </u>
          <note type="speaker" n="b79ca445">
            Anf. 85 RONNY OLANDER (s):
          </note>
          <u who="ronny_olander_1a2906" xml:id="i-b73f56ad115ab2fe-0" n="e06f3bfc">
            <seg n="5c99d663">
              Fru talman! Jag vill ställa en fråga till statsrådet Jens Orback
              om den europeiska jämställdhetspakten som antogs av det europeiska
              rådet i mars.
            </seg>
            <seg n="2911f359">
              Vilken nytta kan vi ha av en sådan pakt som en del i Lissabonstrategin?
              Kan man, eftersom det handlar om Lissabonstrategin, säga att även
              jämställdhet är en del av tillväxtfaktorn?
            </seg>
          </u>
          <note type="speaker" n="18f97286">
            Anf. 86 Statsrådet JENS ORBACK (s):
          </note>
          <u who="unknown" xml:id="i-dc03c8c9d6e515a7-0" n="f1275153">
            <seg n="40bad0f8">
              Fru talman! Jag ska fatta mig kort. Det är dock en mycket intressant
              fråga. Statsministern tog initiativ till en pakt utifrån Lissabonöverenskommelsen
              att få en större tillväxt i Europa. Vilken var då den bästa åtgärden?
              Jo, det var bland annat att få fler kvinnor i arbete. Där ligger
              Sverige väldigt långt före. Sättet att få kvinnor ut i arbete
              har varit det har statsministern pekat på och fått med sig många
              länder på att se till att man har en bättre utbyggd äldreomsorg,
              en bättre utbyggd barnomsorg, att man har särbeskattning och så
              vidare. Med det måste vi gå vidare också i Sverige. Därför tittar
              vi också på rätten till heltid.
            </seg>
            <seg n="4230a010">
              Rättvisa och tillväxt går hand i hand. Det är något som många
              andra europeiska länder har fått upp ögonen för. Om vi ska nå
              överenskommelsen i Lissabon måste vi arbeta för en mycket bättre
              jämställdhet.
            </seg>
          </u>
          <note n="a6fd8e68">
            Anf. 87 ANDRE VICE TALMANNEN:
          </note>
          <u who="unknown" xml:id="i-238a1a077b98b5dc-0" n="f1275153">
            <seg n="f3b272db">
              Därmed är dagens frågestund avslutad. Jag tackar deltagande statsråd
              och ledamöter.
            </seg>
          </u>
          <note n="4b7335b7">
            14 § (forts. från 12 §) Diskrimineringsfrågor och vissa frågor
            om jämställdhet (forts. AU6)
          </note>
          <note type="speaker" n="6626b2a3">
            Anf. 88 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-817ec20565d0a56a-0" n="3c45225d">
            <seg n="be8b1dd0">
              Fru talman! Vi ska fortsätta att diskutera diskriminering och
              jämställdhet. Även om det här betänkandet i första hand tar upp
              specifik lagstiftning i de här frågorna tänker jag börja med att
              lyfta in en annan diskussion. Jag vill påminna om att de viktigaste
              redskap vi har för att motverka diskriminering är en generell
              välfärdspolitik, att vi har en politik som samlar samhället och
              som skapar sammanhållning och solidaritet, att vi försvarar och
              utvecklar den generella välfärden, att vi har ett skattesystem
              som inte söndrar utan håller samman befolkningen och att vi har
              en ekonomisk politik som skapar arbeten. Det finns ingenting som
              öppnar för diskriminering så tydligt som just hög arbetslöshet.
              Vi ser hur ungdomar, invandrare, kvinnor, funktionshindrade med
              flera inte får samma möjlighet som andra när det gäller trygga
              anställningsvillkor, inflytande över sin arbetssituation etcetera.
            </seg>
            <seg n="3b47c8c4">
              Jag vill också knyta an till det som Martin Andreasson sade i
              sitt inlägg och som jag tycker är väldigt viktigt, nämligen att
              vi, när vi pratar om diskriminering, är noga med vad vi talar
              om så att vi inte slarvar med begreppen. Det handlar om dolda
              värderingar. Om vi har orättvisor i samhället kan ju de orättvisorna
              vara ett uttryck för diskriminering. Orättvisor öppnar också för
              att de dolda värderingarna kommer i öppen dag och skapar diskriminering.
              Jag menar därför att grunden för att människors lika värde ska
              försvaras är generella insatser och en generell politik.
            </seg>
            <seg n="359d246f">
              Vi behöver också ha diskrimineringslagar. Vi måste ha skydd för
              den enskilde. Om jag känner mig diskriminerad ska jag ha möjlighet
              att protestera och jag ska få det rättsligt prövat och kunna få
              återupprättelse och skadestånd om jag är felaktigt hanterad.
            </seg>
            <seg n="b32a8e90">
              Vi har en diskrimineringslagstiftning som vi i kammaren är överens
              om är ett lapptäcke och oöverskådligt. Det har mycket att göra
              med att vi har implementerat olika EG-direktiv. Nu har vi ett
              system som inte ens de som är experter och dagligdags jobbar med
              det tycker sig ha en klar överblick över.
            </seg>
            <seg n="a8dd0da2">
              Det finns därför samstämmighet om att det här ska ses över. Man
              ska se hur mycket som går att samordna och så vidare. Diskrimineringskommitténs
              förslag ska nu ut på remiss.
            </seg>
            <seg n="1aac54c9">
              Tidigare talare har varit lite kritiska till att inte arbetsmarknadsutskottet
              redan nu har slagit fast vissa ståndpunkter när det gäller förslagen.
            </seg>
            <seg n="41359fa8">
              Jag tycker att det är riktigt. Flera av förslagen skulle vi visserligen
              ganska enkelt kunna säga att vi har en majoritet för. Vi har kanske
              också en samstämmighet om att det är bra förslag. Men det är också
              rimligt att invänta en remissrunda och lyssna till hur intresseorganisationerna
              ser på de här frågorna. Vi ska vara medvetna om att diskrimineringslagstiftning
              är komplicerat. Det finns all anledning, menar jag, att noga titta
              på olika förslag. En sådan fråga kan till exempel vara positiv
              särbehandling på grund av etnicitet. Vi måste också fundera noga
              över om det verkligen är så att kön är en diskrimineringsgrund
              bland alla andra. Man måste också noga tänka sig för när det gäller
              frågor som reglerar arbetsgivarearbetstagare. Ska det vara en
              egen lagstiftning eller ska det ingå i ett större lagstiftningspaket?
            </seg>
            <seg n="aa3afcc5">
              Jag tycker att det förhållningssätt som utskottet har, nämligen
              att vi avvaktar remissrundan, är helt riktigt. Jag instämmer visserligen
              i det som tidigare talare har sagt om att det blir en avslagen
              debatt, men det får vi ta, menar jag.
            </seg>
            <seg n="667edd20">
              Det är intressant att fundera lite kring mekanismerna bakom diskriminering
              och vilka uttryck de tar sig och var samhällsdebatten egentligen
              befinner sig. Det är en sak att säga att man är emot diskriminering.
              Det finns väl knappast någon som säger: Jag är emot jämställdhet.
              Jag tycker att det ska vara orättvisa villkor mellan kvinnor och
              män.
            </seg>
            <seg n="0af933bb">
              Alltfler bekänner sig till att vara feminister. Man tycker att
              även kvinnors rättigheter är något viktigt. Det är en sak att
              säga det. Det är en annan sak när man kommer till konkreta politiska
              förslag som faktiskt siktar in sig på att stärka kvinnors rättigheter
              och som kräver att kvinnor ska ha samma möjligheter som män. Då
              blir det annat ljud i skällan.
            </seg>
            <seg n="ff0a0acc">
              En sådan fråga har varit uppe i debatten i dag. Den återkommer
              i debatten i vår. Det handlar om kvinnors rätt till heltid. När
              man lyfter fram en sådan fråga och säger att kvinnor ska ha samma
              rättigheter som män att få heltid kommer en rad motargument. Det
              första är: Det är de offentliga arbetsgivarna som diskriminerar.
              Om vi river upp monopolen och privatiserar blir det jättebra.
            </seg>
            <seg n="000228d4">
              Av statistiken vet vi att det inte handlar om offentliga arbetsgivare.
              Det är på kvinnodominerade arbetsplatser som man har deltidsanställningar.
              Det gäller både i offentlig och i privat sektor.
            </seg>
            <seg n="c65a9055">
              Då kommer nästa argument. Man säger att det finns olika verksamheter
              som ställer olika krav på service, öppettider och så vidare och
              därför måste man ibland organisera arbetet med deltider.
            </seg>
            <seg n="06c5644b">
              Det är ju märkligt att i branscher med samma krav på öppettider
              och service har man heltid på manligt dominerade arbetsplatser
              och på kvinnodominerade arbetsplatser har man deltid. Det är så
              det ser ut.
            </seg>
            <seg n="880c77f9">
              Då tar man till storsläggan och vädjar till kvinnor: Ni måste
              tänka på tillväxt och sysselsättning eftersom rätt till heltid
              hotar jobben och tillväxten. Det argumentet hör man aldrig när
              man pratar om mäns arbetsvillkor. Det är när kvinnor kräver samma
              rättigheter som män som den här diskussionen uppstår. Man kräver
              att kvinnor ska förstå att de måste stå tillbaka och ta hänsyn
              till samhällsekonomin.
            </seg>
            <seg n="3bc80d4c">
              Det här menar jag visar var samhällsdebatten egentligen befinner
              sig. När det kommer till konkreta krav där man vill stärka kvinnors
              villkor och rättigheter är det inte så enkelt längre.
            </seg>
            <seg n="f981418e">
              Rätten till heltid är en central fråga som handlar om fördelningen
              av det oavlönade och avlönade arbetet, tillgång till kompetensutveckling
              och om löneutveckling. Det är en mycket strategisk fråga i jämställdhetsarbetet.
            </seg>
            <seg n="dd6749c0">
              Vi vet en massa när det gäller lönerna, precis som när det gäller
              heltid. Vi har statistik och uppgifter. Knappast någon kan väl
              längre säga att vi inte har lön på grund av kön, utan det är vi
              överens om. Men trots att vi vet det politiskt, trots att facken
              vet det, trots att arbetsgivarna vet det och trots att alla säger
              att det är oacceptabelt, händer ingenting. Det går år ut och år
              in, och det är fortfarande så att kvinnor tjänar mindre än män.
              Det måste vi göra någonting åt, både vi som är politiker och arbetsmarknadens
              parter.
            </seg>
            <seg n="5bb2e243">
              Som politiker kan vi göra en del. Vi kan införa en rätt till
              heltid, vilket är en fråga som har bäring på ekonomisk självständighet.
              Vi kan förändra jämställdhetslagen. Och då vill jag passa på att
              yrka bifall till vår reservation 15 som handlar just om att den
              lagstiftning vi har i dag enbart tar sikte på hur det ser ut på
              en arbetsplats. Där kommer man inte åt de strukturella orättvisor
              som finns, nämligen att kvinnor och män tjänar olika på olika
              avtalsområden och att kvinnodominerade yrken nedvärderas. Där
              kan vi politiskt göra någonting genom att skärpa jämställdhetslagen.
            </seg>
            <seg n="2cc6f134">
              Vi kan också se till att kommuner och landsting, där vi har stora
              kvinnodominerade arbetsplatser, har ekonomiska möjligheter att
              höja kvinnors löner.
            </seg>
            <seg n="442e11bb">
              Vi kan politiskt se till att vi skapar styrinstrument för att
              de här resurserna till dels används just till att eliminera orättvisor
              på grund av kön.
            </seg>
            <seg n="d02a893d">
              Nu jobbar den socialdemokratiska regeringen, Miljöpartiet och
              Vänsterpartiet med att ta fram en nationell handlingsplan mot
              lönediskriminering. Det kommer att bli ett mycket viktigt dokument.
              Men lönebildningen ligger på parterna, och vi är ju överens om
              att vi inte vill ha någon statlig lönepolitik. Då vill jag skicka
              över bollen till arbetsmarknadens parter. Om vi ska ha den här
              ordningen måste också parterna ta sitt ansvar, och det gör inte
              parterna i dag. Jag menar att det är nog nu. Det är dags att parterna
              kliver fram, tar det här ansvaret och tar konsekvenserna av hur
              lönebildningen ser ut.
            </seg>
            <seg n="ad028d24">
              Vi menar att man bör ta initiativ till en gemensam trepartsöverenskommelse
              mellan regeringen och parterna med konkreta, tidsbestämda mål
              om hur lönediskrimineringen ska avskaffas. Vi behöver det instrumentet,
              vi behöver ha en generell välfärdspolitik, vi måste politiskt
              ta ansvar, vi har rätt till heltid, vi har jämställdhetslag med
              mera, men bollen ligger också hos parterna. Från den här riksdagsdebatten
              vill jag skicka med till både fackliga organisationer och arbetsgivarsidan:
              Nu är det dags att ni kliver fram och tar ert ansvar!
            </seg>
          </u>
          <note type="speaker" n="b91f649f">
            Anf. 89 STEFAN ATTEFALL (kd) replik:
          </note>
          <u who="stefan_attefall_226f00" xml:id="i-501a140a61622308-0" n="4ec113da">
            <seg n="5f8db3b1">
              Fru talman! Det fanns mycket i Camilla Sköld Janssons resonemang
              som jag kan instämma i, och inte minst det sista när hon vill
              uppmana parterna att ta sitt ansvar när det gäller löneskillnaderna
              mellan kvinnor och män på arbetsmarknaden. Jag tror också att
              vi kan åstadkomma mycket med hjälp av kollektivavtal och med hjälp
              av parternas engagemang.
            </seg>
            <seg n="8349966f">
              Men just därför blir jag också lite förvånad över den brist på
              tilltro till parterna som Camilla Sköld Jansson, Vänsterpartiet
              och Socialdemokraterna har när det gäller exempelvis heltidsanställningar,
              visstidsanställningar och mycket av de regelverken. Det finns
              nämligen ett vänsterperspektiv som Camilla Sköld Jansson alltid
              intar i de här frågorna. Det innebär att hon tittar uppifrån och
              säger så här: Nu ska det bli på ett visst sätt som jag tycker
              är rätt. Sedan stiftar hon en lag och glömmer att verkligheten
              ser så oerhört olika ut i olika sammanhang.
            </seg>
            <seg n="e0f347e1">
              Vi hade en belysande föredragning i förmiddags i arbetsmarknadsutskottet
              från Svenskt Näringsliv och ett antal branscher som visade hur
              lagförslaget om visstidsanställning, som vi behandlar i utskottet
              just nu, slår tokigt, obarmhärtigt, galet och vilka kraftfulla
              ord som helst som man kan använda mot vissa branscher och vissa
              företag. En lag uppifrån är inte den rätta metoden. Då förstår
              man inte hur näringslivet fungerar, hur företag fungerar, hur
              anställningsbeslut ser ut och hur verksamheter fungerar. Det är
              bland annat därför som vi kristdemokrater, och jag trodde också
              Vänsterpartiet, tycker att kollektivavtalsmodellen är bra. Där
              försöker man förhandla och hitta en lösning och lägger inte golv,
              ribbor, tak och väggar via en lagstiftning.
            </seg>
            <seg n="7df90071">
              Låt oss ta rätten till heltid. Vi vet att många kvinnor och män,
              men färre män, vill jobba deltid en tid under vissa perioder i
              livet. Men man vill också ha rätten till heltid när man upplever
              att det är det riktiga. Jag håller med om att det är kvinnodominerade
              yrken som har mer deltider. En del av denna deltid är ett problem.
              Men frågan är då om vi ska lägga ett raster över hela arbetsmarknaden
              eller om vi ska ta det via kollektivavtal, via förhandlingar och
              via enskilt ansvar hos fackliga företrädare och arbetsgivare och
              gå den vägen fram.
            </seg>
          </u>
          <note type="speaker" n="587b3530">
            Anf. 90 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-817ec20565d0a56a-1" n="3c45225d">
            <seg n="44e4cf41">
              Fru talman! Jag noterade att Stefan Attefall i sitt första inlägg
              förde samma resonemang som jag när det gäller att ställa krav
              på parterna. Så den här retoriska frågan om att inte känna tillit
              till parterna kan Stefan Attefall också ställa till sig själv.
              Alla som sitter i arbetsmarknadsutskottet vet ju att man har lagstiftning
              och kollektivavtal som samverkar. Anledningen till att vi har
              en lagstiftning är att vi behöver ha skydd för löntagarna.
            </seg>
            <seg n="a7558253">
              När det gäller rätten till heltid är det ju så uppenbart att
              kvinnor inte kommer fram avtalsvägen. De har inte den förhandlingspositionen.
              Vi har en arbetsmarknad där vi, i samma stund som kvinnor flyttar
              ihop med en man, kan se i statistiken hur kvinnorna börjar deltidsarbeta.
              Man kan titta på vad det är som gör att kvinnor har lägre livsinkomst
              än män. Jo, det är deltidsarbetet. Det är inte föräldraledighetsuttaget,
              utan det är deltidsarbetet. Det är orsaken till att kvinnor får
              sämre kompetensutveckling, sämre timlön med mera, och det är inte
              rimligt. Kvinnor och män har olika förhandlingspositioner på arbetsmarknaden.
              Varför inte ge kvinnor samma möjligheter som män? Heltid ska vara
              en rättighet och deltid en möjlighet.
            </seg>
          </u>
          <note type="speaker" n="809cd9cc">
            Anf. 91 STEFAN ATTEFALL (kd) replik:
          </note>
          <u who="stefan_attefall_226f00" xml:id="i-501a140a61622308-1" n="4ec113da">
            <seg n="d72e3666">
              Fru talman! Jag håller med om att alla kvinnor och män ska kunna
              jobba så mycket som de önskar. Problemet är att vi har ett utanförskap
              med en till en och en halv miljon människor som inte kommer in
              på arbetsmarknaden eller jobbar deltid mot sin vilja. Frågan är
              om vi löser problemet med en lagstiftning som blir fyrkantig per
              definition därför att den ska täcka alla behov. Eller löser vi
              det genom att Camilla Sköld Janssons partikamrater och socialdemokratiska
              kommunalråd liksom också borgerliga, men det är en majoritet av
              socialdemokratiska och vänsterpartistiska majoriteter tar sitt
              ansvar och löser problemen i kommuner och landsting? Dessutom
              måste man självfallet sätta tryck på de andra områden där de här
              problemen finns. Är det där vi ska lösa problemet? Eller ska vi
              lösa det med en fyrkantig lagstiftning?
            </seg>
            <seg n="5f8f7c1a">
              Det är förståelsen för hur vi skapar fler jobb och bättre förutsättningar
              som Camilla Sköld Jansson saknar. Hon tror att man med ett planekonomiskt
              tänkesätt kan lösa problemen genom en fyrkantig lagstiftning uppifrån.
              Det är det som skiljer oss åt. Jag menar att faran med Camilla
              Sköld Janssons resonemang är att vi befriar de enskilda aktörerna
              från sitt personliga ansvar därför att vi skjuter det till något
              slags maktstrukturer som ligger där uppe och styr allt detta.
              Jag, som facklig företrädare, arbetsgivare eller medarbetare i
              ett företag, behöver inte bekymra mig om mitt eget personliga
              ansvar.
            </seg>
            <seg n="16d7890d">
              Det är de värderingarna vi måste ändra på. Men vi ska inte ändra
              på de värderingar som styr att man i vissa lägen kanske vill jobba
              deltid. Många vill jobba deltid under en tid av livet, och de
              ska ha rätt till det också. Det gäller att inte kasta ut barnet
              med badvattnet. Vi ska se till att alla som vill jobba mer får
              göra det. Lösningen är inte mer lagstiftning som stänger ute alltfler
              från arbetsmarknaden. Det handlar om att förändra attityder. Där
              kan vi göra mycket på många håll i vårt samhälle. Jag vill också
              förlita mig mycket mer på parterna i det avseendet än vad Camilla
              Sköld Jansson verkar vilja göra.
            </seg>
          </u>
          <note type="speaker" n="3c7076ce">
            Anf. 92 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-817ec20565d0a56a-2" n="3c45225d">
            <seg n="967212f2">
              Fru talman! Å ena sidan tycker Stefan Attefall att riksdagen
              inte ska lägga sig i det här, å andra sidan tycker han att vi
              politiskt borde ta vårt ansvar i kommuner och landsting. Det håller
              inte. Jag tycker att vi ska ta vårt ansvar både i riksdag och
              i kommuner och landsting, och det gör vi. Det har satsats stora
              pengar på olika projekt som handlar om hur man kan omvandla deltidstjänster
              till heltidstjänster i offentlig sektor. Det finns också en rad
              goda exempel, bland annat i Piteå, som visar att det inte kostar
              mer. Vi tar vårt ansvar, och vi kommer att fortsätta att ta det
              ansvaret.
            </seg>
            <seg n="3bb20a5a">
              Sedan håller jag med Stefan Attefall om att heltid ska vara en
              rättighet och deltid en möjlighet. Det är inte fyrkantigt. Det
              geniala med vår svenska modell är att vi har en lagstiftning i
              botten men att vi sedan via kollektivavtal kan göra branschanpassningar
              just för att undvika fyrkantigheten.
            </seg>
            <seg n="9bc13bff">
              Återigen är det uppenbart att kvinnor som vill ha heltid inte
              får heltid. Män som vill ha heltid får det. Då handlar det om
              ren och skär diskriminering. Vi kan göra som Stefan Attefall säger,
              nämligen låta dem ta hand om detta. Då blir det som det blir.
              Det tycker jag inte är att ta ansvar. Att ta ansvar är att se
              till att kvinnors rättigheter stärks.
            </seg>
          </u>
          <note type="speaker" n="e9f8e002">
            Anf. 93 MARGARETA ANDERSSON (c):
          </note>
          <u who="margareta_andersson_5c141b" xml:id="i-05ad8c4a6f8519b4-0" n="5200cb8c" next="i-c5a3b83f175bb053-0"/>
          <note n="e522c25d">
            Fru talman! Jag börjar med att yrka bifall till reservation nr
            25.
          </note>
          <u who="margareta_andersson_5c141b" xml:id="i-c5a3b83f175bb053-0" n="5200cb8c" prev="i-05ad8c4a6f8519b4-0">
            <seg n="8194a4c5">
              I Bibeln står det: Allt vad ni vill att människorna ska göra
              er ska ni också göra dem. Det finns ett ordspråk hemma i Småland:
              Inför vår Herre är vi alla smålänningar.
            </seg>
            <seg n="f773dc02">
              Kanske det någonstans ligger en sanning att det är människor
              vi ska se, att vi inte ska ha så många fördomar och framför allt
              att vi inte ska vara så rädda. Väldigt mycket av det som blir
              diskriminering beror på rädsla. Det beror på att vi inte vet,
              och det beror på att vi inte vågar lita på andra människor. Bristen
              på tillit i samhället upplever jag som ett av de stora problemen
              som orsakar mycket av de svårigheter som människor råkar ut för.
            </seg>
            <seg n="078d86f9">
              Att bli diskriminerad, oavsett om det beror på ålder, kön, hudfärg,
              funktionshinder, sexuell läggning, om du är ung eller gammal,
              gör så fruktansvärt ont. Det gör ont för det lilla barnet som
              blir diskriminerat i skolan, som inte får vara med, som inte får
              den hjälp och det stöd barnet behöver. Det gör ont för ungdomar
              som inte får vara med, som inte får komma in på krogen, som inte
              får vara med i olika sammanhang därför att de är för unga. Men
              det gör också ont för den som är gammal och räknas ut bara för
              att man har uppnått en viss ålder.
            </seg>
            <seg n="f0213053">
              Det är en massa sådana frågor som vi behöver diskutera, ta vara
              på och försöka bearbeta och bekämpa. Det här är alltså allmängiltiga
              frågor. Det är frågor som finns i alla samhällen. Det är frågor
              som vi många gånger inte heller kan lösa politiskt, men vi kan
              jämna vägen på många sätt med hjälp av politiska beslut. En del
              tidigare talare har vidrört att det handlar om etiska ställningstaganden,
              det vill säga ställningstaganden som vi människor gör om varandra
              oavsett i vilket sammanhang vi träffas.
            </seg>
            <seg n="19832594">
              Betänkandet rör framför allt arbetsmarknadsrelaterade frågor.
              Det är på det området som vi i vårt utskott arbetar mest. Därför
              behövs för att vi ska få en bättre fungerande arbetsmarknad en
              sammanhållen diskrimineringslagstiftning. Som det är i dag är
              det många arbetsgivare som blir rädda. De vågar inte riktigt tro
              på att de klarar av alla lagarna. Då väljer de det enklaste. De
              väljer det som de känner igen. Eftersom de flesta arbetsgivare
              är män är det lättare för en man att få ett jobb, framför allt
              om det är i en högre position. Det är lättare för den som talar
              svenska, är vit och har ett svenskklingande namn att få ett jobb
              än för en person som kommer från ett utomeuropeiskt land med ett
              namn som vi kanske har svårt att uttala.
            </seg>
            <seg n="e6b944c2">
              Arbetsgivarna är också rädda för kostnader. Det kan kosta lite
              mer. Man kanske måste bygga om något. Man kanske måste ha något
              mer för att underlätta för en funktionshindrad att ta ett jobb
              i företaget. Man litar inte riktigt på att samhället kommer att
              hjälpa till så att man inte drabbas av kostnaderna. Man vågar
              inte, och sedan avstår man i stället från att anställa.
            </seg>
            <seg n="877a6518">
              I många engelsktalande länder, USA, Australien, Storbritannien
              och Sydafrika, finns en tydligare och mer distinkt diskrimineringslagstiftning
              än vår lagstiftning. Det är en antidiskrimineringslagstiftning,
              och den ställer tydligare krav. Det är kanske också något som
              vi behöver överväga i vårt samhälle. Vilka krav ska du som enskild
              människa kunna ställa på att få delta i samhället? Det kan gälla
              allt från att vara med i allmänna val, att se, höra och förstå
              vad politiker säger, att få förklarat om du inte talar svenska
              så bra eller om du har ett funktionshinder som gör att du har
              lite svårare att hänga med i en snabb diskussion. Det finns en
              massa sådana frågor som vi behöver diskutera och som vi också
              behöver fundera över. Hur ska lagstiftningen se ut? Det är en
              mänsklig rättighet att få vara helt och hållet delaktig i samhället.
            </seg>
            <seg n="b3e240fe">
              Det är viktiga frågor som i stort sett bara bankas igenom i betänkandet
              eftersom det på det här området inte finns en proposition än.
              Vi kan bara hoppas att regeringen kommer att utarbeta en bra proposition
              oavsett vilken regering det blir med utgångspunkt i den utredning
              som nu har funnits. Fler människor ska kunna delta i samhället,
              i arbetslivet, på bostadsmarknaden, kunna gå ut och ha trevligt
              och ta sig fram på olika håll och kanter. Att vara diskriminerad
              är att bli kränkt i sin rätt att vara människa, precis på det
              sättet som jag, du eller någon annan råkar vara född. Därför är
              det så viktigt. Därför kräver också Centerpartiet att det ska
              finnas en sammanhållen diskrimineringslagstiftning. Det ska vara
              en lagstiftning som gäller för alla och för alla områden. Det
              är inte bara arbetsmarknaden eller vissa utsnitt som är viktiga.
              Hela livet ska hänga ihop. Därför behöver vi en sådan lagstiftning.
            </seg>
          </u>
          <note type="speaker" n="cbbf2877">
            Anf. 94 ULF HOLM (mp):
          </note>
          <u who="ulf_holm_0fcd2f" xml:id="i-d9ca53dd1ea52493-0" n="4c186514">
            <seg n="2c86da6c">
              Fru talman! Detta betänkande tar upp två stora och viktiga delblock,
              dels diskrimineringsfrågorna, dels jämställdhetsfrågorna. Vi har
              väckt en hel del motioner. Som det också har sagts pågår utredningar.
              Diskrimineringskommittén har lagt fram sitt slutbetänkande om
              en sammanhållen diskrimineringslagstiftning som nu är ute på remiss.
              Det är väl vettigt att vi lyssnar på remissinstanserna innan vi
              från riksdagen tar ställning i de olika frågorna. Däremot kan
              man nu göra en del statement över partiernas utgångspunkter i
              hur man vill jobba i frågorna eller eventuellt kommer att agera
              längre fram.
            </seg>
            <seg n="288fc73e">
              Utgångspunkten måste vara att alla i Sverige ska ha lika rättigheter,
              skyldigheter och möjligheter. Det är likhet inför lagen som ska
              gälla. Men så är det tyvärr inte i samhället i dag. I dag hotas
              många människors grundläggande rättigheter, och det förekommer
              dagligen att människor kränks på grund av ursprung, hudfärg, kön,
              könet på den person de attraheras av, funktionshinder eller ålder.
              Vi i Miljöpartiet arbetar för att sträva efter ett samhälle där
              människor och kulturer möts, ett samhälle som motverkar främlingsfientlighet
              och diskriminering.
            </seg>
            <seg n="4009b11a">
              För att komma det mångkulturella samhället närmare och för att
              underlätta för människor att förverkliga sina livsval krävs förändring
              av synsätt och strukturer. Det gäller såväl stat, kommuner och
              näringsliv som den ideella sektorn.
            </seg>
            <seg n="4c4d8248">
              Diskriminering kostar. En sak att jobba vidare med är att sätta
              en prislapp på vad dagens diskriminering kostar. Jag hävdar bestämt
              att samhället skulle tjäna stora summor ekonomiskt om vi fick
              bort diskrimineringen. Det är något som vi måste jobba vidare
              med. En person som kränks på grund av diskriminering är lika kränkt
              oavsett vilken grunden är. Det är därför otidsenligt, ineffektivt
              och förvillande att olika diskrimineringsgrunder ska hanteras
              av varsin myndighet och ett otal olika lagar. All antidiskrimineringslagstiftning,
              utom den som finns i grundlagen, bör därför samordnas i en enhetlig
              antidiskrimineringslag.
            </seg>
            <seg n="c0c39c55">
              I dag saknas också ett tydligt förbud mot diskriminering på grund
              av ålder. Den nya lag som förhoppningsvis ska komma innehåller
              också ett sådant förbud, enligt vad som föreslås i Diskrimineringskommitténs
              slutbetänkande. Det tycker vi är väldigt bra. Vidare är vi i Miljöpartiet
              mycket glada över att man också föreslår att könsidentitet ska
              ingå som diskrimineringsgrund, vilket innebär att exempelvis transpersoner
              får diskrimineringsskydd i arbetslivet.
            </seg>
            <seg n="c3e09d55">
              De ombudsmän som finns i dag vill vi behålla, men vi tycker att
              deras arbete ska samordnas inom en och samma administrativa enhet.
              De arbetsuppgifter som ombudsmännen har bör inte som i dag splittras
              mellan tillsyn, utbildning, metodutveckling och så vidare, utan
              ombudsmännens roll bör renodlas till att avse endast tillsyn inom
              den enhetliga antidiskrimineringslagens område. Det bör vi jobba
              för.
            </seg>
            <seg n="4b3bc428">
              Ett sätt att motverka ofrivillig segregation är att införa positiv
              kvotering, vilket vi från Miljöpartiets sida ser positivt på.
              Kvotering är inte den enda åtgärd som behövs, men den kan tillsammans
              med andra åtgärder bli ett effektivt vapen i kampen mot diskriminering.
            </seg>
            <seg n="5f09572b">
              En annan sak är antidiskrimineringsklausuler, som har visat sig
              vara ett effektivt medel mot otillbörlig diskriminering i offentlig
              sektor. Dessa bör göras obligatoriska i till exempel offentlig
              upphandling. Klausulerna bör också användas vid offentlig tillståndsgivning
              och vid fördelning av offentliga resurser i övrigt. Den som bryter
              mot antidiskrimineringsklausulerna ska få sina tillstånd återkallade
              och avtal hävda och vara skyldig att betala skadestånd till motparten
              och till den som diskrimineras.
            </seg>
            <seg n="e19e93f5">
              Slutligen bör man inom detta område också ta fram att samtliga
              arbetsplatser med fler än tio anställda bör vara skyldiga att
              utarbeta mångfaldsplaner som ska innehålla en strategisk plan
              för hur ökad mångfald ska nås och för hur arbetsgivaren tillsammans
              med de anställda ska arbeta mot fördomar och otillbörligt diskriminerande
              beteende.
            </seg>
            <seg n="2b2c8ee1">
              Jag tror också att det är viktigt att man fortsätter att arbeta
              för att förhindra diskriminering på grund av sexuell läggning.
              Homofobi är i dag ett väldigt vanligt fenomen trots den goda lagstiftning
              vi har. Homofobin är ett fenomen som eldar på och bevakar den
              heterosexuella manliga respektive kvinnliga normen. Jag tror att
              homofobi är ett av de starkaste uttrycken för att upprätthålla
              den manliga normen. Den försvårar ytterligare för män som vill
              ge uttryck för en identitet som i dag inte ryms inom den i dag
              givna normen. Motsvarande problematik gäller naturligtvis även
              kvinnor, även om uttrycken ser olika ut. Därför måste homofobin
              aktivt motarbetas.
            </seg>
            <seg n="fc3c2930">
              När man talar om att förändra mansbilden kommer vi snabbt in
              på jämställdhetsfrågorna, som är det andra stora området i det
              här betänkandet. Där har vi från majoritetens sida precis lämnat
              över ett förslag på nya mål för jämställdhetspolitiken, Makt att
              forma sitt eget liv . Det kommer vi att diskutera inom några veckor
              här i kammaren, så jag tänker därför inte gå in så mycket närmare
              på det, men jag kan, fru talman, naturligtvis inte låta bli att
              säga några ord om detta område.
            </seg>
            <seg n="5052da3b">
              Miljöpartiets jämställdhetspolitik bygger på kunskap om den rådande
              könsmaktsordningen. Då kommer vi snabbt in på de könsroller som
              finns. Det är viktigt att motarbeta den inarbetade könsrollen
              för hur män respektive kvinnor ska vara. Jag blir ledsen över
              att ofta få höra att man framställer kvinnan som ett offer. Jag
              tycker att det är väldigt nedlåtande att framställa bilden på
              det sättet, liksom man gärna framställer en schabloniserad bild
              av mannen. Det är inte bra att göra så, eftersom vi är olika,
              män och kvinnor, inom de här grupperna. Det är viktigt att vi
              försöker motarbeta den invanda roll vi har.
            </seg>
            <seg n="9f5a07c5">
              Därför är det också viktigt att man inom skolan, idrottsrörelsen,
              förenings- och kulturliv ifrågasätter den givna normen för hur
              pojkar och flickor, män och kvinnor ska vara och i stället ser
              på ett bredare sätt. Jag tror att en sådan förändring är möjlig.
            </seg>
            <seg n="56d4d39e">
              Jämställdheten är på många områden främst en fråga om kvinnofrid.
              Mäns våld mot kvinnor är tyvärr alltför vanligt. Det ska inte
              alls förekomma, helt enkelt, men det förekommer. Vi i Miljöpartiet
              tycker att alla som utsätts för våld eller hot om våld i en nära
              relation ska ha rätt till skyddat boende. Rättsväsendets bemötande
              måste vara kunnigt och respektfullt, och barn som bevittnar våld
              i hemmet betraktas som brottsoffer. Män som är dömda för misshandel
              ska tvingas genomgå behandling. Vi tycker också att våld i samkönade
              relationer måste uppmärksammas tydligare.
            </seg>
            <seg n="b7750bb0">
              Sedan har vi naturligtvis också frågan om de ojämställda lönerna,
              där vi förhoppningsvis kommer att ta fram en ordentlig handlingsplan.
              Miljöpartiets utgångspunkt är att vi vill se ett handslag mellan
              staten och arbetsmarknadens parter, fack och arbetsgivare, om
              att ta bort de könsrelaterade skillnaderna mellan lönerna så fort
              som möjligt. Jag tror att det är viktigt att man ger signalen
              att man måste jobba för detta.
            </seg>
            <seg n="6b7497b7">
              Jag tycker inte att staten ska lägga sig i lönepolitik, men jag
              tror att det är viktigt att vi ger en tydlig signal om åt vilket
              håll vi siktar. Sedan måste fack och arbetsgivare ta ett större
              ansvar än hittills. Vi har inte kommit tillräckligt långt. Vi
              borde kunna ta steg närmare, och det måste vi göra med det snaraste.
            </seg>
          </u>
          <note type="speaker" n="61bfb788">
            Anf. 95 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-528fd2bf1fd0e53e-1" n="5e0a3eb5">
            <seg n="8e180aa1">
              Fru talman! Mycket av det Ulf Holm har sagt om diskriminering
              och om jämställdhet håller jag helt med om. Vi är helt överens
              om hur viktigt det är att motarbeta diskrimineringen i samhället.
              Vi är nog också i stort överens i analysen om vad det är som ligger
              till grund för diskrimineringen detta att människor inte ses som
              individer utan av andra placeras in i fack och definieras utifrån
              gruppnormer som andra bestämmer över och inte individen själv.
            </seg>
            <seg n="704a3287">
              Just därför blir jag förvånad och faktiskt också lite besviken
              över att Miljöpartiet i en av sina reservationer talar sig varmt
              inte bara för aktiva åtgärder för att motverka underrepresentation
              på arbetsmarknaden för det är vi nog alla överens om behövs och
              inte heller för en positiv särbehandling i en lite svagare form,
              som finns i vissa länder, utan för kvotering. För mig går detta
              inte ihop. För mig är detta raka motsatsen till att se till att
              människor får rätten att bli bedömda för dem de är.
            </seg>
            <seg n="bdec9cb4">
              Kvotering handlar om precis raka motsatsen: Det är någon annan
              som sätter upp kategorier och placerar in människor i dem. Problemet
              är att det i dag finns en dold kvotering som leder till att svenskar
              har lättare att få jobb, att män rekryterar män till ledande uppdrag
              och så vidare.
            </seg>
            <seg n="4a8328cd">
              Jag har två frågor till Ulf Holm. Den första är: Vem är det som
              ska ges rätten att placera in människorna i dessa fack? Vem ska
              ha rätten att avgöra var du och jag ska hamna i de här kvoterna?
            </seg>
            <seg n="a214a739">
              Den andra frågan är, fru talman: Vad finns det för positiva erfarenheter
              som Miljöpartiet stöder sig på från andra länder?
            </seg>
          </u>
          <note type="speaker" n="3059e56e">
            Anf. 96 ULF HOLM (mp) replik:
          </note>
          <u who="ulf_holm_0fcd2f" xml:id="i-d9ca53dd1ea52493-1" n="4c186514">
            <seg n="46027a10">
              Fru talman! Kvotering är inte målet utan ett medel. Jag skulle
              helst av allt inte vilja ha kvotering, men den erfarenhet vi har
              i Sverige i dag är ju att det går för sakta. Det händer ingenting.
              Ta frågan om kvinnliga styrelseledamöter i bolagsstyrelser! Vi
              har pratat om detta i hur många år som helst, och knappt någonting
              händer. Någon gång måste vi från politisk sida säga: Om inte marknaden
              själv kan sköta detta måste vi hjälpa den på traven. Därför är
              jag positiv till exempelvis en lagstiftning om kvoterade bolagsstyrelser
              så att kvinnorna tar makten där också.
            </seg>
            <seg n="5a44f265">
              Sedan kan man alltid hoppas att vi en dag kan ta bort denna lagstiftning,
              när marknaden eller rättare sagt männen har börjat förstå att
              det kanske inte var så hemskt med kvinnor i bolagsstyrelserna,
              att de faktiskt var kompetenta. Det verkar nämligen männen i de
              här förbaskade nomineringskommittéerna inte tro. De försöker bara
              hitta andra män och säger att det inte finns några kvinnor. Det
              gör det visst! Det finns jättemånga. Ge dem bara chansen!
            </seg>
            <seg n="73233b15">
              Kan inte marknaden sköta detta själv får vi minsann hjälpa den
              på traven. Till exempel har kvotering till bolagsstyrelser i Norge
              hittills varit ett bra steg. Där har det nu börjat hända saker,
              just därför att man ska införa en lagstiftning.
            </seg>
          </u>
          <note type="speaker" n="ced84a64">
            Anf. 97 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-528fd2bf1fd0e53e-2" n="5e0a3eb5">
            <seg n="165dd8c7">
              Fru talman! Ulf Holm svarar på en annan fråga än den jag ställde.
              Hur det går till när man väljer människor till bolagsstyrelser
              är en intressant debatt som vi gärna kan ha, men jag tror inte
              att den hör hemma i just det här betänkandet. Där handlar det
              nämligen inte om att man anställer personer. Jag tror att vi båda
              är helt överens om att ifall man vid anställning av personer,
              oavsett om det gäller företagsledningen eller andra poster i en
              organisation, könsdiskriminerar folk så är det ren diskriminering,
              och det ska vara förbjudet.
            </seg>
            <seg n="bdad0025">
              Problemet med bolagsstyrelser är ju att det där handlar om vad
              oberoende ägare utser för representanter. Det är inga anställningsbeslut.
              Det ligger inte i den här lagstiftningen över huvud taget. Om
              Miljöpartiet vill att val till styrelseuppdrag i föreningar eller
              företag ska inkluderas i den här lagstiftningen är det en stor
              nyhet.
            </seg>
            <seg n="c3059728">
              Vad detta handlar om är kvotering på arbetsmarknaden och i utbildningssektorn.
              Jag tror att detta är en farlig väg att slå in på. Om nu Miljöpartiet
              på andra områden säger att man vill vänta på remissrundan vill
              jag bara vädja till er att också här vänta på de remissvar som
              kommer. Vi är överens om den sjukdom som diskrimineringen är,
              men kvotering är en medicin som kommer att riskera att ta livet
              av patienten. Jag tror att man är inne på en farlig väg om man
              tror att etnisk kvotering kommer att lösa diskrimineringen.
            </seg>
          </u>
          <note type="speaker" n="63ff3537">
            Anf. 98 ULF HOLM (mp) replik:
          </note>
          <u who="ulf_holm_0fcd2f" xml:id="i-d9ca53dd1ea52493-2" n="4c186514">
            <seg n="8c6e83b0">
              Fru talman! Jag instämmer kanske inte riktigt i bilden av att
              det skulle leda till döden eller så långtgående effekter som Martin
              Andreasson tror. Jag tror att det är en väg som kan ses som möjlig
              att pröva på. Givetvis måste vi dock invänta remissinstanserna
              och höra hur organisationer och andra uppfattar detta, om det
              kan vara en möjlig väg. Jag är beredd att vänta på det, men jag
              ser också detta som en möjlighet. Det finns problem även inom
              högskola och universitet med vilka som kommer dit, och jag kan
              mycket väl tänka mig att man kanske måste kvotera för att fler
              grupper ska kunna komma in. Jag är inte så rädd för att det skulle
              leda till sådana effekter som Martin tror. Självklart ska vi invänta
              Diskrimineringskommitténs remissinstanser och ta ställning efteråt,
              men jag är som sagt inte främmande för detta.
            </seg>
            <seg n="7c9a4dfd">
              Kvotering till bolagsstyrelser finns också med, men på jämställdhetsområdet.
              Du har säkert inte läst den biten i betänkandet, men det finns
              med i diskussionerna där också.
            </seg>
          </u>
          <note type="speaker" n="8d68a8f1">
            Anf. 99 LUCIANO ASTUDILLO (s):
          </note>
          <u who="unknown" xml:id="i-03028be20f17bd32-24" n="f1275153">
            <seg n="5d18e32f">
              Fru talman! I detta ärende behandlar vi ett 90-tal motioner från
              den allmänna motionstiden 2005 och några motioner från den allmänna
              motionstiden 2004. Huvuddelen av motionerna rör diskrimineringsfrågorna,
              och resterande rör jämställdhet. I mitt anförande kommer jag att
              ta upp de yrkanden som rör diskriminering. Min kollega och partivän
              Ronny Olander ska senare ta upp frågorna kring jämställdhet.
            </seg>
            <seg n="bc63581c">
              Fru talman! När vi för ett år sedan debatterade diskrimineringsfrågorna
              här i kammaren stack jag ut hakan och hävdade att ingen regering
              tidigare investerat så mycket i kampen mot diskriminering som
              den vi har i dag. Jag sade då också att vi socialdemokrater tillsammans
              med våra samarbetspartier skulle göra mer om så krävdes. Därför
              förstärker vi nu antidiskrimineringsarbetet ytterligare för det
              krävs mer insatser!
            </seg>
            <seg n="6a305247">
              För att förbättra tillsynen gällande lagstiftningen och för att
              nå utsatta grupper ökas anslaget till ombudsmännen mot etnisk
              diskriminering med 13 miljoner åren 2007 och 2008. Det statliga
              bidraget till antidiskrimineringsbyråerna ökar med 1 miljon år
              2006 och 4 miljoner per år från och med 2007. Regeringen kommer
              att genomföra ett försök med avidentifiering av ansökningshandlingar
              vid rekryteringsprocessen vid ett antal myndigheter. Vi passar
              inte i denna fråga, Magdalena Andersson!
            </seg>
            <seg n="f1309234">
              För att belysa den etniska segmenteringen av arbetsmarknaden
              kommer betydelsen av etnicitet i arbetslivet att utredas. Brottsförebyggande
              rådet kommer att få uppdraget att genomföra en undersökning om
              diskriminering i rättsprocessen. Det har ju talats väldigt mycket
              i medierna om hur diskrimineringen påverkar domar och hur människor
              hanteras. Regeringen har också beslutat om en förordning där vi
              inför en så kallad antidiskrimineringsklausul. Varje år upphandlas
              det för över 400 miljarder i Sverige. Det ska kännas för de företag
              som inte jobbar aktivt mot diskriminering, och detta är en viktig
              åtgärd för att ytterligare skärpa kampen mot diskriminering.
            </seg>
            <seg n="60076378">
              Också när det gäller bostadspolitiken stärker vi skyddet mot
              diskriminering. Vi anslår också pengar för de kommuner som använder
              sig av hyresgaranti så att man inte där också ska börja sortera
              människor som ser annorlunda ut, som har sämre inkomster och så
              vidare. Därtill har vi fått en ny lag som skyddar barn och ungdomar
              mot kränkande behandling i skolan. I den nya nationella handlingsplanen
              för mänskliga rättigheter har också ett särskilt fokus på icke-diskrimineringsarbete
              antagits.
            </seg>
            <seg n="3bba0c41">
              Fru talman! Allt detta tillsammans med tidigare års satsningar
              på kampen mot diskriminering gör att vi hävdar oss väl internationellt.
              Migration Policy Group rankade 2005 Sverige tillsammans med Nederländerna
              på andra plats bland alla EU-länder vad gäller politik för integration
              och mot diskriminering.
            </seg>
            <seg n="885b1783">
              Vi ser också att det nu börjar vända uppåt. Förvärvsfrekvensen
              och sysselsättningen bland utrikesfödda ökar snabbare än bland
              inrikesfödda. Förhoppningsvis det är ingenting jag kan påvisa
              är alla de här insatserna mot diskriminering en viktig faktor
              bakom att vi ser en vändning, att klyftan i sysselsättning minskar
              mellan utrikesfödda och inrikesfödda.
            </seg>
            <seg n="c9128b24">
              Men vi kan inte vara nöjda så länge människor förnekas arbete
              för att de råkar ha ett namn som inte klingar svenskt. Vi kan
              inte vara nöjda så länge människor vägras bostad eller inträde
              på en restaurang för att de har ett utseende som inte stämmer
              med schablonbilden av hur en svensk ska se ut. Vi är inte nöjda
              så länge också våra myndigheter och institutioner diskriminerar
              genom sina föråldrade, slutna strukturer som borde höra hemma
              i historieböckerna. Diskrimineringen skadar nämligen inte bara
              den enskilde som utsätts; diskrimineringen drabbar också samhällsutvecklingen
              och vår förmåga att ta till vara allas kompetens, kunskaper och
              erfarenheter. Detta har inte Sverige råd med.
            </seg>
            <seg n="01a37106">
              Fru talman! Diskrimineringskommittén, som många har berört, har
              nyligen avlämnat sitt slutbetänkande En sammanhållen diskrimineringslagstiftning
              . Utredningen är på väg ut på remiss och där finns en rad förslag
              som tangerar eller direkt är de som vi behandlar i dag med anledning
              av motionsyrkanden.
            </seg>
            <seg n="2aafba21">
              Jag satt med i utredningen halva vägen. Jag kom in efter två
              år. Det har varit ett mycket stimulerande och intressant arbete.
              Vi har under resans gång också fått tilläggsdirektiv ett par gånger,
              bland annat från riksdagen, men vi har också fått uppdraget att
              tillämpa EU-direktiv. Det är därför arbetet har pågått så mycket
              längre än vi trodde från början. Men jag är ganska nöjd med det
              förslag som majoriteten lägger fram i den utredningen.
            </seg>
            <seg n="c042ad97">
              Vi föreslår en lag mot diskriminering i stället för sju samt
              en ombudsman mot diskriminering. Vi föreslår skydd för nya diskrimineringsgrunder,
              könsidentitet och ålder samt skydd för juridiska personer. Vi
              föreslår skydd på nya samhällsområden och åtgärder för ökad tillgänglighet.
              Vi föreslår utökade krav på aktiva åtgärder, likabehandlingsplaner
              för alla arbetsplatser med mer än tio anställda och positiv särbehandling
              på arbetsmarknaden. Vi föreslår därutöver en ändrad sammansättning
              i Arbetsdomstolen vad gäller ärenden som rör diskriminering, med
              mera.
            </seg>
            <seg n="6cbe2b02">
              Jag vill här flagga för att jag personligen inte delar kommitténs
              uppfattning rörande positiv särbehandling på arbetsmarknaden.
              Jag vill nämligen inte att någon människas chans att få ett jobb
              eller en högskoleplats över huvud taget ska påverkas av var man
              är född, varken negativt eller positivt. Jag tror dessutom att
              det kommer att förstärka vi-och-de-tänkandet i samhället och inte
              minska det.
            </seg>
            <seg n="f96f34cb">
              Jag vill att vi nu respekterar den beredningsprocess som är på
              gång. Och jag känner mig trygg i att regeringen sakta men säkert
              kommer att lägga fram förslag tagna ur det gedigna arbete som
              Diskrimineringskommittén ägnat sig åt under de här fyra åren.
              Sannolikt kommer vi under nästa mandatperiod att kunna se ett
              förslag på en sammanhållen lagstiftning. Målet är att ett sådant
              lagförslag ska läggas fram 2008.
            </seg>
            <seg n="f3aed27f">
              Fru talman! Jag tror att vi i Sverige har förutsättningar att
              göra vårt land till den första diskrimineringsfria zonen i världen,
              åtminstone i Europa. Sverige har det som krävs. Vi har en svensk
              befolkning med mycket positivare inställning till invandring och
              mångfald än många andra länder ute i världen, inte minst runtomkring
              oss i Europa. Och vi har en politisk majoritet, ett regeringssamarbete
              med Vänstern och Miljöpartiet, som tar dessa frågor på största
              allvar.
            </seg>
            <seg n="9160460a">
              Jag vill uppehålla mig lite vid de kommentarer som kommit upp
              i kammarens debatt. Magdalena Andersson kritiserade att vi inte
              är tydliga nog i vårt betänkande. Då vill jag fråga Magdalena:
              Hur ser ni på att vi nu inför en antidiskrimineringsklausul vid
              offentlig upphandling? Är det någonting som Moderaterna stöder?
              Är det också så att ni stöder kravet på likabehandlingsplaner
              för alla företag? Det är någonting som också finns i betänkandet
              från Diskrimineringskommittén. Magdalena nämnde inte det förslaget.
            </seg>
            <seg n="3949c68b">
              Hur ser det ut om olyckan skulle vara framme och det blir en
              borgerlig majoritet ledd av Moderaterna, kommer stödet till diskrimineringsbyråerna
              vara kvar, öka i den takt som vi tillsammans nu lägger fram förslag
              om eller försvinna?
            </seg>
            <seg n="046ac970">
              Martin Andreasson, Folkpartiet, slog fast att kampen mot diskriminering
              var en liberal stridsfråga. Då vill jag fråga Martin Andreasson
              om han delar Lennart Rohdins analys av Diskrimineringskommitténs
              arbete när han i Dagens Nyheter skrev följande: Det förslag som
              Diskrimineringskommittén i dag presenterar kan däremot inte ligga
              till grund för en ny diskrimineringslag.
            </seg>
            <seg n="00b394de">
              Jag har inte tolkat Martin Andreasson så när han stått i talarstolen.
              Men det är ändå det som Folkpartiet har sagt i Diskrimineringskommittén,
              och jag undrar om det är Folkpartiets linje eller om det är Martin
              Andreassons linje som gäller i fråga om förslagen till en sammanhållen
              lagstiftning, likabehandlingsplanen inte minst. Hur ser Martin
              Andreasson på de frågorna?
            </seg>
            <seg n="8fe79778">
              Jag vill avslutningsvis yrka bifall till förslagen i betänkandet
              och avslag på de reservationer som finns.
            </seg>
          </u>
          <note type="speaker" n="d2de8bee">
            Anf. 100 STEFAN ATTEFALL (kd) replik:
          </note>
          <u who="stefan_attefall_226f00" xml:id="i-501a140a61622308-2" n="4ec113da">
            <seg n="60cb6b2d">
              Fru talman! Det var ju, som vanligt när socialdemokrater framträder,
              en skrytvals över allt man har gjort och allt man är på väg att
              göra. Det är i och för sig sant att det finns en del utredningar
              som har kommit i gång ganska sent, för det har varit ganska trögt
              med initiativ från den socialdemokratiska regeringen. Jag känner
              igen många förslag som nu ska utredas som vi och andra partier
              har drivit sedan många år tillbaka. Diskrimineringskommitténs
              betänkande och det huvudarbete som har gjorts om en sammanhållen
              lagstiftning var ursprungligen inte heller riktigt spontant från
              Socialdemokraterna utan den kom till tack vare ett starkt tryck
              från oppositionen.
            </seg>
            <seg n="c437168f">
              Men det är en del saker på gång, det ska erkännas. Förhoppningsvis
              blir det också bra resultat av en del av det utredningsarbete
              som är i gång, även om det kanske var trögt i portgången. Problemet
              är kanske inte vad som ska dras i gång utan det är vad resultatet
              blir.
            </seg>
            <seg n="bf945a49">
              Det andra är den praktiska politiken. Den aktiva diskrimineringen
              kan man bekämpa med lagstiftning. Men den indirekta diskrimineringen,
              de faktiska beteenden som gör att människor blir diskriminerade
              i praktiken, sker på grund av alla andra mer generella åtgärder
              ute i samhället. Exempelvis tog jag i min tidigare debatt med
              Camilla Sköld Jansson upp hur vi skapar möjligheter för människor
              med invandrarbakgrund som kanske har lite sämre förutsättningar
              än vi andra, med språket, med att kunna det svenska systemet,
              att bli egenföretagare eller att komma in på arbetsmarknaden när
              man möter regelkrångel, när man möter en lagstiftning som gör
              det allt svårare för människor som är utanför att komma in över
              huvud taget.
            </seg>
            <seg n="44eeff63">
              Där gör ju Socialdemokraterna faktiskt ingenting, och gör man
              någonting gör man det snarare i fel riktning, försvårar ytterligare.
              Den effekten gör ju att vi har betydligt lägre förvärvsfrekvens
              bland människor med invandrarbakgrund. Och bland dem som formellt
              har ett arbete finns det många sjukskrivna, många förtidspensionerade,
              många i åtgärder och liknande saker. Siffrorna, som är dystra
              på papperet, även om de kan jämföras med andra länder och se hyfsat
              bra ut, är de facto sämre i verkligheten. Varför inte lägga energi
              på de områdena, Luciano Astudillo?
            </seg>
          </u>
          <note type="speaker" n="3bbfa261">
            Anf. 101 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-25" n="f1275153">
            <seg n="65d0d1a7">
              Fru talman! Först och främst instämmer jag inte i Stefan Attefalls
              beskrivning av att det har gått långsamt och att det har varit
              en trög process. Faktum är att vi har tagit initiativ i stort
              sett varje gång vi har kunnat. Varje ny budget har vi förstärkt
              på det här området. Vi har också stärkt lagstiftningen på det
              här området. Den verklighetsbeskrivningen får Attefall själv stå
              för. Sedan får väljarna bedöma vilka som har varit aktiva på det
              här området och vilka som har röstat emot vad gäller de frågorna.
            </seg>
            <seg n="cdf77291">
              Sedan är det intressant att när man inte har någonting att komma
              med när det gäller kampen mot diskriminering ger man sig på den
              generella välfärdspolitiken, trygghetssystemen och inte minst
              arbetsrätten till exempel. Det är talande tycker jag. Det är intressant
              att Attefall använder invandrarna som ett bräckjärn för att ge
              sig på den välfärd och de skydd som vi ändå har byggt upp i det
              här samhället. Jag tycker att det är allvarligt.
            </seg>
            <seg n="c0872f1a">
              Dessutom är det allvarligt att han någonstans underförstått utgår
              från att människor som ser ut som jag har ett sämre språk, för
              så beskriver han det i sin replik. Man har sämre språk, man förstår
              inte krångel. Varför skulle inte jag kunna klara av att förstå
              byråkrati och krångel och starta ett eget företag precis som alla
              andra? Det är väl lika svårt för alla eller lika lätt för alla.
              Den beskrivningen bottnar i dina fördomar, Attefall, och inte
              i hur det egentligen ser ut.
            </seg>
            <seg n="54387b6e">
              Det är klart att det finns en etnisk diskriminering som drabbar
              till exempel människor som ska starta företag och kanske inte
              har möjligheten att få lån. Vi har till exempel där stött IFS,
              Internationella företagare i Sverige, så att de kan ge råd till
              nyanlända människor när det gäller att kunna starta företag. Det
              går ganska bra. De senaste åren har 4 000 företag, var femte företag
              som startats i Sverige, startats av en person med utländsk bakgrund.
              Det har alltså gått ganska bra på det här området.
            </seg>
            <seg n="38107016">
              Nu föreslår vi i Diskrimineringskommittén dessutom, som jag sade,
              ett skydd för juridiska personer för att ytterligare stärka skyddet
              på det här området.
            </seg>
          </u>
          <note type="speaker" n="bd8ee511">
            Anf. 102 STEFAN ATTEFALL (kd) replik:
          </note>
          <u who="stefan_attefall_226f00" xml:id="i-501a140a61622308-3" n="4ec113da">
            <seg n="1f01a77a">
              Fru talman! Vi har exempelvis försök med avidentifiering av ansökningshandlingar
              och liknande förslag som har drivits från vårt håll i riksdagsmotioner.
              Vi har också haft det i exempelvis Helsingforss stad. Det har
              varit oerhört trögt att få gehör för detta. Nu äntligen har det
              kommit i gång försöksverksamhet på området. Det finns många andra
              exempel på utredningsarbete som dragits i gång men som det har
              varit oerhört trögt att få gehör för tidigare. Men som sagt var:
              Det kan vi först utvärdera när vi ser vad vi gör av allt det arbete
              som Socialdemokraterna lagom till valet verkar vara intresserade
              av att dra i gång.
            </seg>
            <seg n="f3dd7d3f">
              Det är intressant att jag blir beskylld för att angripa den generella
              välfärdspolitiken när jag vill få in mer människor i arbete. Jag
              håller kontakt med många människor som är företagare, människor
              med invandrarbakgrund, och diskuterar den här typen av problem
              med dem, och det är deras verklighet jag beskriver. Jag vet att
              många svenskar, oavsett om man har utländsk bakgrund eller inte,
              har problem med svensk byråkrati och regelkrångel, vart man ska
              vända sig och liknande saker. Jag vet också att många som har
              kommit till Sverige nyligen upplever de problemen större än vad
              de som är infödda gör. Skulle Luciano påstå att den verklighetsbilden
              är felaktig tycker jag att han ska gå ut i valrörelsen och tala
              om det.
            </seg>
            <seg n="4c272e39">
              Jag tror att ju krångligare vi gör det att anställa och ju krångligare
              vi gör det att komma in på arbetsmarknaden, desto hårdare slår
              det mot människor som har invandrarbakgrund, ungdomar och andra
              som inte har samma erfarenhet, samma ingångar på arbetsmarknaden
              och samma kontaktytor. Det är en verklighet som Luciano borde
              lära sig, och den finns där ute.
            </seg>
            <seg n="da602cbc">
              Det gör att de åtgärder som Luciano Astudillo och hans partikamrater
              tar till försvårar ytterligare, och därför har vi ett så stort
              utanförskap, mycket större än vi skulle behöva. Vi ska komma ihåg
              att vi är mitt uppe i en mycket stark högkonjunktur. Då borde
              de här problemen vara mycket marginella, men de är gigantiskt
              stora, och det bär faktiskt Socialdemokraterna ansvaret för efter
              tolv års regeringsinnehav.
            </seg>
          </u>
          <note type="speaker" n="9c55832f">
            Anf. 103 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-26" n="f1275153">
            <seg n="a6fa4dda">
              Fru talman! När det gäller integrationen i Sverige är det klart
              att ingen kan vara nöjd med hur Sverige ser ut och att mycket
              mer behöver göras. En rad åtgärder generellt när det gäller integrationspolitiken
              behöver bli bättre.
            </seg>
            <seg n="b71e50ba">
              Nu fokuserar jag här på diskriminering och vad vi kan göra åt
              det. Jag har i den här debatten hört att Attefall har haft väldigt
              svårt att hålla sig till just det vi debatterar här, diskrimineringsfrågor,
              utan i stället dragit upp det kristdemokratiska valmanifestet
              här från talarstolen. Men det får stå för honom.
            </seg>
            <seg n="0005fc70">
              Det är inte så att man genom att luckra upp anställningstryggheten
              gör det lättare för människor att få jobb. Den logiken förstår
              jag inte över huvud taget. Faktum är ju att redan i dag är det
              så att människor, födda i andra länder också ungdomar är de som
              oftast har otrygga anställningar. Faktum är att redan i dag det
              gäller också debatten om jämställdhet, den som Attefall förde
              tidigare med Camilla Sköld Jansson diskrimineras kvinnor på arbetsmarknaden
              på grund av att de inte ges samma möjlighet till heltid. Den generella
              politiken är kanske det absolut bästa skyddet mot diskriminering.
              När man börjar luckra upp den finns det en risk att människor
              som har en svagare förankring och position på arbetsmarknaden
              är de som först faller undan. Det ser vi bland annat på undantaget
              i turordningsreglerna.
            </seg>
            <seg n="5f85bfe2">
              Ja, visst finns det människor som har svårt när de kommer till
              Sverige att klara av att lära sig landet och förstå hur reglerna
              ser ut här. Men att utifrån det hävda att invandrare generellt
              har det problemet bygger, menar jag, på dina föreställningar om
              människor med rötter i andra länder och ett gammalmodigt sätt
              att se på Sverige.
            </seg>
            <seg n="1c041879">
              Vi har stöttat bland annat IFS, som jag sade, med flera miljoner
              under flera år. Varje år ser vi flera hundra nya företag bildas
              av människor med rötter i andra länder. Var femte företagare i
              Sverige i dag har utländsk bakgrund. Det är en annan verklighetsbeskrivning
              än den som Attefall försöker ge.
            </seg>
          </u>
          <note type="speaker" n="b022ea17">
            Anf. 104 MAGDALENA ANDERSSON (m) replik:
          </note>
          <u who="magdalena_andersson_acaf16" xml:id="i-6f8332fc75be227c-1" n="adad153d">
            <seg n="ca3a0d02">
              Fru talman! Såvitt jag vet är en passning när man får bollen
              och sparkar den vidare till någon annan. Det är faktiskt precis
              vad Socialdemokraterna har gjort när det gäller motionerna i betänkandet
              om diskriminering. Man har skickat vidare, hänvisat till att Diskrimineringskommitténs
              betänkande ska behandlas och lämnat frågan ifrån sig, i stället
              för att sätta ned foten, säga vad man tycker och ge en signal
              för det vidare arbetet framåt. Det tycker jag är trist och tråkigt
              att man inte har kunnat göra. Det borde inte ha varit så svårt.
            </seg>
            <seg n="23eadd8b">
              Luciano Astudillo frågar mig om Moderaterna delar åsikterna i
              Diskrimineringskommitténs arbete. Jag har slutbetänkandet av Diskrimineringskommittén
              här, och det borde Luciano också ha eftersom han har varit ledamot
              av den och vet om vilka reservationer som finns i den. Vi delar
              åsikterna i de reservationer som Anna Lindgren, vår ledamot i
              utredningen, har ställt sig bakom. Vi delar också åsikterna i
              hennes särskilda yttrande. I övrigt har vi alltså inte motsatt
              oss Diskrimineringskommitténs förslag.
            </seg>
            <seg n="1946facb">
              Det hedrar Luciano, tycker jag, att han talar om att han inte
              ställer sig positiv till Diskrimineringsutredningens förslag om
              positiv särbehandling eller kvotering. Det hedrar honom och ska,
              hoppas jag, göra att han får med sig sina partikamrater här i
              kammaren när frågan så småningom kommer hit.
            </seg>
            <seg n="ce864e6c">
              Jag skulle vilja fråga: Varför kan Socialdemokraterna inte ställa
              sig positiva till frågan om anonymiserade ansökningshandlingar?
              Varför tycker man inte att det är en värdefull sak att pröva,
              eftersom vi vet om att det finns etnisk diskriminering?
            </seg>
          </u>
          <note type="speaker" n="1583ece9">
            Anf. 105 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-27" n="f1275153">
            <seg n="dc9399c4">
              Fru talman! Vi säger inte i betänkandet att vi inte tycker att
              det är en metod väl värd att pröva. Tvärtom är det ju så att regeringen
              kommer att införa det systemet på försök, och vi vet att flera
              kommuner, bland annat kommuner ledda av socialdemokrater, har
              sådana metoder redan i dag.
            </seg>
            <seg n="d37b750f">
              Jag kan berätta apropå förfarandet att efter att man väl har
              utrett en fråga är det traditionellt sett så att man skickar ut
              det på bred remiss, och i den processen händer väldigt mycket.
              Jag såg att min egen kommun i samband med att man fick Anonymitetsutredningen,
              som handlar om det här med att avkodifiera jobbansökningar, i
              remissvaret sade att man var väldigt positiv till det här och
              att man också avsåg att göra det här på försök i Malmö, vilket
              man inte gjort tidigare. Det är en oerhört bra effekt av att skicka
              ut utredningar på remiss på det här sättet. Man påverkar fler.
            </seg>
            <seg n="aabda63d">
              Magdalena behöver inte vara rädd för vad som händer här sedan.
              Om vi behåller makten, vilket jag är absolut säker på att vi gör,
              kommer mycket av det som lagts fram i den här utredningen kring
              Diskrimineringskommittén att läggas fram som lagförslag också.
            </seg>
            <seg n="3876b296">
              Men då passar jag tillbaka och försöker få svar på de frågor
              jag ställde tidigare. Passningar känner jag till. Jag har varit
              ordförande i en fotbollsklubb i Rosengård och är fortfarande aktiv
              där. Vad tycker Moderaterna om likabehandlingsplaner? Är det så
              att en moderatledd regering kommer att behålla en antidiskrimineringsklausul?
              Kommer stödet till de antidiskrimineringsbyråer som nu får ett
              ökat stöd att finnas över huvud taget, eller kommer man att plocka
              bort det? Det är frågor som väljarna behöver få reda på svaren
              på.
            </seg>
          </u>
          <note type="speaker" n="a239046f">
            Anf. 106 MAGDALENA ANDERSSON (m) replik:
          </note>
          <u who="magdalena_andersson_acaf16" xml:id="i-6f8332fc75be227c-2" n="adad153d">
            <seg n="ee9c04d7">
              Fru talman! Om Luciano vet så väl vad passning är borde han också
              kunna stå för att det är precis just det man gör, både när det
              gäller frågan om behandling av Diskrimineringsutredningens förslag
              om att slå ihop ombudsmännen till en myndighet och frågan om etnisk
              diskriminering. Man passar. Man sätter inte ned foten och säger
              att detta är bra. Det är så förvånande, tycker jag, att man inte
              orkar göra det. Det blir ett väldigt tamt, tunt och handlingsförlamat
              betänkande där man bara säger: Det får vi skjuta på. Det får någon
              annan göra. Detta hänvisar vi till framtiden.
            </seg>
            <seg n="5918b512">
              Jag tycker att det var väldigt rejält att deklarera att Luciano
              inte ställer sig bakom förslaget om positiv särbehandling. Det
              hade också varit väldigt intressant att få veta hur han räknar
              med att Socialdemokraterna kommer att behandla den här frågan
              framöver. Kommer det att bli positiv särbehandling? Kommer det
              inte att bli så? Vi svävar fortfarande i okunnighet. Vi vet bara
              var utredningens förslag ligger. Vi ställer oss starkt kritiska
              till detta, precis som Luciano själv gjort, men vi vet inte vad
              som kommer att hända med detta.
            </seg>
            <seg n="73e0ab25">
              En sak, fru talman, som jag också saknar i Lucianos anförande,
              när han tar upp problematiken med människor med funktionshinder
              som fortfarande stängs ute från arbetsmarknaden, är en rättighetslagstiftning,
              en antidiskrimineringslagstiftning för dem, det vi brukar kalla
              ADA-lagstiftning. Inte med ett ord berördes detta. Det tror jag
              att handikapprörelsen är mycket besviken över.
            </seg>
          </u>
          <note type="speaker" n="9b03754c">
            Anf. 107 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-28" n="f1275153">
            <seg n="42a676f0">
              Fru talman! Jag ska läsa en mening från mitt anförande, som Magdalena
              Andersson kanske missade, med anledning av det sista hon sade.
              Jag sade så här: Vi föreslår skydd på nya samhällsområden och
              åtgärder för ökad tillgänglighet. Jag tror att det rymmer en del
              av det som kritiken i slutet av repliken gällde.
            </seg>
            <seg n="f97f0017">
              Vad gäller positiv särbehandling kommer jag att göra vad jag
              kan för att ett sådant förslag inte läggs fram här i kammaren.
              Jag känner mig trygg i min utskottsgrupp, och inte bara där utan
              också i socialdemokratin och arbetarrörelsen brett, för att den
              här frågan delvis är om inte död så åtminstone halvdöd. Alla de
              som är tveksamma till den här vägen kan fortsätta att kämpa emot
              att sådana förslag läggs fram. Detta om positiv särbehandling.
            </seg>
            <seg n="00a10b07">
              Jag kan avslutningsvis konstatera att Moderaterna här i kammaren
              i dag inte kan ge ett svar om man kommer att behålla antidiskrimineringsklausuler
              om man får regeringsmakten. Man har inte heller gett svar om hur
              man ser på antidiskrimineringsbyråer.
            </seg>
          </u>
          <note type="speaker" n="6319d5ac">
            Anf. 108 MARGARETA ANDERSSON (c) replik:
          </note>
          <u who="margareta_andersson_5c141b" xml:id="i-57052ac73c9958e3-0" n="5200cb8c">
            <seg n="4f9d1f26">
              Fru talman! Jag tycker att det har varit en väldigt intressant
              diskussion, även om den har varit ganska lågmäld.
            </seg>
            <seg n="2739ee64">
              Roten till mycket av det vi ser av diskriminering finns i människors
              okunskap och människors fördomar. Då undrar jag vilka konkreta
              förslag Socialdemokraterna har för att komma åt det. Det krävs
              andra insatser. Det hjälper inte med bara lagstiftning. Man måste
              också få människor att förstå vad det handlar om, få människor
              att ta till sig nya kunskaper. Jag undrar om Luciano Astudillo
              har något bra svar på det.
            </seg>
          </u>
          <note type="speaker" n="2441770d">
            Anf. 109 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-29" n="f1275153">
            <seg n="52e8329e">
              Fru talman! Jag har flera bra svar om olika åtgärder, inte bara
              rena lagstiftningsförslag. Jag pekade på hur DO får mer resurser,
              bland annat att jobba med arbetsgivare för att de ska bli bättre
              på att ta fram mångfaldsplaner. Jag nämnde också en rad andra
              åtgärder kring offentlig upphandling, där man markerar att inte
              bara en viss åsikt är fel utan att också en viss handling är fel.
              Om ett företag ägnar sig åt att diskriminera minoriteter på arbetsplatsen
              kommer staten, och ibland kommuner det finns kommuner som har
              gått före i det här inte att vilja fortsätta att handla med dem.
            </seg>
            <seg n="01778904">
              Visst finns det mycket mer att göra. Man kan kombinera det med
              generella åtgärder, informationskampanjer och ge arbetsmarknadens
              parter mer resurser det får de för att jobba med information kring
              antidiskriminering. Allt det är positivt.
            </seg>
            <seg n="4c791720">
              Den stora utmaning som vi står inför i Sverige över huvud taget
              är större än så. Jag tror att det är väldigt få, till och med
              här i kammaren, som har förstått vilken strukturomvandling vi
              ser i Sverige i dag vad gäller befolkning. I dag är 12 % i Sverige
              utrikes födda. År 2010 kommer vart tredje barn som föds att ha
              en eller båda föräldrarna födda i ett annat land. I min stad Malmö
              har 52 % av alla ungdomar under 18 år en eller två föräldrar födda
              i ett annat land.
            </seg>
            <seg n="59198b05">
              Det är ett nytt Sverige vi ser växa fram, och fortfarande pratar
              vi om invandrare och svenskar. Jag tror att detta är den stora
              utmaning som Sverige står inför, hur vi skapar detta nya vi, där
              också jag blir en del av den nya svenskhet som vi ser födas i
              dag.
            </seg>
          </u>
          <note type="speaker" n="9a322e57">
            Anf. 110 MARGARETA ANDERSSON (c) replik:
          </note>
          <u who="margareta_andersson_5c141b" xml:id="i-57052ac73c9958e3-1" n="5200cb8c">
            <seg n="b9831d51">
              Fru talman! Jag tror att Luciano Astudillo nu verkligen kommer
              in på att få ihop oss på olika sidor i många olika sammanhang
              till ett vi, att det kvittar hur många generationer tillbaka som
              vi hade en eller två förfäder som var invandrare. Jag tror inte
              att det finns någon som är född i Sverige som inte har tysk, fransk,
              engelsk, rysk eller någon annan bakgrund när man börjar leta lite
              grann. Sedan finns de som i dag är nyfödda som har en eller två
              föräldrar födda i ett annat land.
            </seg>
            <seg n="d80890cf">
              Det är just här jag upplever att vi har kärnpunkten, att vi ska
              förstå varandra, inte bara vara informerade. Informera kan vi
              göra hur länge som helst, men vi måste ta det till oss och som
              människor inse att vi är ganska lika. Vi kan ha lite olika hudfärg,
              lite olika hårfärg och tala olika språk, men någonstans är vi
              ändå människor. Det är den kunskapen, den känslan, som är så viktig.
              Den kommer vi inte åt med information och kampanjer. Den måste
              komma djupare ifrån. Där finns utbildning som en bit, men den
              måste också komma på ett ännu djupare plan.
            </seg>
            <seg n="fc304ca3">
              Har Luciano Astudillo några funderingar på det?
            </seg>
          </u>
          <note type="speaker" n="cba5ddcb">
            Anf. 111 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-30" n="f1275153">
            <seg n="aad2ab65">
              Fru talman! Jag har flera funderingar, för jag delar helt Margaretas
              analys. Precis som Zlatan är en självklar del av vårt svenska
              landslag, precis som Tito Beltran blev en världstenor globalt
              men en svensk sådan, ser vi i område efter område hur de nya svenskarna
              ett ord som jag egentligen inte gillar att använda tar plats i
              musiken, i idrotten, här i kammaren, som statsråd. Det är den
              processen vi måste uppmuntra mer och mer. Jag tror att det på
              sikt kommer att kräva att vi ställer om Sverige från en homogen
              nationalstat till ett globaliserat, mångkulturellt land. Jag har
              en rad konkreta förslag på hur man kan göra det.
            </seg>
            <seg n="27f1b12b">
              Veckan före påsk var jag här i kammaren och höll ett anförande
              om synen på medborgarskap. Jag tror att vi har en förlegad syn
              på medborgarskap som bygger på var ens föräldrar är födda och
              vilket ursprung de har. Jag tror att man mer borde se på medborgarskapet
              där man föds. Alla som föds i Sverige borde få möjligheten att
              bli svenska medborgare från första dagen, även de barn som har
              föräldrar som är utländska medborgare. Så är det inte i dag. Detta
              är en stor reform, som kräver en lång process. Men det är sådant
              som måste göras på sikt för att ställa om Sverige.
            </seg>
            <seg n="3be9147d">
              Detta är ett exempel, men jag har flera andra, som jag väntar
              med därför att jag vill utmana socialdemokratin i det här. Jag
              tror att vi har mycket att göra.
            </seg>
          </u>
          <note type="speaker" n="5d54971d">
            Anf. 112 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-528fd2bf1fd0e53e-3" n="5e0a3eb5">
            <seg n="e49c4057">
              Fru talman! Först vill också jag säga att jag tycker att det
              är strongt av Luciano Astudillo att så tydligt här i kammaren
              ta avstånd från förslaget om positiv särbehandling på etnisk grund.
              Lycka till med arbetet att övertyga partikamraterna i socialdemokratin
              i den frågan! Vi från Folkpartiet har ju tagit ställning.
            </seg>
            <seg n="25ef6e0f">
              Jag tycker att det som kom upp är lite intressant. Luciano Astudillo
              ställde frågan vad Folkpartiet anser om Diskrimineringskommitténs
              förslag. Det är ingen hemlighet att vi under hela tiden som kommittén
              har pågått har varit kritiska mot att kommittén fått en arbetssituation
              som tyngs av att det hela tiden duggar nya tilläggsdirektiv, samtidigt
              som det har spretat med att man har tillsatt andra utredningar
              som har jobbat parallellt.
            </seg>
            <seg n="d2e864c0">
              Luciano sade själv i sitt anförande att varje gång som regeringen
              har kunnat ta initiativ har ni gjort det. Ja, men problemet är
              att det ofta har gjorts genom att man har gjort en symbolhandling,
              genom att tillsätta ännu en ny utredning, och ännu en ny utredning.
              Till slut har man haft ett virrvarr av olika processer som har
              pågått parallellt, och man har tappat den helhetssyn som har varit
              så viktig med Diskrimineringskommitténs arbete.
            </seg>
            <seg n="894a3a3d">
              Det är ingen hemlighet att det finns mycket i kommitténs förslag
              som är väldigt bra och mycket som vi är kritiska till.
            </seg>
            <seg n="0c5cd9a2">
              Poängen är just att Folkpartiet ända sedan 90-talet har drivit
              att vi ska ha en gemensam lagstiftning, ända sedan 90-talet har
              drivit att vi ska ha en gemensam ombudsman. Det är i våra motioner
              som det hela tiden har stått att vi ska ha diskrimineringsskydd
              för funktionshinder, ålder och könsidentitet.
            </seg>
            <seg n="8ee4f752">
              Förslaget om anonyma ansökningsförfaranden finns med i en rapport
              som jag tror att Luciano Astudillo själv har uppmärksammat som
              lades fram av Folkpartiets integrationspolitiska grupp, ledd av
              Mauricio Rojas. På punkt efter punkt är detta förslag där kommittémajoriteten
              nappar på Folkpartiets politik. Det bjuder vi gärna på. Låt oss
              då tillsammans se till att Folkpartiets politik blir verklighet.
            </seg>
          </u>
          <note type="speaker" n="7d3c4099">
            Anf. 113 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-31" n="f1275153">
            <seg n="6c82d2e1">
              Fru talman! Jag fick inte svar på frågan om Diskrimineringskommitténs
              slutbetänkande kan ligga till grund för en ny diskrimineringslag.
              Är det Folkpartiets linje i frågan?
            </seg>
            <seg n="dbc94d27">
              Med mitt ställningstagande vad gäller positiv särbehandling hoppas
              jag också att ni övriga partier, inte minst från den borgerliga
              sidan, ser att det är väldigt högt i tak i socialdemokratin, att
              man faktiskt tillåts ha olika åsikter och kan rösta utifrån egna
              värderingar. Inte bara här i kammaren utan i korridoren hävdas
              det att partipiskan viner hit och dit. Så är det inte i socialdemokratin.
              Vi har en öppen och hjärtlig diskussion om hur frågor ska landa.
              Jag hoppas att vi kan få slut på den diskussionen framöver.
            </seg>
            <seg n="4049a2c4">
              Vad gäller om det är folkpartistiska förslag eller inte skrev
              jag en skriftlig fråga till Sven-Erik Österberg kring anonyma
              jobbansökningar. Jag fick ett väldigt positivt svar där han offentliggjorde
              att han skulle tillsätta en utredning, den så kallade Anonymitetsutredningen
              som därefter är ute på remiss och kommer att leda till att vi
              genomför det här provet.
            </seg>
            <seg n="bd09042c">
              Jag vill inte tävla här med Folkpartiet om vem som var först
              med olika initiativ och förslag. Det viktigaste tror jag är att
              vi genomför de här delarna och förverkligar ambitionerna att bli
              bättre på diskriminering så att vi kan göra Sverige till en diskrimineringsfri
              zon. Det måste vara målet.
            </seg>
          </u>
          <note type="speaker" n="9c74ceb2">
            Anf. 114 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-528fd2bf1fd0e53e-4" n="5e0a3eb5">
            <seg n="1db890ec">
              Fru talman! Det var ett ganska chosefritt svar. Nu släpper ju
              Luciano Astudillo den valmöteston han hade i sitt huvudanförande
              där han försökte göra det här till en fråga där regeringsinnehavet
              blir avgörande för i fall Sverige ska bli ett diskrimineringsfritt
              land eller inte. Jag tycker att det är ganska bra att vi ser att
              ända sedan diskrimineringsfrågorna kom på dagordningen som en
              stor politisk fråga, från 70-talet och framåt, så har borgerliga
              regeringar drivit på, och det har också kommit förslag som vi
              har stött när det har suttit socialdemokratiska regeringar. I
              det betänkande som vi nu här diskuterar vi diskuterar trots allt
              inte Diskrimineringskommitténs betänkande, vi diskuterar ett betänkande
              från arbetsmarknadsutskottet ser vi också att det i vart fall
              på den borgerliga sidan finns en väldigt bred samsyn om att det
              nu är dags att gå vidare med en gemensam lagstiftning, gemensamma
              ombudsmän, stärkt skydd för diskriminering på grund av funktionshinder,
              ålder och så vidare. Det är saker som blir det borgerliga regeringsalternativets
              budskap till väljarna. Om vi sedan kan komma överens tvärs över
              blockgränserna kring detta är det desto bättre.
            </seg>
          </u>
          <note type="speaker" n="9596f234">
            Anf. 115 LUCIANO ASTUDILLO (s) replik:
          </note>
          <u who="unknown" xml:id="i-03028be20f17bd32-32" n="f1275153">
            <seg n="d0c1daa4">
              Fru talman! Folkpartiet ska ju inte regera ensamma. Det finns
              andra också.
            </seg>
            <seg n="90f39db0">
              Det är bra att vi har en grundläggande samsyn kring det som finns
              i Diskrimineringskommitténs betänkande. Både Vänstern och Miljöpartiet
              har från talarstolen sagt att de ser positivt på att vi får en
              sammanhållen lagstiftning och ett ombudsmannaämbete. Det är ingenting
              som vi socialdemokrater tycker är konstigt heller. Vi tror också
              på det. Det är därför vi socialdemokrater röstar för det i kommittén.
              Nu måste det beredas.
            </seg>
            <seg n="8c694ee2">
              Men, som sagt, här från kammaren har vi inte fått tydliga besked.
              Jag ser det som Diskrimineringskommittén står för som ett golv
              för hur antidiskrimineringsarbetet och kampen mot diskriminering
              ska se ut i Sverige. Därefter måste vi göra mer. Precis som Centern
              sade måste det göras mycket mer i lagstiftning på området. Moderaterna
              har reserverat sig mot likabehandlingsplaner som jag tror är en
              oerhört viktig åtgärd för att gå vidare i kampen mot diskriminering.
              Vi har inte fått besked om hur man ser på antidiskrimineringsklausuler.
              Vi har inte fått höra om byråerna kommer att få ett stöd om det
              blir en borgerlig regering. Det är viktiga frågor för väljarna
              att få reda på också. Kampen mot diskriminering måste vara så
              mycket mer än lagstiftningen. Jag tror att den regering som sitter
              i dag i samarbete med Vänstern och Miljöpartiet har en mycket
              mer offensiv politik på det här området än vad borgerligheten
              över huvud taget har att komma med.
            </seg>
          </u>
          <note type="speaker" n="c36f0ca5">
            Anf. 116 TINA ACKETOFT (fp):
          </note>
          <u who="tina_acketoft_7873e3" xml:id="i-e067d44520fb9a9b-0" n="79c2c43c">
            <seg n="781af4f2">
              Fru talman! Vi har en något märklig och rörig debatt här i dag
              angående det här betänkandet. Nyss debatterade vi diskriminering.
              Min kollega Martin Andreasson har också debatterat det ämnet tidigare
              för Folkpartiets räkning. Själv kommer jag att fokusera på den
              andra delen av detta betänkande, det vill säga jämställdheten,
              eller vissa frågor i jämställdheten som det heter. Vi väntar ju
              gubevars allihop på det stora betänkandet som kommer, vilket innebär
              att vi kommer att ha den riktiga debatten om några veckor, som
              vi alla vet.
            </seg>
            <seg n="e79a4d37">
              Om jag på något sätt låter inkomplett så ta det till betänkandet
              denna gång. Det är faktiskt inte jag, utan det är betänkandet
              som är väldigt inkomplett och haltande. Själv hade jag föredragit
              att få ett helhetsgrepp över hela frågan så man ser hela från
              ax till limpa, för allting hänger nämligen ihop, ända från det
              faktum att vi har förskolor som behandlar flickor och pojkar på
              olika sätt till det faktum att vi har gigantiska löneskillnader,
              en arbetsmarknad som är starkt könssegregerad, kvinnor som blir
              våldtagna i högre andel än tidigare och så vidare. Allt hänger
              ihop. Därför blir vissa jämställdhetsfrågor något märkligt att
              debattera. Men vi gör det ändå i dag.
            </seg>
            <seg n="f13bb9c0">
              Detta betänkande rör främst mäns och kvinnors förutsättningar
              att kombinera arbete, familj och barn och arbetsmarknadsfrågor
              generellt. Det är faktiskt också de frågor som en gång gjorde
              att jag engagerade mig i politiken, så det är dem ni ska skylla
              på om ni inte vill ha mig här.
            </seg>
            <seg n="89d11965">
              Nej, Ulf Holm, de flesta kvinnor är inte offer. Du har alldeles
              rätt i detta. Men det system som de flesta av oss faktiskt lever
              under gör oss till offer många gånger. På något märkligt sätt
              är det nämligen så att de strukturer som formar vår vardag från
              att vi stiger upp till att vi går och lägger oss lämnar kvinnor
              med Svarte Petter i handen. Det innebär inte att kvinnor är offer.
              Det innebär att strukturerna är fel. Det är dem vi ska förändra,
              inte kvinnorna som sådana. Det är strukturerna vi ska förändra.
              Det tror jag vi är överens om.
            </seg>
            <seg n="b5f8f78e">
              Jag brukar säga när jag vill starta en debatt: Att vara liberal
              är att vara feminist. Det är nämligen att se och ha en politik
              för att bryta just de strukturer som låser oss inne i könsroller,
              som låser oss inne i kollektiva roller. Det innebär inte automatiskt
              att man om man är feminist också är liberal. Tack och lov! skulle
              jag vilja säga. För vi vill ha feminister i alla färger och former,
              alla kön också för den delen.
            </seg>
            <seg n="85ff8693">
              I detta betänkande gör utskottsmajoriteten, det vill säga socialdemokrater,
              vänster- och miljöpartister bara så vi har det i protokollet samma
              konstateranden som jag som liberal feminist gör. Löneskillnader
              mellan könen kvarstår, någonstans mellan 3 % och 20 % beroende
              på hur vi räknar. Man har problem generellt att kombinera arbete,
              barn och karriär de olika rollerna i livet. Unga kvinnors sjukskrivning
              ökar ständigt och jämt. Det är vi överens om, oavsett vilken färg
              vi har på feminismen. Män tar ut en alldeles för liten del av
              föräldraförsäkringen. Vid senaste räkningen år 2005 tror jag att
              det var 19 ½ %. 19 ½ % av föräldraförsäkringen tar männen ut.
              Det är vi överens om, oavsett vilken färg vi har på feminismen.
              Men sedan kommer vi till knutpunkten: lösningarna. Detta är ett
              bra betänkande som problemformulering, men var finns lösningarna?
            </seg>
            <seg n="fd56b5e8">
              Efter att FN:s kommitté mot diskriminering av kvinnor poängterade
              det faktum att lönegapet mellan män och kvinnor i Sverige inte
              har minskat på tio år det har faktiskt ökat ska regeringen äntligen
              presentera en nationell handlingsplan mot könsdiskriminerande
              löneskillnader kraftfullt.
            </seg>
            <seg n="c0e55492">
              I vårpropositionen framgår det igen att man ska skjuta till ytterligare
              skattepengar till kommunsektorn under de närmaste åren för att
              höja lönerna på kvinnodominerade områden. Det är något flummigt
              formulerat. Varken jag eller min kollega Karin Pilsäter har lyckats
              hitta några pengar avsatta till detta. Men det är alltså förslagen
              från vänstermajoriteten en utredning och att pengar som inte finns
              ska tillskjutas.
            </seg>
            <seg n="1285dd68">
              Ja, vi har lön på grund av kön, precis som Camilla Sköld Jansson
              sade. Men vad man från vänsterhåll vägrar att se är det samband
              som finns mellan kvinnors taskiga löneläge och det faktum att
              Sverige faktiskt har en av världens mest könssegregerade arbetsmarknader
              där över 80 % av de anställda inom kommuner och landsting är kvinnor.
            </seg>
            <seg n="f0d4770c">
              Samtidigt säger man att parterna ska ta sitt ansvar för lönediskrimineringen.
              Ja, naturligtvis ska de göra det. Och i kommuner och landsting
              är vi som politiker parter. Vi är arbetsgivare. Men i riksdagen
              är vi inte arbetsgivare. I riksdagen är vi lagstiftare.
            </seg>
            <seg n="13858d2a">
              Det handlar också här om det faktum att man inte kan se sambanden.
              Svenska kvinnor står för nästan två tredjedelar av antalet sjukskrivningar.
              Vi vet att det hänger ihop med arbetsplatserna eftersom det fortfarande
              sjukskrivs mest inom den kommunala sektorn och landstingssektorn.
              Men vi vet också att det hänger ihop med det faktum att kvinnor
              tar det största ansvaret för barn och hem. Var finns förslagen
              i detta betänkande för att lösa de problem som vi är överens om?
            </seg>
            <seg n="c752d023">
              Förutom att Folkpartiet och alliansen vill ge kvinnor samma rätt
              som män i jämställdhetens namn att ha flera arbetsgivare att välja
              mellan eller att starta eget inom den sektor som de vill verka,
              så vill vi också göra det möjligt för stressade människor utan
              höga löner att köpa hushållsnära tjänster, som det så vackert
              heter, vitt, inte svart.
            </seg>
            <seg n="0f3150cf">
              Folkpartiet har ett förslag om en jämställdhetsbonus till de
              familjer som delar jämställt på föräldraförsäkringen. Var är regeringens
              förslag?
            </seg>
            <seg n="412f7ddb">
              När det gäller avdrag inom traditionella manliga sektorer har
              socialdemokrater inget problem med att låta det kosta. Då är det
              solidariskt, gubevars, att skattefinansiera saker och ting. Men
              när det gäller kvinnor och jämställdhet, då talar kollektivet
              med manlig tunga.
            </seg>
            <seg n="6c011183">
              Vi är alla förlorare på den politik som har förts. Men kvinnor
              är de största förlorarna.
            </seg>
            <seg n="6c87052b">
              Fru talman! Den liberala lösningen är att ha en balans mellan
              en stat som tydligt reglerar lagmässigt just det som vi var inne
              på tidigare, bland annat diskrimineringen, alltså grundläggande
              lagar, men att sedan släppa människor fria att faktiskt bygga
              den verklighet som de vill leva i. Konkret handlar det alltså
              om att ge kvinnor mer makt över sin arbetssituation och sitt arbetsliv.
              Men det innebär också att vi ser de kollektiva strukturerna som
              håller oss fast alltså kollektiva strukturer och individuella
              lösningar.
            </seg>
            <seg n="cd9e7836">
              Ett exempel på denna kollektiva lösning och denna kollektiva
              struktur är den jämställdhetslag som vi har i dag och som också
              tas upp i detta betänkande. Man tycker att det är helt okej att
              man låter den vara som den är. Man konstaterar att den förmodligen
              inte fungerar men att man ändå låter den vara. Ingen annan lag
              som styr en arbetsgivare kan man låta bli att bry sig om.
            </seg>
            <seg n="2c07d51f">
              Vad skulle skattemyndigheten säga om jag som företagare säger
              att jag nog vill diskutera hur mycket skatt jag ska betala in?
              Däremot kan jag diskutera med Jämställdhetsombudsmannen och säga
              att jag inte riktigt har kunnat leva upp till den här jämställdhetsplanen
              men vi väl kan prata om den.
            </seg>
            <seg n="81fb4a00">
              Varför är jämställdhetslagen ett undantag? Varför är jämställdhetslagen
              en mjukislag?
            </seg>
            <seg n="60bda7ef">
              Alla de olika åtgärder som vi från liberalt håll föreslår, där
              vi ser människor som individer och inte som offer, står i bjärt
              kontrast till Socialdemokraternas alternativ. Socialdemokraterna
              är fullständigt nöjda med hur det är i dag, samtidigt som de konstaterar
              att det inte är riktigt bra. De säger: Låt oss använda samma medel
              som vi hittills har gjort men bara lite mer, så blir det nog bra.
              Det handlar om att vara stolt men inte nöjd. Eller också har de
              vänstersidan som ska lagstifta bort allt. Man ska lagstifta bort
              all privat frihet över huvud taget, och där man som kollektiv
              alltid vet bättre än vad du och jag gör om vad jag vill med mitt
              eget liv.
            </seg>
            <seg n="70aee41e">
              Fru talman! Vi kommer att ha den stora debatten om några veckor.
              Men jag kunde ändå inte låta bli att lyfta fram detta betänkande
              som, som sagt, är en fantastisk bra problemformulering utan några
              konkreta förslag till lösning.
            </seg>
          </u>
          <note type="speaker" n="cba2e422">
            Anf. 117 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-817ec20565d0a56a-3" n="3c45225d">
            <seg n="2181f661">
              Fru talman! Tina Acketoft påpekar att Sverige har en väldigt
              könssegregerad arbetsmarknad, och det har vi.
            </seg>
            <seg n="f6d9b95a">
              Min fråga till Tina är: Hur ser könssegregeringen ut i länder
              där man inte har en stor offentlig sektor?
            </seg>
          </u>
          <note type="speaker" n="3da43bbc">
            Anf. 118 TINA ACKETOFT (fp) replik:
          </note>
          <u who="tina_acketoft_7873e3" xml:id="i-e067d44520fb9a9b-1" n="79c2c43c">
            <seg n="225a378f">
              Fru talman! Över huvud taget har vi två helt skilda synsätt.
              Jag antar nämligen att Camilla Sköld Jansson menar att man kan
              ta vilket annat land som helst som jämförelse. Man kan ta England
              som exempel. Där har man en helt annan historia bakom hur kvinnor
              en gång kom ut på arbetsmarknaden.
            </seg>
            <seg n="46426b12">
              Men vad Camilla Sköld Jansson hela tiden vägrar att se är det
              faktum att vi inte kan använda samma typ av lösningar i dag som
              vi har gjort tidigare. Jag säger inte att vi inte ska ha en stor
              gemensamt finansierad sektor. Men jag säger att man måste lösa
              upp den så att man ger kvinnor möjlighet att faktiskt starta eget
              även inom denna sektor i stället för att använda stopplagar för
              att ständigt låsa in kvinnor.
            </seg>
            <seg n="4b5b003c">
              Till skillnad från Camilla Sköld Jansson som vill ge kollektivet
              kvinnor en viss procent i löneförhöjning säger jag att man ska
              öppna upp kollektivet och släppa kvinnorna fria.
            </seg>
          </u>
          <note type="speaker" n="8c829f3c">
            Anf. 119 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-817ec20565d0a56a-4" n="3c45225d">
            <seg n="7b47f73c">
              Fru talman! Jag fick inte riktigt svar på min fråga, och jag
              förstår det. Sanningen är ju att i alla de länder där man inte
              har en stor välfärdssektor som har omvandlat kvinnligt oavlönat
              arbete till avlönat arbete har man en könssegregering som går
              ut på att kvinnor är hemma, Tina Acketoft. Kvinnor har en mycket
              lägre förvärvsfrekvens. Och ni folkpartister borde någon gång
              kunna se vikten av att vi har en offentlig sektor som gör kvinnligt
              oavlönat arbete till en profession som ger en inkomst.
            </seg>
            <seg n="2d4a93c9">
              Det finns inte något exempel på att man via Folkpartiets väg,
              att privatisera och låta marknadskrafterna sköta vården och omsorgen,
              har nått framgång när det gäller jämställdhet.
            </seg>
            <seg n="30841a00">
              Jag påstår, Tina Acketoft, att du sätter feminismen och jämställdheten
              helt åt sidan. Det är andra ideologiska och politiska skäl som
              driver politiken när ni för fram och ondgör er över att offentlig
              sektor skulle låsa in kvinnor. Offentlig sektor är en grundbult
              för kvinnors oberoende.
            </seg>
          </u>
          <note type="speaker" n="325a94fc">
            Anf. 120 TINA ACKETOFT (fp) replik:
          </note>
          <u who="tina_acketoft_7873e3" xml:id="i-e067d44520fb9a9b-2" n="79c2c43c">
            <seg n="44056916">
              Fru talman! Jag tror att de flesta av oss har en ideologi som
              vi grundar vår politiska övertygelse på. Camilla Sköld Jansson
              tillhör i alla fall en ideologisk falang och jag en annan. Därmed
              inte sagt att det på något sätt går stick i stäv mot feminismen.
              Precis som jag sade tidigare ska feminister finnas i alla färger
              och i alla former. Det finns inte en feministisk lösning. Det
              är ett analysinstrument. Det är inte en ideologi.
            </seg>
            <seg n="21b7f999">
              När Camilla Sköld Jansson gör jämförelser med andra länder säger
              jag också fortfarande att vi ska ha en stark offentlig sektor
              men att vi inte ska låsa in kvinnor i en offentlig sektor och
              säga: Här ska ni vara, och ni får ta det som er tillkommer! Vi
              ska ge dem möjligheten att själva bygga vidare.
            </seg>
            <seg n="5918a15e">
              Ska man göra jämförelser med andra länder är det också mycket
              märkligt att Sverige inte ens har fem kvinnliga börsbolagschefer.
              Men utomlands har man fler. Sverige är väldigt duktigt på att
              hålla kvinnor nere på den låga dimensionen när man talar om arbetsmarknaden.
              Men när det gäller kvinnliga chefer, toppchefer och styrelseledamöter,
              är vi i Sverige usla.
            </seg>
            <seg n="2438a987">
              Camilla Sköld Janssons sätt att se på detta är som vanligt att
              så länge alla har det lika dåligt så är det jämställt. Det är
              inte mitt sätt att se på det. Mitt sätt att se på det är att man
              ska ge fler människor möjlighet att växa. Då blir det skillnader
              i samhället. Men det drar med sig andra också. De goda exemplen
              drar med sig fler. Det är inte genom att hålla folk nere som vi
              får ett jämställt och bra samhälle.
            </seg>
          </u>
          <note type="speaker" n="41b19022">
            Anf. 121 RONNY OLANDER (s):
          </note>
          <u who="ronny_olander_1a2906" xml:id="i-b73f56ad115ab2fe-1" n="e06f3bfc">
            <seg n="31fd51e0">
              Fru talman! Inledningsvis yrkar jag bifall till utskottets förslag
              i betänkandet och avslag på alla reservationer. Motioner om vissa
              jämställdhetsfrågor avstyrks med hänvisning till pågående utrednings-
              och beredningsarbete och till den nyligen avlämnade propositionen
              Makt att forma samhället och sitt eget liv nya mål i jämställdhetspolitiken
              . Denna proposition kommer att behandlas senare i vår. Då kommer
              även motioner från den allmänna motionstiden 2005 som rör de jämställdhetspolitiska
              målen, metoder och institutioner att debatteras. Jag vill passa
              på att säga att propositionen berör 48 politiska områden, så det
              finns verkligen anledning att få en rejäl diskussion om jämställdhetsfrågorna
              vid det tillfället och kanske även i dag.
            </seg>
            <seg n="629e02f3">
              Fru talman! Alla som bor i Sverige ska ha lika rättigheter, skyldigheter
              och möjligheter. Likhet inför lagen och skydd mot diskriminering
              för alla och envar är grundläggande rättigheter.
            </seg>
            <seg n="c17c3ad7">
              Jämställdheten har ökat i Sverige. Dock finns det fortfarande
              problem. För att uppnå målet om ett jämställt samhälle måste den
              rådande könsmaktsordningen brytas. Teorin om könsmaktsordning
              kan beskrivas som ett sätt att förklara varför ett samhälle är
              ojämställt och varför ojämställdheten består trots att åtgärder
              vidtas.
            </seg>
            <seg n="de2df3d3">
              Regeringen har identifierat fem så kallade fokusområden som lyfts
              fram i jämställdhetspolitiken under innevarande mandatperiod.
              Dessa områden är viktiga. De finns med som en ram i vårt betänkande
              och berör flertalet av de motioner som vi haft att behandla. Med
              tanke på hur diskussionen varit hade jag först, av tidsskäl, tänkt
              korta ned anförandet. Men det finns anledning att lyfta fram dessa
              områden mera.
            </seg>
            <seg n="1c5f9c88">
              För det första handlar representationen om en jämnt fördelad
              makt och inflytande. Ett målmedvetet arbete för att öka kvinnors
              inflytande på olika nivåer i samhället har lett till att Sverige
              nu är världsledande när det gäller andelen kvinnor i direktvalda
              politiska organ. En väsentlig del av samhällsutvecklingen styrs
              dock fortfarande av män, och mäns erfarenheter är alltjämt norm.
              Detta gäller inte minst i nominerings- och beslutsprocesserna.
            </seg>
            <seg n="e5825289">
              En utredning direktiv 2006:23 har tillsatts för att kartlägga
              och redovisa könsfördelningen på maktpositionerna i Sverige. Utredningen
              ska avlämna sin rapport senast den 18 oktober 2006.
            </seg>
            <seg n="57bff920">
              En annan utredning har fått i uppdrag att utforma förslag till
              ändringar i aktiebolagslagen som säkerställer att minst en viss
              andel av styrelseledamöterna i ett publikt aktiebolag ska vara
              av vardera könet. Detta uppdrag ska redovisas senast den 1 juni
              2006. Av inlägg här i dag förstår jag att vi kommer att få support
              här.
            </seg>
            <seg n="fa4b3fdc">
              För det andra gäller det lika lön för lika och likvärdigt arbete.
              Jämställdhetslagen innehåller krav på att åtgärda könsdiskriminerande
              löneskillnader. Regeringen avser att under våren 2006 tillsammans
              med Vänsterpartiet och Miljöpartiet presentera en nationell handlingsplan
              mot könsdiskriminerande löneskillnader. Det är inte bara lönerna
              som påverkar löneskillnaderna. Anställningsvillkor, anställningsformer
              tillsvidareanställningar eller tidsbegränsade anställningar liksom
              deltid och heltid yrkesval, befordringsmöjligheter och möjligheter
              till kompetensutveckling är andra viktiga faktorer som påverkar
              kvinnors och mäns arbetsinkomster. Planen kommer därför att vara
              bred och omfatta de områden som direkt eller indirekt påverkar
              individens lön. Vi går nu mot slutet av detta arbete som har varit
              mycket intressant och seriöst och kommer att rejält ta tag i dessa
              oerhört viktiga frågor.
            </seg>
            <seg n="6915bc25">
              För det tredje gäller det mäns våld mot kvinnor, prostitution
              och handel med kvinnor för sexuella ändamål. Mäns våld mot kvinnor
              är ett allvarligt samhällsproblem som inkräktar på och förhindrar
              kvinnors utnyttjande av sina mänskliga rättigheter och grundläggande
              friheter.
            </seg>
            <seg n="02748315">
              Regeringen har fattat beslut om att ombilda Rikskvinnocentrum,
              RKC, till ett nationellt kunskapscentrum om mäns våld mot kvinnor.
              Gemensamt har Vänsterpartiet, Miljöpartiet och Socialdemokraterna
              avsatt 135 miljoner kronor årligen till detta centrum som ett
              ökat stöd till kvinnoorganisationer och till våldsutsatta kvinnor
              och deras barn.
            </seg>
            <seg n="b364cf20">
              Inom regeringen pågår även ett arbete med att ta fram ett handlingsprogram
              mot alla former av människohandel. Programmet kommer att bestå
              av två delar.
            </seg>
            <seg n="c4f3d603">
              För det fjärde gäller det mäns ansvar för jämställdhet. Jämställdhetsarbete
              handlar om att förändra villkoren för både kvinnor och män. Arbetet
              inom området syftar till att sätta fokus på det ansvar som män
              som grupp har för att förändra de strukturer som gör att män är
              överordnade och kvinnor underordnade.
            </seg>
            <seg n="9d49f857">
              I propositionen föreslår regeringen bland annat att män och kvinnor
              ska ta samma ansvar för hemarbete och ha möjlighet att ge och
              få omsorg på samma villkor detta som ett delmål för jämställdhetspolitiken.
            </seg>
            <seg n="bfec8985">
              För det femte gäller det sexualiseringen av det offentliga rummet.
              En ständig exponering av bilden av att manlighet står för makt
              och kvinnlighet för underordning gör att vi riskerar att inte
              längre reagera på könsförtryck, trakasserier och sexualiserat
              våld.
            </seg>
            <seg n="152ca66b">
              Fru talman! Låt mig till sist få kommentera några motioner.
            </seg>
            <seg n="f5546554">
              Som några talare har sagt är vi överens om mycket i analysen
              på jämställdhetsområdet. Men när vi kommer till åtgärderna, till
              vad som behöver göras, skiljer det sig. Jag vill instämma i vad
              Camilla Sköld Jansson sade, nämligen att det också handlar om
              hur vi ideologiskt ser på samhällsuppbyggnad och om hur vi ideologiskt
              ser på mäns och kvinnors villkor att delta i samhället.
            </seg>
            <seg n="e3099534">
              Jag konstaterar också, som vi tidigare gjort, att den borgerliga
              alliansen tror att om vi bara konkurrensutsätter skolan, vården
              och omsorgen ökar vi jämställdheten. Vid ett flertal tillfällen
              tidigare har utskottet behandlat motioner med ett liknande innehåll.
              Det är uttalat att konkurrensutsättning inte är den givna lösningen.
              Det är i stället viktigt att parterna på arbetsmarknaden förses
              med verktyg för att i förhandlingar och avtal åstadkomma bland
              annat mer jämställda löner. Utskottet vidhåller denna uppfattning.
              Jag vill understryka att de krav som ställs i jämställdhetslagen
              när det gäller löner och löneanalys är betydelsefulla verktyg
              i sammanhanget.
            </seg>
            <seg n="85430d25">
              Vad gäller att föra jämställdhetsmål från Arbetsdomstolen till
              allmänna domstolar delar utskottet inte den uppfattningen.
            </seg>
            <seg n="cb859c11">
              Jag vill också passa på att fråga: Var finns lösningarna? Lösningarna
              finns bland annat i det vi pratar om när det gäller kvinnors och
              mäns villkor i arbetslivet. Tyvärr är inte Stefan Attefall med
              nu i diskussionen om just arbetsmarknadens parter, om den viktiga
              roll de har en roll som de måste ha. I lönehandlingsplanen kommer
              vi på ett klart sätt att närma oss den så kallade gränsbommen
              mellan politikens ansvar, arbetsmarknadens ansvar och parterna
              där. Men vi är inte intresserade av att gå över till att diskutera
              statlig lönepolitik.
            </seg>
            <seg n="af0851d7">
              Tina Acketoft tog upp frågan om hushållsnära tjänster och skillnader
              i förhållande till byggbranschens ROT-projekt. Skillnaden är markant.
              ROT-projekten och de resurser som satsats där har varit tillfälliga
              delar. Men ni pratar om en permanent del. Konstigt nog kom inte
              exemplet från Finland upp. Det har tydligen kostat 1 miljard kronor
              för 10 000 anställda. Det hade också varit tacksamt om den borgerliga
              regeringen i Danmark hade nämnts. Man har ju avskaffat detsamma
              därför att det blev för dyrt. I stället säger man: Okej, hushållsnära
              tjänster kan vi kanske ha för de äldre alltså någonting i stil
              med vad statsministern här sagt, nämligen att om vi ska ha hushållsnära
              tjänster ska det vara för just äldre handikappade som behöver
              extra stöttning, inte för andra grupper i samhället som kanske
              har möjlighet att själva lösa detta.
            </seg>
            <seg n="d73ee240">
              Fru talman! Som tidigare nämnts ska Diskrimineringskommitténs
              slutbetänkande remissbehandlas. Det är viktigt. Det har tyvärr
              framgått i debatten att vi redan nu ska ta ställning i många olika
              frågor. Men vi har alltid i alla fall under alla mina år som riksdagsledamot
              haft en respekt för att lyssna på remissinstanserna och inte gå
              förbi dem utan säga att det är viktigt vad de tyckt och tänkt,
              att vi ska lyssna in det och sedan besluta i stället för att omedelbart
              sätta ned foten.
            </seg>
            <seg n="c37ae3f9">
              Utskottet kommer, som tidigare sagts, att senare i vår någon
              gång i mitten av maj behandla jämställdhetspropositionen.
            </seg>
          </u>
          <note type="speaker" n="8e450c3a">
            Anf. 122 ANNIKA QARLSSON (c):
          </note>
          <u who="annika_qarlsson_19f936" xml:id="i-ab5521e96dea4449-0" n="4f490c4d" next="i-18f784b4cd0879c9-0">
            <seg n="66e2b231">
              Fru talman! Precis som Tina Acketoft sade är detta ett betänkande
              där vi mer tar upp motioner på ett område som det egentligen hade
              varit bättre att ansluta till debatten den 11 maj. Lite grann
              blir det ännu tydligare när Ronny lyfter fram den debatt som kommer
              senare, så den debatt vi har här i dag blir ett slags förmöte
              till debatten den 11 maj lite uppvärmning. Det känns bra.
            </seg>
            <seg n="036a8c3e">
              Det finns trots allt en hel del motioner här som jag känner är
              viktiga. För Centerpartiets del finns det nio reservationer som
              jag självklart står bakom, men för tids vinning yrkar jag bifall
              endast till reservation 26.
            </seg>
            <seg n="41d4c5af">
              Jag skulle vilja ta vid någonstans där Ronny gav en del goda
              exempel på hur det faktiskt ser ut i Sverige. Vi har kommit en
              bit på väg till exempel när det gäller representation. Där ser
              vi möjligheter för kvinnor, självklart. Jag skulle vilja påstå
              att läget är det att vi på många håll har nått kvantitativa mål,
              men på den kvalitativa delen är det fortfarande väldigt mycket
              kvar att göra.
            </seg>
            <seg n="08d87c06">
              Margareta tog tidigare upp diskriminering. Ibland när jag pratar
              om de här frågorna brukar jag säga att jag företräder den minoritet
              som består av 51 % av Sveriges befolkning. Egentligen är det lite
              udda att de fortfarande buntas ihop och hålls ihop i samma område.
              Tyvärr har vi några år kvar innan vi har kommit förbi det.
            </seg>
            <seg n="599e2255">
              Arbetsmarknadsfrågor är den stora biten i det här betänkandet.
              Där har vi dels många gemensamma reservationer från alliansen,
              dels ett par som vi och Folkpartiet står bakom gemensamt. Det
              vi trycker på och som utgör en tydlig skillnad mellan de två blocken,
              mellan kartellen och alliansen, är synen på den könssegregerade
              arbetsmarknaden. I dag ser vi att kvinnor generellt sett är överrepresenterade
              hos lågbetalande offentliga arbetsgivare där man också har höga
              sjuktal. Männen återfinns generellt sett oftare i näringslivet
              där man har en bättre både löne- och karriärstege.
            </seg>
            <seg n="475f3e98">
              Då kan man fundera på hur man ska komma åt att ändra detta. Det
              kan vara två olika vägar man väljer. Antingen väljer man att se
              till att det blir lika dåligt för alla och förstatligar näringslivet
              det finns partier längst ut till vänster i den här kammaren som
              har det på sin dagordning eller också väljer man att bryta upp
              monopolet. Självklart ska vi fortfarande ha en generellt finansierad
              välfärd. Det är det man brukar ger sig på och säga att det försöker
              vi få bort. Men det är inte detta det handlar om. Däremot måste
              de som ska utföra de här tjänsterna inte finnas i kommun eller
              i landsting, utan olika kollektiv kan bryta upp. Det kan finnas
              företag som etablerar sig. Och framför allt handlar det, inom
              de sektorer som har en majoritet av kvinnor som arbetar där, om
              att kvinnor ska kunna starta företag inom sin profession.
            </seg>
            <seg n="4004237b">
              Det här ger alternativa arbetsgivare, något som vore värdefullt
              för den som inte riktigt trivs på sitt arbete, inte tycker att
              hon får den lön hon vill ha eller kanske inte får den heltid som
              hon kräver. Då kan man byta till en annan arbetsgivare som faktiskt
              kan betala bättre och ge de villkor man vill ha. Det är en vinst
              med det här.
            </seg>
            <seg n="cbba8daf">
              Det handlar också om konkurrensutsättning, att få till stånd
              bättre vård och omsorg och en mängd olika saker. Det skulle komma
              som ett brev på posten med det här. Ja, brev på posten var ingen
              bra jämförelse, men ni förstår vad jag menar.
            </seg>
            <seg n="e899791d">
              Det handlar vidare om att man skulle kunna få en mångfald i service
              och i tjänsteutbudet. I dag ska det vara på ett och samma sätt
              överallt. Någonstans har vi omyndigförklarat de äldre, de kommer
              in i äldreomsorgen. Här skulle vi faktiskt kunna ha kvar möjligheten
              till olika val.
            </seg>
            <seg n="7603cd24">
              Kvinnor skulle också komma åt möjligheten att ha andra karriär-
              och lönestegar än vad de i dag har tillgång till. Det skulle bli
              fler nya företag. Tittar vi på hur man har jobbat i andra länder
              ser vi att när de har börjat öppna offentlig sektor, där kvinnor
              oftast är aktiva och kanske har startat företag, har det lett
              till att kvinnor i nästa steg startar andra former av företag.
              Det leder till att det finns fler kvinnor att rekrytera till bolagsstyrelser
              och till höga ledande positioner inom näringslivet. Det vore något
              annat är att kvotera.
            </seg>
            <seg n="722fa38a">
              Vi har ytterligare ett förslag som handlar om ett barnvänligt
              arbetsliv. Vi är väldigt stolta över att vi försöker se till att
              det går att kombinera barn och familj med ett bra arbete. Precis
              som många talare före mig som har talat om arbetsmarknadens parter
              ser jag det här som ett område som man inte har prioriterat tillräckligt
              högt. Jag skulle säga att bristen på möjligheten att påverka sitt
              arbete så att man får vardagen att gå ihop är av betydelse för
              de höga sjukskrivningstal som vi har i Sverige.
            </seg>
            <seg n="041d577c">
              När det gäller lönediskriminering har vi i Sverige ett system
              som bygger på att de som är ansvariga för diskrimineringen sedan
              ska avgöra synen på det här och eventuellt utdöma ansvar. Det
              är arbetsmarknadens parter som i en partssammansatt domstol ansvarar
              för det. Jag tycker att det är ett feltänk och tycker att det
              skulle vara bra om den här typen av fall blev granskade på allvar
              och fick genomslag när det gäller att förbättra situationen. Fortfarande
              efter tio år har kvinnor inte nått en enda krona mer, en enda
              procent mer i lön i förhållande till män.
            </seg>
            <seg n="70278383">
              Vi lägger också fram ett förslag till en företagsbot. Den som
              lönediskriminerar ska inte bara eventuellt få skämmas lite inför
              domstol, utan det ska dessutom kosta att diskriminera. Vi har
              inte fått majoritet för det, och vi har inte fått igenom det i
              det här betänkandet, men vi ger inte upp så lätt. Vi tänker fortsätta
              att jobba med detta.
            </seg>
            <seg n="a2540068">
              För att vara ute i riktigt god tid tänker jag avsluta nu med
              att gratulera mig själv och Anneli som har namnsdag i morgon.
            </seg>
          </u>
          <note n="31943b06">
            Överläggningen var härmed avslutad.
          </note>
          <note n="87db71e7">
            Ajournering
          </note>
          <note n="f78d40f2">
            Kammaren beslutade kl. 16.56 på förslag av tredje vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="annika_qarlsson_19f936" xml:id="i-18f784b4cd0879c9-0" n="4f490c4d" prev="i-ab5521e96dea4449-0">
            <seg n="c7428ef4">
              Återupptagna förhandlingar
            </seg>
            <seg n="13269711">
              Fru talman! Rent vatten är en livsnödvändig resurs som vi inte
              klarar oss utan. Utan tillgång till rent vatten blir livet mer
              komplicerat. För oss i Sverige, med stora mängder rent vatten,
              är begränsad tillgång till rent vatten i princip otänkbart. Vi
              har till och med så gott om rent vatten att vi faktiskt använder
              dricksvatten till att tvätta oss i och till att spola i våra toaletter
              med. De allra flesta av oss använder vatten dagligen utan en tanke
              på att det skulle kunna vara ett problem. Vår tillgång till vatten
              är på många sätt unik jämfört med många platser på vår jord och
              något som vi naturligtvis måste värna.
            </seg>
            <seg n="5b83cce6">
              I detta betänkande behandlas regeringens proposition om allmänna
              vattentjänster en ny VA-lag. En viktig skillnad mot dagens lagstiftning
              är att kommunens ansvar för att ordna en allmän VA-anläggning
              utvidgas från att enbart gälla hälsoskäl till att också gälla
              skyddet för miljön. Denna utvidgning tycker vi moderater är alldeles
              utmärkt.
            </seg>
            <seg n="c4cb86d7">
              Men sedan börjar underligheterna. Lagen utvidgas till att enbart
              kommuner ska kunna äga dessa VA-anläggningar, vilket det inte
              finns krav på i dagsläget. Det enda skäl som man anger för detta
              är ideologiskt, och detta utan någon som helst argumentation.
              Fast det är klart ideologiska skäl behöver man kanske inte förklara,
              åtminstone inte om man finns på vänsterkanten.
            </seg>
            <seg n="8e6526e2">
              VA-anläggningar är till största delen naturliga monopol. Försörjningen
              av VA-tjänster är grundläggande. Enligt dagens lagstiftning har
              kommunerna ansvaret för att se till att allmänna vatten- och avloppsanläggningar
              kommer till stånd. En kommun behöver däremot inte äga eller driva
              anläggningen.
            </seg>
            <seg n="81830fa8">
              Självfallet anser vi moderater att det behöver finnas långtgående
              offentliga regleringar. Det offentliga har ett mycket stort ansvar
              när det gäller tillsyn av miljö och vattenkvalitet och att lagstiftningen
              lever upp till att ställa krav på detta.
            </seg>
            <seg n="c7ae09a4">
              Men för konsumenten spelar det ingen roll vem som försörjer hushållet
              med vatten så länge vattnet har ett rimligt pris och hög kvalitet.
              För att garantera detta krävs det ett bra regelverk och tillsyn
              från ansvariga myndigheter. Det är ändå så att ett kommunalt ägande
              varken garanterar ett lågt pris eller hög kvalitet.
            </seg>
            <seg n="1f53622c">
              Den fråga vi har försökt att finna svar på vid genomgången av
              propositionen är vilken ideologiskt betingad oro det finns bakom
              tilltron till att både marknadsekonomin och det kommunala självstyret
              måste ge vika för ett offentligt monopol.
            </seg>
            <seg n="b604f512">
              Som jag sade tidigare motsägs antagandet att vatten skulle vara
              en begränsad tillgång av att vattenförsörjningen redan i dag till
              stora delar är helt avreglerad och privatiserad. Enligt Nationalencyklopedin
              får ca 1,2 miljoner svenskar sin dricksvattenförsörjning tryggad
              från ca 400 000 enskilda brunnar. Därtill kommer nästan lika många
              brunnar för fritidsboende, vilket gör att ungefär 2 ½ miljoner
              människor till större eller mindre del har sin dricksvattenförsörjning
              från enskilda brunnar.
            </seg>
            <seg n="8cabe645">
              Trots detta är industrin och jordbruket de dominerande vattenanvändarna.
              90 % av vattnet kommer i dag från kommunala vattenverk, med dagens
              lagstiftning. Så skulle det säkert fortsätta att se ut om dagens
              regler om ansvaret men inte om ägandet fick fortsätta att gälla.
            </seg>
            <seg n="495feb39">
              Vår ståndpunkt är att det kommunala självstyret ska värnas. Frågan
              om ifall kommuner ska äga sina VA-anläggningar eller inte anser
              vi ska avgöras i kommunerna inte av oss i riksdagen. Vi moderater
              förespråkar inte att kommuner säljer sina VA-anläggningar, men
              vi vill ta strid för det kommunala självstyret. Vi anser att kommunens
              medborgare via val och kommunens politiker själva ska avgöra frågan
              om ägande och drift. Därför anser vi att de nya reglerna i den
              del som reglerar tvånget för kommunerna att äga VA-anläggningar
              inte ska genomföras.
            </seg>
            <seg n="25dd3bed">
              Därutöver vill vi moderater framföra stark kritik mot förslaget
              att tillåta en kommun sköta driften av en VA-anläggning i en annan
              kommun.
            </seg>
            <seg n="39ca6731">
              Skälet till det är att den kommunala kompetensen bestäms av speciallagar
              och av kommunallagen. Speciallagarna ger kommunerna ett särskilt
              ansvar för områden som vård, utbildning och omsorg. Kommunallagens
              andra kapitel anger under vilka förutsättningar en kommun därutöver
              får ta på sig uppgifter. Lagen ska garantera att den egna kommunen
              agerar utifrån kommunmedborgarens bästa. En regel säger att kommuner
              enbart får befatta sig med uppgifter av allmänt intresse som har
              anknytning till kommunernas geografiska område eller deras medlemmar.
              Denna centrala regel, som kallas för lokaliseringsprincipen, kompletteras
              sedan med andra bestämmelser. Det är på grundval av denna allmänna
              kompetens som kommuner driver verksamheter inom bland annat kultur-
              och fritidssektorerna. Vår grundinställning är att kommunerna
              ska fokusera på sina kärnuppgifter för sina medborgare.
            </seg>
            <seg n="db76f80f">
              Det finns inga bärande argument för att det här förslaget om
              att frångå lokaliseringsprincipen nu läggs fram. Detta är ett
              förslag som vi moderater starkt motsätter oss.
            </seg>
            <seg n="5afc6d20">
              Med detta, fru talman, yrkar jag bifall till vår reservation
              nr 1. Vi står naturligtvis bakom våra övriga reservationer.
            </seg>
          </u>
          <note n="92c108cd">
            Förhandlingarna återupptogs kl. 17.00.
          </note>
          <note n="f0da49d0">
            15 § Beslut om ärenden som slutdebatterats vid dagens sammanträde
          </note>
          <note n="5af58b1c">
            Punkt 1
          </note>
          <note n="d8a45341">
            Punkt 2
          </note>
          <note n="eda1686a">
            Punkt 3
          </note>
          <note n="c27c0c7b">
            Punkterna 46
          </note>
          <note n="db091b1e">
            Punkt 5
          </note>
          <note n="fec3bcfc">
            Punkt 13
          </note>
          <note n="8fd3b35d">
            Punkt 16
          </note>
          <note n="b2109b01">
            Punkt 22
          </note>
          <note n="23545ade">
            Punkt 23
          </note>
          <note n="e2c8a8fc">
            Punkt 24
          </note>
          <note n="5d5d4186">
            Övriga punkter
          </note>
          <note n="b160e592">
            16 § Allmänna vattentjänster
          </note>
          <note n="3d400318">
            Föredrogs
          </note>
          <note n="0a96dc69">
            Anf. 123 EWA THALÉN FINNÉ (m):
          </note>
          <note type="speaker" n="56c248a9">
            Anf. 124 LARS TYSKLIND (fp):
          </note>
          <u who="lars_tysklind_d8e722" xml:id="i-8062581c17ca670d-0" n="629197c4">
            <seg n="9ecf12df">
              Fru talman! Jag vill börja med att säga att också vi från Folkpartiets
              sida är positiva till förslaget att kommunens ansvar att ordna
              allmänna VA-anläggningar inte bara ska ha hälsoskäl som grund
              utan utvidgas till att även gälla hänsyn till skydd av miljön.
              I många sammanhang har man sett att kommunerna haft svårigheter
              att komma fram med bara hälsoskälet som grund för att ordna en
              VA-anläggning.
            </seg>
            <seg n="6d4f0611">
              Fru talman! Trots vår positiva inställning till detta har vi
              från Folkpartiets sida en del invändningar mot lagförslaget. Jag
              vill då ta fasta på det som står i propositionen, för jag tror
              att det som står där är det vi i grunden pratar om. Det står nämligen
              inget om detta i själva betänkandet.
            </seg>
            <seg n="f63c34cc">
              Man kan läsa i propositionen det är egentligen det första som
              står att det kan anföras ideologiska skäl för att ägandet bör
              stanna i kommunerna. Lite längre fram kan man läsa att det också
              finns praktiska skäl för ett offentligt ägande. Det är väl bra,
              men när man läser texten uppfattar man detta nästan som en bisak
              som kommer till i efterhand. Tydligen är det de ideologiska skälen
              som trots allt styr handlandet och lagstiftningen.
            </seg>
            <seg n="8e6e4b6d">
              Utskottsmajoriteten har i sin text inte kommenterat ideologin.
              I stället har man skrivit att det är fråga om att underlätta planeringen
              och kommunens ansvar för att uppfylla gällande bestämmelser. Dessutom
              skriver majoriteten att man ska säkerställa den kommunala kompetensen
              i sammanhanget.
            </seg>
            <seg n="0943facb">
              Från Folkpartiets sida anser vi inte att det finns bärande argument
              för att kommunalt ägande är det enda, eller ens i alla sammanhang
              det bästa, sättet för att en kommun ska ta sitt ansvar inom VA-området.
              Det viktigaste måste ändå i grunden vara den lagstiftning som
              reglerar ramverket och tillsynen av verksamheten, inte vem som
              äger anläggningen.
            </seg>
            <seg n="d0e83bd1">
              Också i framtiden kommer det absolut vanligaste naturligtvis
              att vara att kommunerna äger och driver sina VA-anläggningar.
              Som det uttrycks på några ställen är det ett naturligt monopol.
              Så kommer det naturligtvis att vara. Detta i sig kan dock inte
              vara ett skäl att lagvägen hindra andra alternativa lösningar.
              Naturligtvis måste varje enskild kommun få ha ett handlingsutrymme
              att själv få avgöra hur man tar ansvar och vad som är bäst för
              just den kommunens invånare. Även om man säger att detta inte
              kommer att bli så vanligt finns det absolut inget skäl, som vi
              ser det, att lagvägen hindra att alternativa lösningar tas fram.
              Med anledning av detta yrkar jag bifall till reservation 1.
            </seg>
            <seg n="2f8b9181">
              Fru talman! Vi från Folkpartiet har i vår motion med anledning
              av propositionen även tagit upp lite tilläggsförslag som vi tycker
              ska balansera upp den enskildes rättigheter i sammanhanget. Lagstiftningen
              handlar ju egentligen om kommunens ansvar, skyldigheter och så
              vidare. Det står mycket om utbyggnadsplaner. Om det finns ett
              skäligt krav på att kommunen ska bygga ut sitt VA-system och detta
              inte blir gjort inom rimlig tid ska det finnas ett regelverk så
              att den enskilde har rätt att själv få göra detta. Vi framför
              därför i en reservation att vi vill att riksdagen uppmanar regeringen
              att återkomma med lagstiftning kring detta så att den enskildes
              rättigheter säkras som en balans till kommunernas roll i sammanhanget.
              Det får inte vara så att en kommun med hänvisning till en framtida
              utbyggnadsplan låter enskilda medborgare vänta orimligt länge
              på ett bygglov, till exempel för en fritidstomt som man vill bygga
              om för permanentboende.
            </seg>
            <seg n="ed95715e">
              Nu säger utskottsmajoriteten att detta ryms i den föreslagna
              nya lagstiftningen genom att det står att så fort kommunen får
              kravet på sig att bygga ut så ska det snarast tillgodoses. Det
              låter ju bra, men vi känner ju allihop till att det finns en verklighet
              där snarast i vissa sammanhang kan vara ganska lång tid. Verkligheten
              ute i kommunerna är ju att det till syvende och sist är en ekonomisk
              fråga vilken kraft man har att kunna bygga ut sina vatten- och
              avloppssystem. Inte minst har vi från vår sida pekat på att det
              skatteutjämningssystem vi har i dag missgynnar kommuner som växer
              och är tvungna att satsa på infrastruktursystem. Det har ju visat
              sig att man inte kompenseras för det. Ibland kostar det alltså
              för mycket att växa så att man inte klarar det ute i kommunerna.
            </seg>
            <seg n="e8cb2c0c">
              I det sammanhanget tycker vi att vi måste ha regler som gör att
              den enskilde på ett enkelt sätt kan ordna tillfälliga lösningar,
              även om det finns en kommunal utbyggnadsplan längre fram i tiden.
              Detta måste kunna regleras på ett bra sätt utan att det drar ut
              orimligt långt på tiden.
            </seg>
            <seg n="cb399d4e">
              Jag yrkar som sagt bifall till reservation nr 1, fru talman.
              Jag står naturligtvis bakom den andra reservationen som jag också
              är med på, nr 3 tror jag, men jag yrkar bifall bara till reservation
              nr 1.
            </seg>
          </u>
          <note type="speaker" n="ab5f6b05">
            Anf. 125 GUNNAR SANDBERG (s):
          </note>
          <u who="gunnar_sandberg_730d85" xml:id="i-1430994c3d179470-0" n="a38c9805" next="i-7f857558859f6117-0"/>
          <note n="4bd8ac5a">
            Fru talman! Ledamöter i bostadsutskottet! I bostadsutskottets
            betänkande BoU8 behandlas regeringens proposition Allmänna vattentjänster.
            Propositionen innehåller förslag till införande av en ny lag om
            allmänna vattentjänster, upphävande av lagen om allmänna värmesystem,
            följdändringar i flera lagar och vissa ändringar som rör Statens
            va-nämnd.
          </note>
          <u who="gunnar_sandberg_730d85" xml:id="i-7f857558859f6117-0" n="a38c9805" prev="i-1430994c3d179470-0">
            <seg n="cb5dc0b5">
              Med anledning av propositionen har två motioner väckts med sammanlagt
              sex yrkanden som jag yrkar avslag på. Jag vill härmed också yrka
              bifall till utskottets förslag.
            </seg>
            <seg n="0669e6d7">
              Propositionen bygger i stora delar på den nuvarande lagen om
              allmänna vatten- och avloppsanläggningar.
            </seg>
            <seg n="e0dec422">
              I den nya lagen tydliggörs kommunernas ansvar, bland annat att
              allmänna vattentjänster ska tillhandahållas genom kommunala VA-anläggningar
              och att kommunernas ansvar knyts till ägande av VA-anläggningarna.
              En utgångspunkt för översynen av lagen var att det i första hand
              är en uppgift för det allmänna att tillhandahålla vattenförsörjning
              och avlopp i situationer då det behövs samlade VA-lösningar. Allmänna
              VA-anläggningar borde därför enligt direktiven primärt ägas av
              kommuner eller andra offentligrättsliga objekt. En annan utgångspunkt
              i utredningen var att VA-lagstiftningen inte bara skulle tillgodose
              hälsoskyddet utan också bidra till en hållbar utveckling och en
              god resurshållning.
            </seg>
            <seg n="4f905a33">
              Möjligheten att allmänförklara enskilda VA-anläggningar tas bort
              ur lagstiftningen.
            </seg>
            <seg n="6e164aad">
              En nyhet i den föreslagna lagen är att kommunernas ansvar att
              ordna en allmän VA-anläggning utvidgas från att enbart gälla när
              en VA-anläggning behövs av hälsoskäl till att också gälla när
              en sådan behövs med hänsyn till skyddet för miljön. Dessutom föreslås
              att kravet på avvattning av gator och allmänna platser inte längre
              ska vara bundet till en detaljplan.
            </seg>
            <seg n="22b7f790">
              Vidare föreslås ett undantag i den kommunala lokaliseringsprincipen
              som möjliggör att en kommunal huvudman tillåts sköta driften av
              VA-anläggningar i andra kommuner. Sådana driftsentreprenader ska
              ske på affärsmässiga grunder och med krav på särredovisning. Skälen
              till undantaget i lokaliseringsprincipen är bland annat att skapa
              förutsättningar för kommuner som vill samverka. Samverkan mellan
              kommuner kan i vissa fall öppna för möjligheter att ordna och
              driva VA-anläggningar som får en storlek som är både lämpligare
              och mer effektiv än om kommunerna var och en skulle ansvara för
              respektive anläggning. Dessutom blir det möjligt för kommuner
              att delta i upphandlingar av driftsentreprenader. På så sätt kan
              anbudskonkurrensen öka när det gäller sådana entreprenader.
            </seg>
            <seg n="8fe020f5">
              En enklare och tydligare ordning för den rättsliga prövningen
              av VA-frågor föreslås också, liksom vissa ändringar i lagen om
              Statens va-nämnd. Enligt de små ändringarna i lagen kommer fastighetsägaren
              att skyddas bättre från att behöva vänta orimligt länge på utbyggnad
              av VA-anläggning. Här kommer länsstyrelsen att ha ett utpekat
              ansvar för tillsynen över att kommunerna fullgör sina skyldigheter
              att snarast tillgodose behovet av vattentjänster.
            </seg>
            <seg n="c9a4a99b">
              Fru talman! Avslutningsvis yrkar jag än en gång avslag på alla
              reservationer och bifall till utskottets förslag.
            </seg>
            <seg n="4d3f72f3">
              Fru talman! Jag ställde en fråga i mitt anförande och den frågan
              gäller egentligen vilken ideologiskt betingad oro ni känner för
              att man ska åsidosätta det kommunala självstyret och påtvinga
              kommunerna att äga VA-anläggningarna. Jag skulle vilja höra lite
              bättre motiveringar för det, om det finns några.
            </seg>
            <seg n="28e35941">
              Sedan har jag en fråga om rätten att få driva verksamhet i annan
              kommun och att kommuner enligt lagen ska få delta i offentlig
              upphandling. Det framförs i dag väldigt omfattande kritik mot
              att kommuner konkurrerar ut företag lokalt just för att de går
              in och låtsas att de är affärsmässiga. Utifrån den aspekten skulle
              jag vilja höra om ni över huvud taget har haft några funderingar
              runt den frågeställning som i dag, som sagt, ger väldigt kraftig
              kritik från företagare.
            </seg>
          </u>
          <note n="f333a2ec">
            Länsstyrelsen ska också enligt regeringens förslag ha en möjlighet
            att förelägga en kommun att fullgöra sitt ansvar. Dessutom föreslår
            regeringen att lagen om allmänna värmesystem upphävs och vissa
            följdändringar i bland annat anläggningslagen.
          </note>
          <note n="e1c0f10a">
            De nya och ändrade reglerna föreslås träda i kraft den 1 januari
            2007.
          </note>
          <note n="7a74b69a">
            Anf. 126 EWA THALÉN FINNÉ (m) replik:
          </note>
          <note type="speaker" n="0d93fe11">
            Anf. 127 GUNNAR SANDBERG (s) replik:
          </note>
          <u who="gunnar_sandberg_730d85" xml:id="i-1430994c3d179470-1" n="a38c9805" next="i-7f857558859f6117-1">
            <seg n="15e44c3b">
              Fru talman! Först och främst har den nya lagen i huvudsak fått
              ett positivt bemötande i remissbehandlingen, även från motionären,
              med undantag av vissa delar.
            </seg>
            <seg n="06579170">
              Jag börjar med det ideologiska. Det sägs ju att vatten är en
              rättighet. Men är det så i verkligheten? För de flesta i vår del
              av världen men inte för alla människor på jorden. Vattnet är hotat
              som mänsklig rättighet i dag.
            </seg>
            <seg n="ad5e5f1d">
              1 miljard människor i världen saknar tillgång till rent dricksvatten.
              2,4 miljarder saknar bra avloppshantering. Över 2 miljarder blir
              sjuka av sitt dricksvatten varje år. Bristen på bevattningsvatten
              innebär svält, sjukdomar och fattigdom för hundratals miljoner
              människor. Detta drabbar oftast de allra fattigaste och de mest
              utsatta, framför allt kvinnor och barn.
            </seg>
            <seg n="b47b5117">
              Vatten är en grundläggande mänsklig rättighet och inte en ekonomisk
              vara. Alla medborgare ska ha tillgång till vatten. I vårt land
              har VA-anläggningar byggts upp i kommunal regi med självkostnadsprincipen
              som utgångspunkt, vilket internationellt anses vara ett föredöme.
            </seg>
            <seg n="43034e80">
              Utvecklingsländerna har i dag svårt att klara av en utbyggnad
              av befintliga system. Utkanterna av städerna har oftast dåliga
              och dyra lösningar. De privata vattenföretagen har genom sina
              politiska kontakter och genom sin starka lobbyverksamhet fått
              internationella utvecklingsorgan att på fullaste allvar hävda
              att det enda som kan öka tillgången på vatten i världen är tillgången
              på riskvilligt kapital.
            </seg>
            <seg n="a6957889">
              De privata jätteföretagen i vattenbranschen sitter på mycket
              stor kompetens som kan tas till vara, men det är själva vinstbegreppet
              som får dem att snubbla i vattenfrågan. Vinstintresse som drivkraft
              för vattenförsörjning leder till att företag plockar russinen
              ur kakan och lämnar de mest behövande i sticket. Vattenföretagen
              satsar hellre på att köpa redan fungerande vattensystem i Sverige
              och andra västländer än på utvecklingsländer med de omfattande
              investeringar som krävs.
            </seg>
            <seg n="b79302b6">
              Vill ni moderater släppa in stora vattenföretag på den svenska
              marknaden? Jag blir lite bekymrad när jag läser er motion: I stället
              för att kräva att vattenförsörjningen sköts av kommunerna borde
              marknadsekonomins fördelar välkomnas. Ju fler aktörer som träder
              in på arenan desto billigare vatten.
            </seg>
            <seg n="6ab03c7b">
              Då innebär en moderat valseger att den kommunala vattenförsörjningen
              öppnas för att säljas ut till privata aktörer.
            </seg>
          </u>
          <note n="4c699775">
            Anf. 128 EWA THALÉN FINNÉ (m) replik:
          </note>
          <u who="gunnar_sandberg_730d85" xml:id="i-7f857558859f6117-1" n="a38c9805" prev="i-1430994c3d179470-1">
            <seg n="e9945160">
              Fru talman! Det var ett intressant svar.
            </seg>
            <seg n="78dc67d0">
              Jag inledde faktiskt mitt anförande med behovet av vatten, hur
              väsentligt det är med vatten, att vatten är viktigt och att vi
              har en unik situation i Sverige med mycket rent vatten, till och
              med så rent att vi spolar med det i toan. Det kan man möjligtvis
              fundera över.
            </seg>
            <seg n="ac8f9522">
              Men när Gunnar Sandberg tar upp att vatten är en bristvara i
              världen, vilket jag tror att alla i den här kammaren är väldigt
              medvetna om, blir min fundering: Hjälper det då att kommunen äger
              de svenska VA-anläggningarna? Hjälper det folket i Afrika? Jag
              kan inte se det.
            </seg>
            <seg n="7dcf7274">
              Jag har en känsla av att det här bygger lite på de tongångar
              som går på vissa ställen där man lägger fram skräckpropaganda
              om att priset på vatten i Sverige skulle drivas upp till nivåer
              som är helt orimliga. Det vi måste ha är tillsyn, lagstiftning
              och även tillsyn när det gäller prissättning. Det är vi helt överens
              om. Men att vi skulle få bättre utbyggda VA-anläggningar i u-världen
              för att kommunerna äger VA-anläggningarna i Sverige har jag svårt
              att se.
            </seg>
            <seg n="2be192a9">
              Jag skulle också vilja ha ett svar på frågan jag ställde om att
              kommuner bedriver verksamhet i annan kommun och ska ha rätt att
              delta i upphandlingar i andra kommuner. En liten reflexion runt
              det skulle jag vilja ta del av och hur socialdemokratin och majoriteten
              ser på att företag väldigt ofta hårt kritiserar kommuners sätt
              att konkurrera ut företag.
            </seg>
          </u>
          <note type="speaker" n="d757f5d5">
            Anf. 129 GUNNAR SANDBERG (s) replik:
          </note>
          <u who="gunnar_sandberg_730d85" xml:id="i-47b71fbd14f61033-0" n="a38c9805">
            <seg n="badd340a">
              Fru talman! Skälen till undantagen i lokaliseringsprincipen är
              enkla. Bedömningen är att lagen om allmänna vattentjänster bör
              skapa förutsättningar för kommuner som vill samverka. Samverkan
              mellan kommuner kan i vissa fall öppna för möjligheter att ordna
              och driva VA-anläggningar som får en storlek som är både lämpligare
              och mer effektiv än om kommunerna var och en ska ansvara för anläggningarna.
              Dessutom blir det möjligt för kommuner att delta i upphandlingar
              av driftsentreprenader. På så sätt kan anbudskonkurrensen öka
              när det gäller sådana entreprenader.
            </seg>
          </u>
          <note type="speaker" n="da92d2e5">
            Anf. 130 LARS TYSKLIND (fp) replik:
          </note>
          <u who="lars_tysklind_d8e722" xml:id="i-8062581c17ca670d-1" n="629197c4">
            <seg n="4e18c6ea">
              Fru talman! Jag skulle också vilja ta upp lite om ideologi. Det
              är naturligtvis ideologiskt, annars skulle man inte ha lagt in
              i direktiven att utgångspunkten var att kommunerna skulle äga.
              Det fanns liksom ingen annan väg att gå i sammanhanget.
            </seg>
            <seg n="864fce69">
              Jag tycker att det på något vis blir lite överdramatiserat när
              man talar om privat ägande. Det finns väl bara ett större vattenverk
              som så att säga har ägts privat. Det är, om jag inte missminner
              mig, i Norrköping. Att det skulle bli fråga om några stora utförsäljningar
              och dramatiska spekulationer i svenskt vatten är ingen verklighet
              som jag tror på. Jag tror inte ens Gunnar Sandberg tror på detta
              själv i grunden.
            </seg>
            <seg n="1ddd7264">
              Det som det handlar om är varför vi ska gå in med lagstiftning,
              som egentligen också är ganska dramatiskt, för att hindra en enstaka
              händelse. Man ska gå in och ha lagstiftning med någon slags argument
              att man måste skydda vattnet. Om en kommun beslutar på något annat
              sätt är vattentillgången i fara. Det är inte heller verkligheten.
            </seg>
            <seg n="a8c1c6ec">
              Jag tycker ändå att vi från majoritetens sida kan kräva en lite
              vidare utläggning om den ideologiska grunden och varför just ägandet
              skulle säkra vattnets kvalitet. Det finns ju en massa miljölagstiftning
              i dag som skyddar svenskt vatten från att förstöras. Det är inte
              fråga om det egentligen. Här är det fråga om hur man ska producera
              vatten i en allmän vattenanläggning i en kommun. Det är ju det
              som det handlar om. Jag tycker att det blir lite överdramatiserat
              när man väljer den typen av argument.
            </seg>
          </u>
          <note type="speaker" n="8051be37">
            Anf. 131 GUNNAR SANDBERG (s) replik:
          </note>
          <u who="gunnar_sandberg_730d85" xml:id="i-47b71fbd14f61033-1" n="a38c9805">
            <seg n="98557520">
              Fru talman! Det är ändå det som ligger till grund för att vi
              står här i dag och diskuterar vatten, Lars Tysklind. Vatten är
              en grundläggande mänsklig rättighet och inte en ekonomisk vara.
              Det är vi överens om. Man vet ju inte hur det ser ut i framtiden.
            </seg>
            <seg n="623f228e">
              Jag har egen brunn som nämnts i en motion är vi 2 ½ miljoner
              som har det och jag har haft brist på vatten några gånger. Det
              är flera hemma som får brist på vatten. En del vill inget annat
              än koppla in sig på kommunala miljösystem för att säkra tillgången.
            </seg>
            <seg n="7293bfdb">
              Kommer privata aktörer, och det är bakgrunden till att jag nämner
              lite grann hur det ser ut i omvärlden, vet man inte vad som händer.
              Därför är min ståndpunkt att ingen enskild individ eller enskilt
              företag ska ha rätt att tillskansa sig vattenresurser som privat
              egendom.
            </seg>
            <seg n="a88f0107">
              Jag tycker att politikerna ska ha kontroll över vattnet och därefter
              sätta priset. Självkostnadsprincipen hur kan det bli billigare
              än så, Lars Tysklind? Den principen ska gälla. Den som levererar
              vattnet, renar vattnet etcetera ska självklart ha betalt för det,
              men det är självkostnadsprincipen som ska gälla.
            </seg>
            <seg n="6a1f787d">
              En av politikerna bestämd del av överskottet återinvesteras i
              underhåll, utbildning och utveckling. Den offentliga sektorn ska
              stärkas och få de resurser som behövs för att leverera rent vatten
              till människor.
            </seg>
          </u>
          <note type="speaker" n="a15c12b7">
            Anf. 132 LARS TYSKLIND (fp) replik:
          </note>
          <u who="lars_tysklind_d8e722" xml:id="i-8062581c17ca670d-2" n="629197c4">
            <seg n="b0c2c7e1">
              Fru talman! Det är klart att självkostnadspris låter väldigt
              bra i sammanhanget, men om nu en kommun ändå tar ett moget beslut
              och säger: Vi kan producera, men om vi låter ägandet gå över privat
              och låter tjänsten utföras av någon annan så ser vi att vi faktiskt
              kan köpa in den billigare till kommunens invånare. Då är det en
              annan typ av prissättning. Det kanske inte är självkostnadspris,
              men konsumenten missgynnas ju inte av detta. Då blir det återigen
              en ideologisk fråga att ingen över huvud taget ska kunna tjäna
              några pengar på detta.
            </seg>
            <seg n="ffcb5745">
              Sedan vill jag ta upp en annan sak, fru talman. Gunnar Sandberg
              tog upp länsstyrelsens roll, att man har ett tillsynsansvar och
              kan förelägga kommunerna att fullfölja sitt ansvar. Men det var
              som jag sade i mitt anförande förut: Till slut är det kommunens
              ekonomiska verklighet som gäller. Kommunen måste ha egen kraft
              att kunna göra de här investeringarna. Uteblir de så kan den enskilde
              komma i kläm. Jag tycker att det snarare var ett exempel på det
              som Gunnar Sandberg tog upp om sin egen brunn det kan vara brist
              på vatten och så vidare. Det kanske är ett sådant område som kommunen
              borde förse med vatten, men man ser att man inte har någon möjlighet
              att täcka in det. Då hjälper det ju inte vad en länsstyrelse har
              för tillsyn, utan det är ju till syvende och sist en ekonomisk
              affär för kommunen också.
            </seg>
          </u>
          <note type="speaker" n="99b8607b">
            Anf. 133 GUNNAR SANDBERG (s) replik:
          </note>
          <u who="gunnar_sandberg_730d85" xml:id="i-47b71fbd14f61033-2" n="a38c9805">
            <seg n="31b7c9d1">
              Fru talman! Ja, visst är det så, Lars, och jag tror heller inte
              att det blir billigare om det är en privat aktör som ska se till
              detta.
            </seg>
            <seg n="15707468">
              Sedan har man andra lösningar, gemensamhetslösningar. I min by
              har vi en sådan. Byn går samman och ordnar vattnet.
            </seg>
            <seg n="76fcad05">
              Jag förstod inte riktigt frågan om dröjsmål. Menar du att man
              får vänta orimligt länge? Den nya lagen innebär att länsstyrelsen
              är det organ som kan trycka på och påskynda onödigt dröjsmål.
              Jag tror att det räcker med den lagändring som vi har gjort nu.
              Annars får vi gå in och ändra igen.
            </seg>
          </u>
          <note type="speaker" n="23c6533a">
            Anf. 134 OWE HELLBERG (v):
          </note>
          <u who="owe_hellberg_0f771b" xml:id="i-91a0551a58465338-0" n="1badbdc7">
            <seg n="c8f7caec">
              Fru talman! Vatten, bara vanligt vatten, är något som berör människors
              grundläggande livsvillkor och en viktig maktfråga i samhället.
              Tillgången till rent vatten är en mänsklig rättighet och bör därför
              säkerställas på demokratisk väg och till så låga kostnader att
              ingen ska behöva avstå från att använda vatten för sitt dagliga
              bruk.
            </seg>
            <seg n="44e1676c">
              Det är viktigt också ur miljösynpunkt att den demokratiska kontrollen
              och tillsynen är tillfredsställande. Vi står därför bakom denna
              proposition som helt går i den riktningen. Kommunerna ska äga
              eller ha det rättsliga inflytandet över allmänna vattenanläggningar,
              VA-anläggningar. Det garanterar den demokratiska kontrollen och
              inflytandet och innebär att vatten inte betraktas som en konsumtionsvara
              vilken som helst.
            </seg>
            <seg n="f310c763">
              Om Kristdemokraterna ser någon ideologisk fara i detta, vilket
              uttrycks i ett särskilt yttrande, så gärna för mig!
            </seg>
            <seg n="f90e8db3">
              Vattenfrågan har varit på den internationella politiska agendan
              under lång tid. Redan 1977 höll FN en internationell vattenkonferens
              i Argentina. Där uppmanades världens regeringar att utarbeta nationella
              planer och program för vattenförsörjning och sanitet och sätta
              upp milstolpar för arbetet med att säkra vattenförsörjning och
              avloppshantering.
            </seg>
            <seg n="d3b32b0a">
              Agenda 21-konferensen i Rio i början av 90-talet slog fast att
              en integrerad förvaltning av vattenresurserna grundar sig på antagandet
              att vatten är en integrerad del av ekosystemet, en naturresurs
              och en social och ekonomisk tillgång. Vid utvecklingen av användningen
              av vattentillgångarna bör uppfyllandet av grundläggande behov
              och skydd av ekosystemen prioriteras. Utöver detta ska vattenanvändningen
              på lämpligt sätt avgiftsbeläggas. Riokonferensen visar tydligt
              att vatten inte är att betrakta som en konsumtionsvara vilken
              som helst, helt i linje med detta betänkande.
            </seg>
            <seg n="c59f338f">
              I Sverige, som ligger på tionde plats i vattenligan vi har alltså
              inte mest vatten utan ligger på tionde plats kan vattenfrågan
              tyckas vara ett obefintligt problem. Trots detta är principfrågorna
              lika viktiga här. Det finns problem även hos oss. Flera personer
              har hört av sig till mig och välkomnat att allmänna anläggningar
              som inte är kommunala nu kan bli det om de tydligt ligger inom
              vad som betraktas som ett kommunalt verksamhetsområde. Det har
              bedrivits rättsprocesser mot kommuner för att de inte vill ta
              ansvar för vattenförsörjning där föreningarna för de allmänna
              vattenanläggningarna inte ansett sig klara ett långsiktigt ansvar
              för drift och underhåll. Kommunerna har vunnit målen. Tacksamheten
              från de personer som har hört av sig till mig är stor, och de
              ser fram emot att kommunerna nu måste ta över de här anläggningarna.
            </seg>
            <seg n="4a27ac45">
              Tillägget om att det kommunala ansvaret utvidgas till att omfatta
              även skyddet för miljön som ett tvingande krav för uppförandet
              av en VA-anläggning är också ett positivt inslag i betänkandet
              som de allra flesta har pratat sig varma för här.
            </seg>
            <seg n="38a95fc3">
              Moderaterna protesterar mot förslaget om ett kommunalt monopol
              för VA-anläggningar eftersom det i Sverige varken råder brist
              på vatten eller att priserna skulle öka. Det här är åsikter som
              torgförs av ideologiska skäl. Ibland är det faktiskt brist på
              vatten även i Sverige. Vad som händer med priserna om vattentillgången
              privatiseras är okänt. Det vi har sett och det vi kan jämföra
              med är ju avregleringen av elmarknaden eller utförsäljningen av
              fjärrvärmeanläggningar i till exempel Helsingfors och Uppsala.
              Där har vi facit i hand, och det är ju ingen munter läsning för
              vare sig brukare eller kommunpolitiker som fattat beslut om utförsäljningen.
            </seg>
            <seg n="a5a00bb9">
              Moderaterna vill också som vanligt kringskära den kommunala möjligheten
              att samverka med andra kommuner och hävdar då lokaliseringsprincipen.
              Vänsterpartiet tycker att det är bra om kommunerna samverkar inom
              områden som gör verksamheten effektivare. I mitt hemlän finns
              det ett väl fungerande kommunalt samarbete kring räddningstjänsten,
              renhållningen, fjärrvärmeanläggningar med mera mellan Gästrikekommunerna.
              Det blir billigare för kommuninnevånarna och ger en högre kompetens
              hos personalen som finns i den här organisationen. Är Moderaterna
              mot sådana lösningar också? Jag undrar.
            </seg>
            <seg n="dd9ada19">
              Med detta, fru talman, tackar jag för ordet.
            </seg>
          </u>
          <note type="speaker" n="8c3e66f6">
            Anf. 135 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-3c0f525b64ad2755-0" n="50671dd4">
            <seg n="cc2f4915">
              Fru talman! Det gemensamma ansvaret finns för att människor ska
              kunna samordna verksamheter som är för svåra för den enskilde
              att klara själv. Försörjningen av vatten och tillvaratagandet
              av avlopp är en sådan gemensam fråga där samhället har en tydlig
              roll vid befolkningskoncentration. Få verksamheter är så viktiga
              i samhället som just de här frågorna. Alla kommer förmodligen
              ihåg Lubbe Nordströms Lort-Sverige , den upprensning av dåliga
              brunnar och dåliga avlopp som skedde och den folkhälsoinsats som
              den debatten innebar under 30-talet.
            </seg>
            <seg n="0a7e1504">
              Vatten är ett livsmedel och ska hanteras som ett sådant, och
              avloppet är en föroreningskälla och ska hanteras som en sådan.
              Samhällets ansvar på det här området är alltså viktigt. Det är
              därför viktigt att det är både hälsoskäl och miljöskäl som lyfts
              fram i det här sammanhanget.
            </seg>
            <seg n="5a73e6f2">
              Fru talman! Sverige ser olika ut. Det kräver olika lösningar
              i olika bygder för att alla, oavsett boendeort, ska kunna ha en
              bra service på lika villkor. På orter där det finns en marknad
              kan givetvis marknaden lösa många problem, men på andra ställen
              är det upp till kommunen själv att lösa problemet. Undantaget
              i lokaliseringsprincipen i sådana här sammanhang är därför bra.
              Den lägger grunden för rimliga prisnivåer. Den lägger grunden
              för att små kommuner ska kunna förbli små med en bra medborgarkontakt.
              Den lägger grunden för en lika service i den lilla kommunen på
              samma sätt som i den stora kommunen.
            </seg>
            <seg n="7e5d4b5d">
              När jag läser reservationen i det här ärendet blir jag något
              fundersam. Har jag missuppfattat det? Har reservanterna missuppfattat
              det? Eller lever vi i olika verkligheter? Jag känner inte igen
              beskrivningen.
            </seg>
            <seg n="0603214a">
              Jag har jobbat med den här typen av frågor i många år och ser
              förändringarna som förenklingar, inte hinder. Det är mer ett fastläggande
              av gällande praxis som under åren har utarbetats via nämndens
              domar. Det finns alltså, som jag ser det, en viss verklighetsförankring
              i det här förslaget. Jag kan ta ett par exempel.
            </seg>
            <seg n="08e9de2a">
              När ett VA-område bildas sker det i en process där alla intressenter
              ingår. En förrättning sker, och när den är klar ska VA-området
              införas omedelbart. Det ska inte vara några väntetider. Skulle
              det ändå uppstå väntetider har jag inte hört talas om någon kommun
              som har hindrat en enskild anläggning under en viss period. Hur
              man löser en sådan anläggning rent ekonomiskt finns också reglerat
              i lagen. Man kan naturligtvis göra undantag från det här, men
              i så fall sker det i ett direkt avtal med berörd intressent. Det
              är inga problem, som jag ser det.
            </seg>
            <seg n="c0e35eac">
              Sedan finns det allmänna anläggningar och gemensamhetsanläggningar.
              Det här förslaget förändrar inte, som jag ser det, den frågan.
              Gemensamhetsanläggningar kan vara att föredra i vissa sammanhang,
              exempelvis i sommarstugeområden och fristående detaljplaneområden.
              Jag upplever inte att det i framtiden kommer att finnas något
              hinder för gemensamma anläggningar med anledning av detta förslag.
              Jag ser det alltså inte som befogat att föra en diskussion om
              begreppet stopplag i det här sammanhanget.
            </seg>
            <seg n="53db77c6">
              Fru talman! Jag tror att det finns en överdriven oro i den här
              frågan. Jag vet att den här typen av frågor ofta upprör känslorna,
              omgivna av en mängd skrönor. Men verkligheten innebär oftast lösningar
              som tillfredsställer de flesta. Få är de kommuner som inte ser
              medborgaren som en resurs i det kommunala arbetet. Jag ser oron
              som överdriven.
            </seg>
            <seg n="33f013cd">
              Fru talman! De förändringar jag ser i förslaget i förhållande
              till dagens praxis är kravet om betalningsansvar för den gatuansvarige
              och för räddningstjänsten till VA-kollektivet, dels för användande
              av ledningsnätet, dels för dagvattenkostnader. Alltför många kommuner
              har felaktigt debiterat fastighetsägarna för kostnader som samhället
              egentligen ska stå för. Med det här förslaget minskar alltså betalningsansvaret
              för den enskilde. Det är ett steg i positiv riktning, ett steg
              för att minska boendekostnaderna för kommunernas medborgare.
            </seg>
          </u>
          <note type="speaker" n="be545337">
            Anf. 136 OWE HELLBERG (v) replik:
          </note>
          <u who="owe_hellberg_0f771b" xml:id="i-91a0551a58465338-1" n="1badbdc7">
            <seg n="282e89f0">
              Fru talman! Jag noterar med tillfredsställelse att Jörgen Johansson
              tycker att det är bra att kommuner kan samverka när det gäller
              vattenförsörjningen och att man kan göra undantag från lokaliseringsprincipen.
              Jag har lite svårt att se hur ni ska få ihop det i alliansen runt
              den frågan, men det kanske du kan redogöra för nu.
            </seg>
            <seg n="c8e4dfc1">
              En annan intressant fråga är den som både moderater och folkpartister
              väcker, att man är emot förändringen att kommunerna ska ha ett
              huvudansvar och äga de kommunala anläggningarna. Är det så att
              Jörgen Johansson också vill öppna för privata lösningar, typ den
              man hade i Norrköping och där man sedan kom på att det kanske
              inte var så bra och ändrade sig?
            </seg>
            <seg n="78af9262">
              Det är lätt att säga att man utgår från att det är så här just
              nu, men det är principerna som gör om saker och ting kan hända
              eller inte. Den principiella ståndpunkten är oerhört viktig för
              hur kommuner och andra kan agera.
            </seg>
          </u>
          <note type="speaker" n="2bf7bd57">
            Anf. 137 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-3c0f525b64ad2755-1" n="50671dd4">
            <seg n="cb17bbe6">
              Fru talman! Jag blev lite fundersam när jag läste reservationerna,
              så jag lade ned lite mer bakgrundsarbete inför den här debatten.
              Jag konstaterar att den situation som vi i dag har med kommunala
              anläggningar och gemensamhetsanläggningar inte förändras efter
              detta beslut. Det innebär i realiteten att det trots allt finns
              gemensamhetsanläggningar kvar, där föreningar och liknande kan
              äga anläggningen. Men givetvis är det ett kommunalt ansvar att
              se till att man uppfyller kravet på miljön, kravet på folkhälsan
              och så vidare.
            </seg>
            <seg n="baffed6c">
              Vad gäller situationen i Norrköping ser inte jag det som en bra
              lösning att privatisera den här typen av verksamhet.
            </seg>
            <seg n="2906635d">
              Vad sedan gäller alliansen: Låt oss arbeta på det! Innan den
              här typen av förändringar eventuellt ska göras kommer det att
              ske en dialog med kommunfolket, och jag är övertygad om att den
              verklighet vi alla lever i också kommer att vara rådande.
            </seg>
          </u>
          <note type="speaker" n="90b3caf8">
            Anf. 138 OWE HELLBERG (v) replik:
          </note>
          <u who="owe_hellberg_0f771b" xml:id="i-91a0551a58465338-2" n="1badbdc7">
            <seg n="729218af">
              Fru talman! Min uppfattning är att det vi gör nu innebär att
              kommunerna kommer att få ta ett större ansvar för gemensamhetsanläggningar.
              Jag har fått konkreta bevis på det genom att människor har ringt
              till mig som vill föra in den gemensamma anläggningen i det kommunala
              ansvaret. Det har varit omöjligt man har till och med drivit rättsprocess
              i frågan.
            </seg>
            <seg n="7e4da3ea">
              Nu blir kommunen betydligt mer skyldig att göra det här, om det
              ligger inom kommunens verksamhetsområde. Jag får då hoppas att
              de flesta kommuner gör en välvillig tolkning så att de flesta
              gemensamhetsanläggningar kan ingå i det här systemet. Jag tycker
              också att det är en rättvisefråga, som du själv var inne på när
              det gällde boendekostnader och annat.
            </seg>
            <seg n="ceea3cf9">
              När det gäller privatiseringsfrågan: 21, har jag hört två för
              och en emot. Ni får nog problem med det här, och ni måste nog
              reda ut det. Sedan får vi se vad den fjärde parten säger i frågan.
              Jag tycker att det är en viktig signal, och det borde svenska
              folket få veta. Det är för mig en principfråga. Jag har försökt
              redogöra för hur jag ser på vatten och hur man ska hantera det
              i samhället.
            </seg>
          </u>
          <note type="speaker" n="d4392b4b">
            Anf. 139 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-ad5c71105b9d977d-0" n="50671dd4" next="i-5679f2f80094f975-0">
            <seg n="e240de8a">
              Fru talman! De problemen är små i förhållande till de problem
              som den röda kartellen har. Jag tror inte att det är något problem.
            </seg>
            <seg n="33803695">
              Jag delar däremot inte uppfattningen vad gäller gemensamhetsanläggningarna.
              Jag uppfattar det som att de ska kunna finnas kvar i framtiden.
              Däremot finns det, helt rätt, ett klart och tydligt ansvar för
              kommunen att inom sina verksamhetsområden se till att skapa VA-områden
              som uppfyller kraven på folkhälsan och på miljön. Men det är en
              viss skillnad i förhållande till att en gemensamhetsanläggning
              i ett sommarstugeområde ska ägas av samhället.
            </seg>
          </u>
          <note n="31943b06">
            Överläggningen var härmed avslutad.
          </note>
          <note n="5d00f0ad">
            17 § Bordläggning
          </note>
          <note n="51b76a29">
            Anmäldes och bordlades
          </note>
          <note n="0349d255">
            18 § Anmälan om interpellationer
          </note>
          <note n="b627d4e1">
            Anmäldes att följande interpellationer framställts
          </note>
          <note n="ebc11f36">
            den 20 april
          </note>
          <note n="99104520">
            Stefan Attefall
          </note>
          <note n="9657de8c">
            Gunnar Andrén
          </note>
          <note n="ddbfb762">
            Interpellationerna redovisas i bilaga som fogats till riksdagens
            snabbprotokoll tisdagen den 25 april.
          </note>
          <note n="1a2f5cca">
            19 § Anmälan om frågor för skriftliga svar
          </note>
          <note n="bf7a7c4a">
            Anmäldes att följande frågor för skriftliga svar framställts
          </note>
          <note n="ebc11f36">
            den 20 april
          </note>
          <note n="6cbf6153">
            Hans Hoff
          </note>
          <note n="e4720bc3">
            Else-Marie Lindgren
          </note>
          <note n="4b606b9f">
            Eco driving
          </note>
          <note n="22ae0641">
            Henrik von Sydow
          </note>
          <note n="125751dc">
            Kalle Larsson
          </note>
          <note n="e5197071">
            Rolf Gunnarsson
          </note>
          <u who="jorgen_johansson_5a4bc5" xml:id="i-5679f2f80094f975-0" n="50671dd4" prev="i-ad5c71105b9d977d-0">
            <seg n="74992c70">
              Kerstin Heinemann
            </seg>
            <seg n="49703125">
              Holger Gustafsson
            </seg>
          </u>
          <note n="0b68c43f">
            Hans Backman
          </note>
          <note n="2758154e">
            Frågorna redovisas i bilaga som fogats till riksdagens snabbprotokoll
            tisdagen den 25 april.
          </note>
          <note n="5063a2d7">
            20 § Anmälan om skriftliga svar på frågor
          </note>
          <note n="79f75e13">
            Anmäldes att skriftliga svar på följande frågor inkommit
          </note>
          <note n="a7f80593">
            den 19 april
          </note>
          <note n="71a38d87">
            Christer Winbäck
          </note>
          <note n="dd50a205">
            Birgitta Ohlsson
          </note>
          <note n="dc5f9950">
            Anne Marie Brodén
          </note>
          <note n="e6e4b3c0">
            Cristina Husmark Pehrsson
          </note>
          <note n="64e22817">
            Helena Bargholtz
          </note>
          <note n="ebc11f36">
            den 20 april
          </note>
          <note n="0b68c43f">
            Hans Backman
          </note>
          <note n="b0d0ade0">
            Linnéa Darell
          </note>
          <note n="4da89599">
            Solveig Hellquist
          </note>
          <note n="fe338e6b">
            Christer Engelhardt
          </note>
          <note n="1e89c8a4">
            Jeppe Johnsson
          </note>
          <note n="fcd05575">
            Annika Qarlsson
          </note>
          <note n="81866ac5">
            Ewa Björling
          </note>
          <note n="cb45cb82">
            Kent Olsson
          </note>
          <note n="0ef8af2f">
            Alice Åström
          </note>
          <note n="4da89599">
            Solveig Hellquist
          </note>
          <note n="fde089a0">
            Hans Stenberg
          </note>
          <note n="6e4b2c14">
            Krister Hammarbergh
          </note>
          <note n="eab715e0">
            Karin Granbom
          </note>
          <note n="1b900850">
            Maud Ekendahl
          </note>
          <note n="2ff4b84e">
            Anita Brodén
          </note>
          <note n="189678cc">
            Fredrik Olovsson
          </note>
          <note n="b6e66807">
            Gunilla Tjernberg
          </note>
          <note n="71a38d87">
            Christer Winbäck
          </note>
          <note n="f2f41411">
            Mona Berglund Nilsson
          </note>
          <note n="9e425063">
            Carina Hägg
          </note>
          <note n="2ff4b84e">
            Anita Brodén
          </note>
          <note n="dc5f9950">
            Anne Marie Brodén
          </note>
          <note n="6f2609a5">
            Ulrik Lindgren
          </note>
          <note n="dd50a205">
            Birgitta Ohlsson
          </note>
          <note n="ddb84504">
            Inger René
          </note>
          <note n="23602ca5">
            Lennart Kollmats
          </note>
          <note n="a16b6c1b">
            Bertil Kjellberg
          </note>
          <note n="b7e734a6">
            Hillevi Engström
          </note>
          <note n="67b277ef">
            Anita Sidén
          </note>
          <note n="b6e66807">
            Gunilla Tjernberg
          </note>
          <note n="abc63571">
            Ulf Sjösten
          </note>
          <note n="af2b007b">
            Tobias Billström
          </note>
          <note n="7ec1218d">
            Svaren redovisas i bilaga som fogats till riksdagens snabbprotokoll
            tisdagen den 25 april.
          </note>
          <note n="7fab41c7">
            21 § Kammaren åtskildes kl. 17.57.
          </note>
          <note n="43516a10">
            Förhandlingarna leddes
          </note>
          <note n="9c21fdc4">
            /Monica Gustafson
          </note>
        </div>
      </body>
    </text>
  </TEI>
</teiCorpus>
