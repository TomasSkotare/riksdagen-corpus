<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--64</head>
          <docDate when="2005-01-31">2005-01-31</docDate>
        </div>
      </front>
      <body>
        <div>
          <note n="473aa9b9">
            ﻿
          </note>
          <note n="088483c4">
            Riksdagens protokoll
          </note>
          <note n="173f80d7">
            2005/06:64
          </note>
          <note type="date" n="b04bcf6f">
            Tisdagen den 31 januari
          </note>
          <note n="fdf5b385">
            Kl. 13:30 - 15:52
          </note>
          <note n="24ad7bec">
            1 § Justering av protokoll
          </note>
          <note n="8dd1ea80">
            Justerades protokollen för den 24 och 25 januari.
          </note>
          <note n="2d00548d">
            2 § Meddelande om frågestund
          </note>
          <note n="ee874634">
            Andre vice talmannen meddelade att vid frågestunden torsdagen
            den 2 februari kl. 14.00 skulle frågor besvaras av statsminister
            Göran Persson.
          </note>
          <note n="805d3f4b">
            3 § Meddelande om ändrad voteringstid
          </note>
          <note n="39fff43e">
            Andre vice talmannen meddelade att torsdagen den 23 februari
            skulle votering äga rum kl. 17.00 och inte efter debattens slut,
            som tidigare aviserats.
          </note>
          <note n="f81f58b0">
            4 § Anmälan om fördröjda svar på interpellationer
          </note>
          <note n="487152d0">
            Till riksdagen hade inkommit följande skrivelser:
          </note>
          <note n="a65cd380">
            Interpellation 2005/06:216
          </note>
          <note n="e0c2e372">
            Interpellation 2005/06:216 av Kjell-Erik Karlsson (v)
          </note>
          <note n="c8ba808e">
            Interpellationen kommer att besvaras tisdagen den 7 mars 2006.
          </note>
          <note n="e44a47f4">
            Skälet till dröjsmålet är utlands- och inrikesresor.
          </note>
          <note n="b366c77a">
            Lena Ingvarsson
          </note>
          <note n="df8ef8a3">
            Interpellation 2005/06:217
          </note>
          <note n="04d25f63">
            Interpellation 2005/06:217 av Marietta de Pourbaix-Lundin (m)
          </note>
          <note n="7ea32938">
            Interpellationen kommer att besvaras tisdag den 7 februari 2006.
          </note>
          <note n="3fe291f1">
            Skälet till dröjsmålet är sedan tidigare inbokade engagemang.
          </note>
          <note n="6c53ef4d">
            Erna Zelmin
          </note>
          <note n="bc80bb00">
            5 § Svar på interpellation 2005/06:133 om undernäring bland äldre
            vårdbehövande
          </note>
          <note type="speaker" n="9cf9c710">
            Anf. 1 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b66fac97f24241e6-0" n="26691382" next="i-8876b301c6ce7d3a-0">
            <seg n="877579d9">
              Fru talman! Inger René har frågat mig vilka åtgärder jag avser
              att vidta för att snabbt få förändringar till stånd när det gäller
              undernäringsproblematik bland äldre personer.
            </seg>
            <seg n="b104e33d">
              Det är helt rimligt att äldre personer förväntar sig att vardagen
              erbjuder möjlighet till god och näringsriktig mat som kan avnjutas
              under former som gör hela måltiden till en berikande upplevelse.
              I rapporter från bland annat forskning och tillsyn framkommer
              det att många äldre antingen är undernärda eller löper hög risk
              att bli det. Det vanligaste är att de problem som beskrivs gäller
              äldre personer i särskilt boende. Resultaten skiljer sig något
              åt mellan olika undersökningar. Oavsett orsakerna till det så
              är problemen med undernäring allvarliga både i form av lidande,
              förlorad hälsa och livskvalitet för den enskilde och i form av
              ökade kostnader för vård och omsorg.
            </seg>
            <seg n="5dc088cd">
              När man redan har sjukdomar så är det särskilt viktigt att man
              får adekvat hjälp för att kunna tillgodose sina näringsbehov.
              I Socialstyrelsens och länsstyrelsens rapport från en gemensam
              tillsyn av kost och näring i särskilt boende i Helsingforss län
              visas att samtliga enheter som granskats hade en organisation
              och ett arbetssätt som ger goda förutsättningar för att säkerställa
              den enskildes behov av riktig kost och tillfredsställande näring.
              Insikter och kunskaper om undernäringsproblem bedömdes ha ökat.
              Bland annat genomförs regelbundna kontroller av den enskildes
              näringstillstånd genom vägning eller mätning av body mass index
              .
            </seg>
            <seg n="086495a7">
              Kunskapsbrister och otillräcklig samverkan ger upphov till bristfälliga
              rutiner och försvårar systematiskt kvalitetsarbete inriktat på
              riskanalys, förebyggande åtgärder och systematisk uppföljning
              av resultat.
            </seg>
            <seg n="fdda9942">
              Regeringen har i april 2005 givit Socialstyrelsen i uppdrag att
              i samråd med Livsmedelsverket, Statens folkhälsoinstitut och Sveriges
              Kommuner och Landsting erbjuda kommunerna stöd för kvalitetsutveckling
              i kost-, närings- och måltidsfrågor. Stödet kan vara i form av
              idéseminarier, spridning av goda exempel, stöd till regionala
              nätverk och utveckling av kvalitetskriterier för upphandling.
              Socialstyrelsen bör i samråd med länsstyrelserna utveckla särskilda
              bedömningskriterier som kan användas vid tillsyn i kost-, närings-
              och måltidsfrågor. I uppdraget ingår att överväga om utvecklingen
              av kvalitet och säkerhet i mathållningen kan stödjas genom föreskrifter
              för exempelvis kost och näring inom vård och omsorg för äldre.
              Uppdraget ska redovisas i en delrapport senast den 1 april 2006
              och slutredovisas senast den 1 april 2007.
            </seg>
            <seg n="d07908e6">
              Genom Kompetensstegen stöder regeringen kommunernas kompetenshöjande
              utbildningar med 450 miljoner kronor under 2005 och 300 miljoner
              kronor under 2006 och lika mycket 2007. Bland de områden som ligger
              högt i kommunernas prioriteringar finns utbildningar om kost och
              näring.
            </seg>
            <seg n="d04f5e27">
              Under åren 2006 och 2007 ger regeringens satsning på utbildningsvikariat
              kommunerna bidrag för att anställa 10 000 vikarier per år och
              bidrag till grundutbildning motsvarande omvårdnadsprogrammet för
              den ordinarie personalen.
            </seg>
            <seg n="56786dac">
              Jag har för avsikt att under våren 2006 lägga fram ett förslag
              till riksdagen om en tioårig utvecklingsplan för äldreomsorgen.
              Utvecklingen av äldreomsorgen behöver vara inriktad på att dels
              lösa dagens problem, dels skapa goda förutsättningar att möta
              de utmaningar som den åldrande befolkningens behov av vård och
              omsorg ställer oss inför. Till de förutsättningarna hör bland
              annat personalens kompetens och utvecklingsmöjligheter, men också
              hur väl ansvaret för vård av och omsorg om de mest sjuka kan tydliggöras.
            </seg>
          </u>
          <note n="79df0489">
            Anf. 2 INGER RENÉ (m):
          </note>
          <u who="mikael_johansson_ec52c2" xml:id="i-8876b301c6ce7d3a-0" n="26691382" prev="i-b66fac97f24241e6-0">
            <seg n="337bb7d6">
              Fru talman! Jag tackar statsrådet för svaret. Dessvärre ser jag
              inga möjligheter till snabba förändringar när det gäller att få
              förändringar till stånd inom äldreomsorgen fastän det handlar
              om äldre som svälter och till och med dör inom svensk äldreomsorg.
              De dör alltså av svält. Det borde vara bråttom, tycker jag, med
              att göra någonting åt den här situationen.
            </seg>
            <seg n="52d6cf59">
              Mat är, eller borde vara, skönhet, glädje, njutning, upplevelser
              och kärlek. Mat ska förutom att ge rätt näring stimulera, inspirera
              och sätta fantasin i rörelse. Jag skulle vilja lämna en liten
              påse till statsrådet här. Stick ned näsan i den här påsen och
              lukta och smaka, och känn vad det gör för fantasin och för glädjen!
              Det går att lukta utanpå den också, för jag känner att dofterna
              går rätt igenom. Känn vad det skapar! Dofter kan som till exempel
              också musik få minnen att väckas till liv, eller hur? Pröva, statsrådet!
            </seg>
            <seg n="4b6e1020">
              Mat är alltså mer än föda, näringsämnen eller kost. Mat är livskvalitet
              och upplevelser. Det märks på frågor som vi får när vi har varit
              på kalas eller på resor. Vad åt ni? Om man ligger på sjukhus så
              frågar människor: Hur var maten? Mat är fundamentalt i vårt dagliga
              liv.
            </seg>
            <seg n="77004dee">
              Min interpellation handlar om hur vi när samhället har tagit
              över ansvaret för äldre människor sköter just detta ansvar. Tyvärr
              blir svaret i alltför många fall: icke godkänt.
            </seg>
            <seg n="4e028b35">
              Rapport på rapport visar att många far illa på samhälleliga institutioner.
              Rapporterna är inte nya. Det har skrivits om detta i åtskilliga
              år. Det talas om att upp till hälften av boende på olika typer
              av institutioner är fel- eller undernärda. Upp till hälften det
              är 50 av 100. Det är som sagt inte heller ovanligt att människor
              dör av svält. Om det hade varit lika många som hade fallit ur
              sängen och slagit sig eller fått fel medicin så är jag säker på
              att statsrådet hade satt in åtgärder genast. Men i det här fallet
              avvaktar man.
            </seg>
            <seg n="4da1360b">
              Det här är inte första gången som frågan debatteras här i riksdagen.
              Dessvärre verkar det inte heller bli den sista. För mer än tio
              år sedan fastslog den nationella handlingsplanen för nutrition
              att man skulle arbeta med att förebygga sjuklighet och för tidig
              död i samband med kostrelaterade sjukdomar och undernäring. Nu
              hänvisar statsrådet till en ny rapport som vi fortfarande får
              vänta på till om ett år, våren 2007. Detta är inte rimligt, statsrådet.
            </seg>
            <seg n="d9e1a416">
              En grupp som statsrådet inte heller nämner i sitt svar till mig
              är en grupp som inte är homogen, men som ändå behöver extra uppmärksamhet
              när det gäller kost och mat. Det är alla gamla människor som har
              kommit till Sverige på äldre dagar. Det krävs en speciell varsamhet
              så att de dels mår bra, dels får mat som väcker deras matminnen
              till liv och får dem att känna att de lever ett värdigt liv på
              gamla dagar. Också här behövs det utbildning av personal, som
              jag också efterfrågar i min interpellation.
            </seg>
            <seg n="08daf1e0">
              Vad tänker statsrådet göra för att vi inte ska behöva vänta till
              2007 för att få en förändring till stånd?
            </seg>
          </u>
          <note type="speaker" n="04ccb9ee">
            Anf. 3 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b66fac97f24241e6-1" n="26691382" next="i-8876b301c6ce7d3a-1">
            <seg n="9555f058">
              Fru talman! Vi avvaktar inte alls. Jag är väldigt glad för Inger
              Renés stora engagemang i de här frågorna. Det engagemanget behövs.
              Vi har redan satt i gång med ganska mycket arbete på det här området.
              För första gången har Socialstyrelsen nu i uppgift att titta på
              om vi ska ha föreskrifter när det gäller maten inom äldreomsorgen.
              Maten har aldrig tidigare behandlats med en sådan vikt som nu
              sker. Den jämställs med de andra åtgärderna inom vården och omsorgen.
              Det arbetet är redan i gång.
            </seg>
            <seg n="4f418480">
              Socialstyrelsen har också redan dragit i gång det informationsarbete
              och stöd för kvalitetsutveckling som man har i uppgift att genomföra.
              Går man in på Socialstyrelsens hemsida kan man följa aktuella
              artiklar som hela tiden läggs upp på deras särskilda område för
              närings- och måltidsfrågor som är ett resultat av det uppdrag
              som man fick för ett år sedan. De ska också inom en mycket kort
              tid komma fram med förslag på vilken typ av stöd som behövs för
              att tillsynen när det gäller måltidsfrågorna ska få en annan tyngd
              och konkretion än vad de har haft. Det här arbetet pågår för fullt.
            </seg>
            <seg n="8c861805">
              När det gäller personalens utbildning gör vi den största satsningen
              någonsin på äldreomsorgspersonalens kompetensutveckling. Just
              frågor om näringslära men också om måltidssituationen i stort,
              som Inger René beskriver väldigt bra här i sitt inlägg, är ett
              av de områden som är mest prioriterat ute i kommunerna. Regeringen
              beslutade strax före jul om att fördela ungefär 800 miljoner kronor
              till de projekten. Många av dem handlar om just de här frågorna.
            </seg>
            <seg n="5aa784d1">
              Väldigt mycket pågår alltså redan, men jag tror inte att vi ska
              vara nöjda. Väldigt mycket mer behöver göras. Den här frågan kommer
              också att finnas med i den nationella utvecklingsplanen för äldreomsorgen
              som jag kommer att presentera för riksdagen under våren.
            </seg>
            <seg n="13fd6147">
              En fråga som man kan ställa sig är hur kommunerna på ett ännu
              bättre sätt ska kunna ta ett helhetsgrepp om måltidsfrågorna.
              Det handlar ju också, som beskrivs så väl av den ljuvliga doften
              från de här bullarna, om lust och njutning, och förhoppningsvis
              också ofta om samvaro. Måltiden är ett bra tillfälle för samvaro.
            </seg>
            <seg n="1bf23967">
              Men det handlar också om många äldre människor som har sjukdomar
              och kanske många mediciner som påverkar både smaken och upplevelsen
              av maten och också aptiten. Det måste man ta särskild hänsyn till.
            </seg>
            <seg n="e816d683">
              Då blir jag förstås lite bekymrad när jag ser på situationen
              ute i kommunerna. Nyligen träffade jag Dietisternas riksförbund.
              De uppgav att det totalt sett i Sveriges kommuner endast var anställt
              9,6 dietister. Det finns naturligtvis även andra personalgrupper
              som kan göra ett bra arbete på det här området, men man kan ändå
              lite förvånat konstatera att det borde finnas ännu mer av den
              kompetensen ute i kommunerna.
            </seg>
            <seg n="c198b824">
              Så även om mycket pågår, finns det mer att göra. Jag är glad
              för det stora engagemang som Inger René visar. Jag tror att det
              är viktigt att måltiden inte bara ses som ett näringsintag utan
              att vi ser till hela måltidssituationen. Det är också en väsentlig
              del av det sociala innehållet inom äldreomsorgen.
            </seg>
          </u>
          <note n="0b392f1c">
            Anf. 4 INGER RENÉ (m):
          </note>
          <u who="mikael_johansson_ec52c2" xml:id="i-8876b301c6ce7d3a-1" n="26691382" prev="i-b66fac97f24241e6-1">
            <seg n="e3f71400">
              Fru talman! Det var visserligen inte Ylva Johansson som var statsråd
              på den tiden, men för nu elva år sedan fick vi en nationell handlingsplan
              när det gäller nutrition. Den handlingsplanen har, såvitt jag
              kan bedöma, legat i träda sedan dess. Nu sätter man till nya uppdrag
              och nya utredningar och tror att det ska bli bättre. Under tiden
              far många äldre illa på samhälleliga institutioner och också i
              hem där de är beroende av hemtjänst.
            </seg>
            <seg n="a81c2f1d">
              Jag tycker att man kan jämföra den lilla påse som statsrådet
              fick av mig med de frusna plasttallrikar som många människor får
              i dag för ett veckobehov och som man ska ta fram och försöka äta.
              Det är väldigt lite av njutning och social samvaro, för att citera
              statsrådet, som ligger i den typen av måltider.
            </seg>
            <seg n="7b7ffcd2">
              Det borde vara så att vi är överens om att det är en mänsklig
              rättighet att uppfylla det näringsbehov och energibehov som man
              har. Är man gammal, sjuk eller går på medicinsk behandling, som
              statsrådet sade, är det svårt för den enskilde att täcka behovet
              utan hjälp. Behovet kan också förändras på grund av den medicinska
              behandlingen. Sociala, kulturella och psykologiska faktorer påverkar
              också.
            </seg>
            <seg n="5450a9a1">
              Alla i de äldres matkedja måste engageras med adekvata kunskaper
              inom den verksamhet som de arbetar i. Jag menar att det förändringsarbetet
              måste sättas i gång genast.
            </seg>
            <seg n="5fa637c1">
              Jag blir lite överraskad av att statsrådet tar så lätt på en
              del i min interpellation. Det handlar om vårdbiträdenas och undersköterskornas
              utbildning. Det har visat sig att de inte har en timme utbildning
              på det här området under sin utbildningstid. Då hjälper det inte
              om man nu sätter in kompetenshöjande åtgärder för dem som redan
              är i tjänst. Vi borde titta på dem som utbildar sig i dag.
            </seg>
            <seg n="6a29ff18">
              Jag har också hört den här siffran på lite drygt nio dietisttjänster.
              Dietisterna är självfallet nyckelpersonerna i det här arbetet.
              Jag är alldeles övertygad om att dietisterna gör ett alldeles
              utomordentligt arbete där de finns. Men maten gör ingen nytta
              så länge den ligger på tallriken. Maten gör nytta när den har
              kommit ned i magen på ett trevligt sätt för de här människorna.
              Då spelar faktiskt den vårdpersonal som är närmare de äldre människorna
              en mycket stor roll. Det handlar inte bara om att man ska kunna
              näringsvärde och medicinska faktorer, utan det handlar om att
              förstå vikten och nyttan av en god mathållning. Det handlar om
              att skapa en miljö som är maximal för de gamla människorna så
              att de faktiskt äter upp det som ligger på tallriken och som eventuellt
              kan vara så gott som det ska vara och innehålla alla de näringsämnen
              som man behöver.
            </seg>
          </u>
          <note type="speaker" n="f7386cdb">
            Anf. 5 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b66fac97f24241e6-2" n="26691382" next="i-8876b301c6ce7d3a-2">
            <seg n="9184400b">
              Fru talman! Vi har inte gömt undan matfrågan i någon utredning.
              Det som händer är att vi har satsat nu. På regeringens initiativ
              pågår just nu utvecklingsarbete och kompetensutveckling på bred
              front inom det här området på ett sätt som det aldrig har gjort
              tidigare. Vi har inte gömt undan någon fråga.
            </seg>
            <seg n="7fa02d6f">
              När det gäller vårdbiträdenas och undersköterskornas kompetens
              är det precis så som jag också sade i mitt svar och i mitt tidigare
              inlägg. Det är där vi gör de stora satsningarna. Det är också
              där man har valt att i väldigt många fall prioritera just näringslära
              och måltidssituationen. Där gör vi större satsningar än någonsin
              tidigare. Jag delar uppfattningen att den nära personalens kompetens
              spelar väldigt stor roll. Och som säkert Inger René vet håller
              Skolverket redan på med en översyn av kursplanerna för bland annat
              omvårdnadsprogrammet.
            </seg>
            <seg n="f5712758">
              Men man måste också säga att det inte bara handlar om att önska
              sig bättre situationer ute i hemtjänsten inte minst. Det är ofta
              där vi har problemen med de här lådorna som Inger René beskriver.
              Det handlar också om att våga vara beredd att ta politiskt ansvar
              för att satsa pengar på den här verksamheten. Då är det svårt
              att få ihop det med den övriga politiken som Inger Renés parti
              företräder. Där handlar det om att man ska sänka skatterna väldigt
              mycket redan nästa år och ännu mer de kommande åren. Vill man
              ha en bättre måltidssituation i hemtjänsten och i de särskilda
              boendena måste man också vara beredd att satsa mer pengar.
            </seg>
            <seg n="88a0c663">
              Kompetens är viktigt, men det behövs också mer resurser så att
              det finns tillräckligt med personal som har tid att sitta ned
              tillsammans med vårdtagaren när man äter, som har tid att duka
              lite snyggt på bordet, röja undan andra saker som ligger där,
              kanske tända ett ljus, kanske lägga upp maten lite snyggt och
              finnas med. Vi vet i dag från undersökningar av hur måltidssituationen
              ser ut att det ger väldigt mycket bättre resultat när det gäller
              hur mycket mat man faktiskt äter. Vi vet också en hel del om vad
              man kan göra med själva näringsinnehållet i maten, hur det ska
              bli godare så att man äter mer och får i sig mer. Då måste man
              också vara beredd att satsa mer pengar på den här verksamheten,
              och det kommer vi socialdemokrater att göra.
            </seg>
          </u>
          <note n="1ed02f2d">
            Anf. 6 INGER RENÉ (m):
          </note>
          <u who="mikael_johansson_ec52c2" xml:id="i-8876b301c6ce7d3a-2" n="26691382" prev="i-b66fac97f24241e6-2">
            <seg n="a6066e04">
              Fru talman! Nu är det här en interpellationsdebatt, det vill
              säga det är oppositionens möjlighet att kritisera regeringen.
              Men jag är glad att statsrådet ger mig möjlighet att tala om att
              Moderaterna faktiskt satsar 10,7 miljarder i budgeterade medel
              under de närmaste tre åren. Statsrådets parti, Socialdemokraterna,
              talar om 10 miljarder, men de är ännu inte budgeterade. Vi kan
              väl hoppas att de blir det så småningom.
            </seg>
            <seg n="b865caf8">
              Jag har alltså skjutit in mig på några saker som jag tycker är
              viktiga i det här sammanhanget. Det är att vi måste titta på de
              invandrade gamla människornas situation och att vi måste titta
              på utbildningssituationen. Det är en fråga som vi har talat om
              här i riksdagen i åtminstone tio år, och det har ännu inte hänt
              någonting. Då säger statsrådet: Nu ska det hända någonting. Men
              vad är det som gör att vi just nu ska tro att det ska bli en förändring?
            </seg>
            <seg n="0ef5fb70">
              Jag tycker att den här situationen känns absurd. Det borde vara
              så att god, näringsriktig mat serverades varje dag, åtminstone
              fem gånger, i vacker miljö. Maten ska också betraktas som lika
              värdefull för medicinen, för i de här sammanhangen är det ofta
              så att maten stöder medicinen eller tvärtom. Vi vet att det här
              är en önskebild och att det här inte är fallet för väldigt många
              gamla människor.
            </seg>
            <seg n="0f318a1f">
              Det sägs ibland att ett tecken på ett samhälles civilisation
              är hur man behandlar sina äldre. Statsrådets svar visar tyvärr
              inte på några framsteg i regeringens politik på det här området,
              och jag är rädd att vi kommer att ses fastän kanske i andra, nya
              roller efter valet 2006. Att behandla gamla människor så som vi
              gör i dag är inte tecken på en utvecklad civilisation i samhället,
              och det beklagar jag.
            </seg>
          </u>
          <note type="speaker" n="604e9a7f">
            Anf. 7 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-0" n="26691382">
            <seg n="628c2d59">
              Fru talman! Det är ju så det vet ju Inger René också att om man
              räknar på Moderaternas budgetförslag så resulterar det i mindre
              pengar till kommuner och landsting än vad de har i dag. Det är
              naturligtvis så att man inte både kan få mer pengar till offentlig
              verksamhet och samtidigt göra väldigt stora skattesänkningar.
              Där har man ett val att göra, och det är det valet som väljarna
              kommer att få göra på valdagen i år.
            </seg>
            <seg n="eb5bc8ae">
              Men jag vill ändå kommentera detta. Det är inte sant att ingenting
              händer. Det är sant att vi har stora problem fortfarande, men
              det är inte sant att ingenting händer, och det är inte sant att
              maten inte värderas lika högt som medicinen. Det var precis det
              som var innebörden av regeringens beslut för ett år sedan då vi
              ändrade den här synen. Just nu pågår den största kompetensutveckling
              som staten någonsin har satsat på inom äldreomsorgens personal.
              En stor andel av detta handlar just om måltidssituationen och
              näringslära. Socialstyrelsen håller nu på med ett brett utvecklingsarbete.
              Väldigt mycket pågår just nu, och det är självklart att det kommer
              att leda till förbättringar.
            </seg>
            <seg n="2c47510e">
              Jag är dock inte nöjd. Jag tror att vi behöver göra ännu mer
              än det som redan pågår. Inte minst tror jag att äldre invandrare
              är en grupp som behöver uppmärksammas. Det gäller inte bara maten,
              utan det gäller i väldigt många avseenden inom äldreomsorgen,
              där jag tror att vi behöver göra särskilda insatser för att se
              till att få en bra äldreomsorg för våra äldre invandrare. Det
              är en av de frågor jag också kommer att återkomma till i den nationella
              utvecklingsplanen till riksdagen i vår.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="8298e0d8">
            6 § Svar på interpellation 2005/06:179 om patientsäkerhet inom
            sjukvården
          </note>
          <note type="speaker" n="4ac02f38">
            Anf. 8 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-1" n="26691382">
            <seg n="e38d2f4a">
              Fru talman! Kenneth Lantz har frågat mig vilka åtgärder jag avser
              att vidta för att förbättra patientsäkerheten inom sjukvården.
            </seg>
            <seg n="968f6055">
              Låt mig inledningsvis säga att frågor som rör patientsäkerhet
              och kvalitetssäkring inom hälso- och sjukvården, enligt min uppfattning,
              är två av de viktigaste komponenter som krävs för att alla människor
              i Sverige ska kunna erbjudas en god hälso- och sjukvård. De uppgifter
              som landstingsrevisorerna i Helsingfors redovisar i sin rapport
              måste naturligtvis tas på stort allvar.
            </seg>
            <seg n="b60a4757">
              Tillsynen över vård, omsorg samt den sociala verksamheten har
              framför allt två angelägna uppgifter. Det handlar om dels att
              upptäcka och påtala brister i verksamheten, dels att bidra till
              att bristerna åtgärdas, verksamheten utvecklas och att kvaliteten
              förbättras. En förutsättning för att kvalitets- och patientsäkerhetsarbete
              ska ge positiva resultat är givetvis också att all hälso- och
              sjukvårdspersonal ute i verksamheterna, på olika nivåer, engageras
              i arbetet.
            </seg>
            <seg n="bfdc0538">
              Socialstyrelsen har i sin roll som tillsynsmyndighet tydligt
              fokuserat på patientsäkerhetsfrågor och har under hösten öppnat
              en ny webbplats för patientsäkerhet. Denna ger bland annat tillgång
              till styrelsens riskdatabas som nu innehåller ca 20 000 beslut
              fattade i lex Maria-ärenden. Informationen kan användas för riskbedömning,
              händelseanalys och kunskapsåterföring i patientsäkerhetsarbetet.
              Inom myndigheten har också tillsatts en patientsäkerhetssamordnare
              som aktivt ska arbeta utåtriktat mot hälso- och sjukvården.
            </seg>
            <seg n="b551de28">
              Den 1516 september 2005 hölls den andra nationella konferensen
              om patientsäkerhet i Helsingfors. Konferensen arrangerades av
              Sveriges Kommuner och Landsting, Landstingens Ömsesidiga Försäkringsbolag
              och Socialstyrelsen, i samarbete med Sveriges läkarförbund, Svenska
              läkaresällskapet, Vårdförbundet och Svensk sjuksköterskeförening.
              Organisationerna formulerade tillsammans ett gemensamt uttalande
              som mynnade ut i tre frågor som man lovade att fortsätta verka
              för.
            </seg>
            <seg n="fd57cf49">
              Den första frågan handlar om att i vården utveckla en säkerhetskultur
              som mer kännetecknas av hög riskmedvetenhet och ett aktivt riskreducerande
              arbete än av ett syndabockstänkande. Den andra frågan handlar
              om att man i högre grad ska använda rapporterade händelser och
              risker som underlag för sitt patientsäkerhetsarbete i vården.
            </seg>
            <seg n="2c9ad514">
              Slutligen avsåg man att verka för att patienter, deras närstående
              och personal, som varit inblandade i händelser som lett till eller
              kunnat leda till att en patient skadas, aktivt involveras i analysen
              av händelsen samt ges adekvat stöd när negativa händelser inträffat.
            </seg>
            <seg n="c2cea8c4">
              Jag tycker att det är mycket positivt att olika intressen på
              detta sätt arbetar tillsammans mot samma mål, och jag har blivit
              informerad om att en tredje konferens om patientsäkerhet planeras
              till januari 2007.
            </seg>
            <seg n="679612cc">
              I detta sammanhang kan jag också nämna att patientsäkerhet är
              en aktuell fråga inom EU-samarbetet. Framför allt det brittiska
              ordförandeskapet har lyft upp frågan på bordet med flera konferenser
              om patientsäkerhet. En särskild arbetsgrupp kring patientsäkerhetsfrågor
              har också tillsatts under 2005, i vilken Sverige deltar aktivt.
            </seg>
            <seg n="c976cfeb">
              Jag kommer att följa utvecklingen på detta område med stort intresse.
              Det är uppenbart att vi i patientsäkerhetsarbetet inte har nått
              ända fram, och det finns ännu inte, som Kenneth Lantz så riktigt
              påpekar, något säkert system för att eliminera dödsfall och skador
              till följd av den mänskliga faktorn. Mot bakgrund av det omfattande
              och offensiva kvalitets- och patientsäkerhetsarbete som för närvarande
              pågår så bedömer jag dock att det finns goda förutsättningar att
              ytterligare förbättra patientsäkerheten, och jag har därför inte
              för avsikt att nu initiera några åtgärder.
            </seg>
          </u>
          <note type="speaker" n="521a50f8">
            Anf. 9 KENNETH LANTZ (kd):
          </note>
          <u who="kenneth_lantz_1d03eb" xml:id="i-8fe58ab6b83b82d4-0" n="7df421b2">
            <seg n="aee6f936">
              Fru talman! Tack, ministern för svaret! Visst låter det vackert
              när ministern svarar att enligt hennes uppfattning är patientsäkerhet
              och kvalitetssäkring två viktiga komponenter för en god och säker
              sjuk- och hälsovård i Sverige. Men vi har ju haft den här vården
              och omsorgen under så pass många år, så man borde ha lärt av sina
              misstag. Det är väl inte bara en slump att det har funnits ganska
              mycket i medierna de senaste veckorna om just de här frågorna.
              Jag tycker att man bättre borde ta till vara de erfarenheter som
              kommer fram varje dag genom de mänskliga eller kanske rutinmässiga
              misstag som begås inom vården.
            </seg>
            <seg n="3e1469e5">
              Jag är, tillsammans med många människor i vårt land, missnöjd
              med att ministern försöker fly från sitt ansvar att skyndsamt
              förbättra patientsäkerheten. Visst arbetas det på detta, men för
              mig är frågan akut.
            </seg>
            <seg n="008089e7">
              Inledningsvis skulle jag vilja ta ett exempel från trafiken,
              som förmodligen inte heller är okänt för ministern. Där har vi
              sedan många år nolltolerans. Det är klart uttalat att inom till
              exempel flyget rapporteras minsta lilla incident inte för att
              man ska kunna pricka enskilda människor utan med syfte att göra
              transporterna säkrare.
            </seg>
            <seg n="61386e80">
              Jag undrar hur statsrådet kommer att agera för att öka inrapporteringen
              av incidenter, stora eller små, just i syfte att förbättra patientsäkerheten.
            </seg>
            <seg n="33ee8366">
              I svaret ger statsrådet information om en riskdatabas som för
              tillfället omfattar ungefär 20 000 beslut fattade i olika lex
              Maria-ärenden. Detta är bra. Men frågan som jag vill ställa är
              om ministern är nöjd med enbart vetskapen om att databasen finns
              och att detta har kommit i gång. Jag skulle vilja fördjupa detta
              och fråga: Hur fungerar detta arbete? Rapporterar läkare och annan
              vårdpersonal in de olika incidenter som bevisligen förekommer,
              eller är det så att man är rädd för repressalier om man rapporterar
              in? Då undrar jag: Hur skyddas individen, den som eventuellt rapporterar
              in, privat eller inom vården? Det borde ju vara tydligt uttalat
              att rapporteringen är anonym, men det lär finnas system där det
              går att följa upp den som rapporterar, och vad gör man åt det?
            </seg>
            <seg n="884a66c3">
              Min tanke är inte alls att komma åt individer det hoppas jag
              att vi kan vara fullständigt överens om, för det är inte alls
              på den nivån den här debatten ska ligga. I till exempel Danmark
              är det garanterat att anmälaren är och förblir anonym.
            </seg>
            <seg n="f11cc050">
              Fru talman! Datasystem i all ära, men det är dock människor vi
              har att göra med. Det skulle vara mycket intressant att höra hur
              statsrådet ser på frågan om hur organisation och kanske framför
              allt kultur och attityd inom vården fungerar. Finns det i regeringen
              egentligen en vilja att kunna gå till grunden med dessa förmodliga
              ganska väl kända omständigheter och ganska omfattande problem,
              eller sopas de här problemen under mattan helt enkelt, samtidigt
              som många människor i vårt land bevisligen drabbas av mer eller
              mindre oförklarliga misstag?
            </seg>
            <seg n="a6058494">
              Kjell Asplund skriver i sin ganska tuffa artikel i Svenska Dagbladet
              i går om hur kanske tusentals människor dör av misstag i Sverige.
              Det finns ingen direkt statistik på detta, men om vi tar siffrorna
              från USA och räknar om dem procentuellt kommer vi upp i ganska
              betydande mängder. Vad anser man inom regeringen om detta? Är
              det tillfredsställande eller tar man det bara med en axelryckning?
              Jag tycker att det är ohyggligt om enskilda människor drabbas
              på det sättet.
            </seg>
          </u>
          <note type="speaker" n="e498baa4">
            Anf. 10 MAUD EKENDAHL (m):
          </note>
          <u who="maud_ekendahl_7732b5" xml:id="i-9190fbdfb7e8d239-0" n="2c57b48c">
            <seg n="332bedcf">
              Fru talman! Kenneth Lantz lyfter upp en mycket viktig fråga angående
              patientsäkerhet inom vården. Jag hade inte möjlighet att läsa
              den artikel som Kenneth Lantz talar om, men jag såg på de sena
              nyheterna på TV 3 som också tog upp den här frågan och påtalade
              just att flera tusen människor drabbas på något sätt. Så visst
              är frågan mycket aktuell, och det har den varit länge.
            </seg>
            <seg n="ccf559a9">
              Eftersom jag är ledamot av Hälso- och sjukvårdens ansvarsnämnd
              kommer jag på det ena eller andra sättet ständigt i kontakt med
              dessa frågor under de sammanträden vi har. Nu har jag suttit i
              Hsan i 13 år. Statsrådet Ylva Johansson har helt rätt i att det
              handlar om två saker: dels att upptäcka och påtala brister i vården,
              dels att förbättra den kvalitet som inte är bra.
            </seg>
            <seg n="3ae69329">
              Jag vill informera om att socialutskottet nyligen behandlat den
              här frågan, och den kommer att debatteras i kammaren nästa vecka,
              onsdag den 8 februari, i samband med socialutskottets betänkande
              SoU10. Frågan kommer att debatteras under rubriken Legitimation
              och skyddad yrkestitel eftersom det finns en reservation från
              borgerligheten.
            </seg>
            <seg n="8cdb4242">
              Vi från den borgerliga sidan anser att det behövs ett mer målmedvetet
              patientsäkerhetsarbete inom hälso- och sjukvården. Vi tror att
              antalet misstag i vården skulle kunna minskas bland annat genom
              förbättrade säkerhetssystem och genom att ha ett medvetet säkerhetstänkande
              för hela verksamheten. När saker sker inom vården händer det många
              gånger att en eller några personer individuellt blir utpekade
              som de som gjort misstagen.
            </seg>
            <seg n="6187b43e">
              Med erfarenhet från Hälso- och sjukvårdens ansvarsnämnd kan jag
              konstatera att felen och bristerna många gånger handlar om stress,
              bristande kontrollfunktioner inom vården, dålig organisation och
              inte minst förekommer det att ledarskapet inte är särskilt bra.
              Därför, fru talman, blir jag lite ledsen när jag hör Ylva Johanssons
              svar där hon säger att jag kommer att följa utvecklingen på detta
              område med stort intresse och att hon inte har för avsikt att
              initiera och vidta några åtgärder. Jag undrar, precis som Kenneth
              Lantz, varför man bara hänvisar till detta när man faktiskt har
              makt och möjligheter att göra något. När problemet är så stort
              som det är undrar jag varför Ylva Johansson bara vill se på och
              inte är beredd att vidta några åtgärder.
            </seg>
          </u>
          <note type="speaker" n="79474945">
            Anf. 11 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-2" n="26691382">
            <seg n="65f1d492">
              Fru talman! Det här är en mycket angelägen fråga. Vi vet ju inte
              hur stort problemet är, men att det är stort tror jag att vi kan
              räkna med. Om man applicerar den stora undersökning som genomfördes
              i USA på svenska förhållanden skulle det leda till att vi har
              upp emot 4 000 onödiga eller för tidiga dödsfall per år. Vi vet
              inte om den siffran stämmer, men jag är rädd för att de faktiska
              siffrorna inte ligger så långt ifrån. Jag tror att vi har stora
              problem på det här området, och därför är det viktigt att frågorna
              prioriteras. Det är klart att vi behöver vidta ytterligare åtgärder,
              och flera saker är redan på gång. Låt mig peka på några viktiga
              delar.
            </seg>
            <seg n="f4beb046">
              Jag vill börja med frågan om läkemedel. Vi vet att många fallolyckor
              och olika sjukdomar orsakas av felmedicinering och övermedicinering.
              Detta är vanligt inte minst bland många äldre. När man gör ordentliga
              läkemedelsgenomgångar finner man att många äldre har alldeles
              för mycket läkemedel och ibland också läkemedel som är motstridiga.
              Här har vi vidtagit åtgärder. Vi har nyligen inrättat ett läkemedelsregister
              som gör det möjligt för läkare och farmaceuter att få tillgång
              till uppgifter om vilka läkemedel en patient redan har. Vi har
              också börjat utveckla ett IT-system som kan varna för olika kombinationer,
              alltså varna när man försöker skriva ut ett nytt läkemedel som
              inte stämmer med ett annat. Jag tror att vi dessutom behöver göra
              ytterligare insatser för att åstadkomma regelbundna läkemedelsgenomgångar
              inte minst bland äldre.
            </seg>
            <seg n="6c0a6718">
              Fallolyckor är ett jättestort problem. Det gäller både i eget
              boende, i särskilt boende och i sjukvården. Det beror bland annat
              på läkemedelsanvändning. Det beror också på dålig nutrition, som
              vi hade en diskussion om nyligen, och på det området håller en
              rad åtgärder på att genomföras. Det gäller både personalens kompetens
              och utvecklingsarbetet i kommunerna.
            </seg>
            <seg n="ec425cce">
              Vi har också nyligen inrättat möjligheterna till de så kallade
              plusjobben. De kan användas just i form av en Fixar-Malte som
              hjälper äldre med olika lättare uppgifter för att förhindra fallolyckor.
              Det tror jag kommer att ha stor betydelse. Vi vet att 40 000 pensionärer
              varje år faller så illa att det kräver sjukhusvistelse, och jag
              tror att vi kan minska den siffran betydligt. Tusen pensionärer
              dör varje år på grund av fallolyckor, och även där finns det mycket
              att göra i form av förebyggande arbete.
            </seg>
            <seg n="1bd1a82e">
              Jag vill öka inrapporteringen. Socialstyrelsen och Kjell Asplund
              bedriver ett mycket bra arbete där de under en tid prioriterar
              dessa frågor och systematiskt arbetar med inrapporteringsrutiner
              bland sjukvårdshuvudmännen samt hur man återför kunskapen till
              verksamheten. Jag räknar med att det utvecklingsarbetet kommer
              att fortsätta att bedrivas, och det betyder väldigt mycket.
            </seg>
            <seg n="ab9327df">
              Själv kommer jag att träffa Socialstyrelsens ledning nästa vecka
              för att särskilt diskutera dessa frågor och de förslag till förändringar
              av lex Maria som Socialstyrelsen då kommer att överlämna till
              mig. Man vill alltså på ett tydligare sätt fokusera på systemfelen
              och mindre på syndabockar bland enskilda individer. Jag är mycket
              intresserad av att ta del av deras förslag.
            </seg>
            <seg n="661b02f3">
              Avslutningsvis vill jag, fru talman, peka på ytterligare ett
              område där jag tror att det finns liv att spara. Det handlar om
              att satsa på ordentliga och bra IT-system. Vi behöver gemensamma
              system. De behöver inte vara likadana, men de måste kunna tala
              med varandra inom olika delar av sjukvården och omsorgen. Det
              måste vara möjligt att föra över elektroniska journaler mellan
              olika vårdgivare, hämta information och automatiskt få relevant
              information från olika vårdgivare för att snabbt kunna ta del
              av detta.
            </seg>
            <seg n="1446e381">
              Det system som vi har i dag, där IT-systemen inte talar med varandra
              och vi på grund av lagstiftning inte heller alltid har tillåtelse
              att föra över informationen, är enligt min uppfattning förmodligen
              en stor orsak till problem med patientsäkerheten. Därför kommer
              regeringen att inom kort presentera en nationell strategi för
              IT-användning inom vården. Så fort utredningen är klar planerar
              jag att komma tillbaka med lagförslag om nödvändiga förändringar
              för att också lagtekniskt möjliggöra överföringen av informationen.
            </seg>
          </u>
          <note type="speaker" n="ff67c271">
            Anf. 12 KENNETH LANTZ (kd):
          </note>
          <u who="kenneth_lantz_1d03eb" xml:id="i-8fe58ab6b83b82d4-1" n="7df421b2">
            <seg n="c340ab17">
              Fru talman! Detta är för mig så pass allvarligt att om jag blir
              lite upprörd får jag be om ursäkt för det. Jag möter nämligen
              i mitt dagliga arbete människor som är drabbade av det här. Maud
              Ekendahl och jag har uppgifter inom detta område. Maud nämnde
              Hsan, där hon är engagerad, och jag sitter i Patientskadenämnden.
              Vi sitter så att säga mitt i verkligheten. Det finns enskilda
              människor som drabbas, och vi kan inte bara säga att vi ska göra
              en utredning. Vi måste engagera oss i framtiden. Det krävs åtgärder
              nu, och därför kan vi inte låta oss nöja med att vi vill och vi
              har för avsikt.
            </seg>
            <seg n="35ddeaef">
              Vi sitter visserligen inte öga mot öga med patienten, utan i
              stället läser vi handlingar, journaler och annat. Det sker med
              stor integritet och respekt för individen, och då ser vi också
              fall där det fallerat. Vi måste, bästa statsråd, omgående vidta
              åtgärder mot detta.
            </seg>
            <seg n="d48730b3">
              Jag har ett par frågor som jag lite grann skulle vilja fördjupa
              mig i. När det gäller fallolyckorna ser vi att det är för få människor
              inom vården, vilket kan vara en bidragande orsak. Många människor
              behöver hjälp vid toalettbehov då de måste förflytta sig, men
              det finns ingen hjälp i närheten. Vi har exempel på att personer
              fallit omkull på toaletten och blivit liggande där utan att kunna
              nå omgivningen. Det får bara inte hända inom svensk sjukvård.
              Därför krävs det fler händer och fötter inom vården.
            </seg>
            <seg n="163a5740">
              Det handlar om människor inom vården. Ministern nämnde i förbifarten
              receptarier och apotekare. Jag tror att det skulle vara en stor
              nytta om vi kunde få en påskyndning av att vi kontrollerar och
              gör register över dels vad det är för medicin som vi har hemma,
              dels vad det är vi äter. Man måste ha en större kontroll på sjukhusen
              av vad det är för någonting som skrivs ut.
            </seg>
            <seg n="5d592842">
              Jag skulle känna en stor tillfredställelse om vi kunde få ett
              förtydligande på området. Vad är det som egentligen som gäller?
              Vad gör regeringen för att människor ska slippa att äta ihjäl
              sig av medicineringen? De kanske får följdsjukdomar eller briståkommor
              på grund av att de stoppar i sig felaktig eller olämplig medicin.
              Nu är vi inne på ett område som jag knappast behandlade i mitt
              anförande, så Maud Ekendahl får ta den frågan. Mediciner går emot
              varandra och slår ut varandra i stället för att hjälpa varandra.
            </seg>
            <seg n="93fbdee8">
              Fru talman! Jag vill avslutningsvis återkomma till anonymiteten.
              Är det möjligt att rapportera in till detta register som statsrådet
              talar så varmt om och känna: Jag får vara anonym? Är det tryggt?
              Kan man vara övertygad om att det inte blir några repressalier
              av rapporteringen? Är kulturen och attitydfrågorna inom vården
              sådan att jag kan känna mig fullständigt trygg om jag vill långsiktigt
              hjälpa drabbade människor inom vården att få en tryggare och säkrare
              behandling?
            </seg>
            <seg n="6a52edf9">
              Om statsrådet kan säga: Så här är det, och så här vill vi att
              det ska vara från regeringens sida, tror jag att det är många
              som uppskattar detta.
            </seg>
          </u>
          <note type="speaker" n="36bcec8c">
            Anf. 13 MAUD EKENDAHL (m):
          </note>
          <u who="maud_ekendahl_7732b5" xml:id="i-9190fbdfb7e8d239-1" n="2c57b48c">
            <seg n="50b5fe81">
              Fru talman! Nu tog statsrådet upp frågan om journalföring. Det
              är sorgligt och en stor skam att sjukvården år 2006 inte på ett
              och samma sjukhus kan ha en och samma journal. Är jag på kirurgen
              finns det en journal. Kommer jag in för något gynekologiskt kanske
              några dagar senare ligger den journalen någon annanstans, och
              ingen vet någonting.
            </seg>
            <seg n="1155f21d">
              Vi kommer då in på frågan om läkemedel, och så vidare. Den ena
              läkaren vet ingenting. Vi som är någorlunda rediga i huvudet kan
              klara oss. Men är man lite förvirrad vet man inte var man var
              någonstans, vad man har fått, och om man ska äta det, och så vidare.
              Det är en stor skam att man inte har klarat av det inom sjukvården.
            </seg>
            <seg n="55b942d9">
              Socialutskottets majoritets ställningstagande är en lika passiv
              hållning som statsrådet har här. Man vill inte vidta några åtgärder
              direkt och konkret. Det kan jag säga i dag, eftersom betänkandena
              har gått till tryck. Det är offentligt, har jag tagit reda på,
              så att jag inte gör något tokigt här.
            </seg>
            <seg n="2e65820a">
              Kenneth Lantz var inne på att vi borgerliga partier vill att
              man ska identifiera svagheterna i verksamheten och ta tag i det
              innan något händer. Vi tycker att avvikelserapporterna och registren
              som man har i Danmark är väl så bra att titta på. Det är lagstadgat,
              och rapportören får inte straffas, som Kenneth Lantz sade.
            </seg>
            <seg n="686fe177">
              Min sista fråga till statsrådet är: Har statsrådet tagit del
              av Danmarks avvikelsemodell? Är statsrådet beredd att titta närmare
              på det? Det skulle kanske vara något för Sverige.
            </seg>
          </u>
          <note type="speaker" n="d813e3c2">
            Anf. 14 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-3" n="26691382">
            <seg n="e32a004a">
              Fru talman! Jag har stor respekt för det engagemang som både
              Kenneth Lantz och Maud Ekendahl visar i arbetet och som jag också
              vet att ni har i era andra funktioner när ni stöter på de här
              frågorna. Men det är inte sant att mitt svar är att vi ska avvakta
              och inte göra någonting. Väldigt mycket pågår redan, och det måste
              drivas vidare.
            </seg>
            <seg n="be21dea7">
              Vi kan som exempel ta frågan om läkemedel. Det nya läkemedelsregistret
              som riksdagen lagstiftade om infördes i våras. Jag tror att det
              började fungera i november före jul. Nu har vi ett läkemedelsregister.
              Det betyder att läkare eller farmaceuter alltid kan ta reda på
              vilka läkemedel personen redan har.
            </seg>
            <seg n="0ca1b318">
              Det innebär i den praktiska situationen en förbättring för mängder
              av framför äldre människor. Men man vet själv hur det är när man
              sitter hos doktorn. När doktorn frågar vilka mediciner man redan
              har kommer man inte ihåg vad de heter, och sedan byter de ju namn
              varje gång man hämtar ut dem. Det är inte så lätt att veta vilka
              det är eller vilken dos. Det kan man alltid ta reda på, och därmed
              på ett bättre sätt avväga medicineringen. Det är en stor och viktig
              åtgärd som vi just har genomfört och som jag tror kommer att betyda
              mycket.
            </seg>
            <seg n="481929a6">
              När det gäller elektroniska journaler delar jag uppfattningen.
              Jag tycker att det är allvarligt att vi inte har det. Vi borde
              ha elektroniska journaler i hela sjukvårdssystemet. Vi måste genomföra
              de lagändringar som gör det möjligt att också kunna få information
              från varandras olika journaler.
            </seg>
            <seg n="600dd07e">
              Jag avser inte att tillsätta några utredningar, utan arbetet
              drivs nu framåt. IT-strategin kommer att presenteras inom kort.
              Vi har där för första gången blivit överens alla Sveriges kommuner
              och landsting, de stora statliga aktörerna och regeringen. Det
              är ett stort och viktigt steg att vi har en gemensam syn på att
              det behövs gemensamma grepp.
            </seg>
            <seg n="08d44813">
              Den utredning som tar fram lagförslag för att möjliggöra informationsöverföringen
              kommer med sina förslag i höst. Jag räknar med att de mycket kort
              därefter, efter remissbehandling, kan bli proposition så att vi
              kan få den förändringen.
            </seg>
            <seg n="fea4d3b8">
              Självklart ska ingen drabbas av repressalier när man rapporterar
              felaktigheter eller risker. Det tror jag att vi kan vara överens
              om. Frågan är: Hur kan vi ytterligare förbättra avvikelserapporteringen
              över huvud taget? Det gäller både att få den mer frekvent och
              att man rapporterar tillräckligt brett.
            </seg>
            <seg n="db0abab1">
              Det gäller också att information som sedan finns i avvikelserapporteringen
              verkligen återförs så att det kan leda till förändringar av rutiner
              och verksamheter. Här är jag mycket öppen för att diskutera olika
              sätt att åstadkomma den förbättringen. Jag vet att Socialstyrelsen
              under en tid har prioriterat den frågan mycket högt. Man har haft
              regelbundna genomgångar av just avvikelserapporteringen runtom
              i landet ute hos huvudmännen.
            </seg>
            <seg n="f14b1949">
              Jag kommer att träffa Socialstyrelsens ledning om detta i nästa
              vecka. Jag vill ta del av deras förslag innan jag uttalar mig
              om vilka förändringar jag kan tänka mig. Men jag vet av förhandsinformation
              från medierna att Socialstyrelsen också kommer att föreslå förändringar
              när det gäller lagstiftningen lex Maria. Det ska bli intressant
              att ta del av de förslagen.
            </seg>
          </u>
          <note type="speaker" n="32a393b8">
            Anf. 15 KENNETH LANTZ (kd):
          </note>
          <u who="kenneth_lantz_1d03eb" xml:id="i-8fe58ab6b83b82d4-2" n="7df421b2">
            <seg n="dbeea4fa">
              Fru talman! Jag vill tacka för den diskussion som vi har haft
              förmånen att få ha tillsammans med syftet att förbättra för drabbade
              människor.
            </seg>
            <seg n="7d98b3a3">
              Jag vill gå tillbaka till frågan om patientskadenämnden. Där
              känner vi gång på gång en osäkerhet. Tas uppgifterna till vara?
              Kommer de dit där de egentligen ska, eller hamnar de bara i ett
              dött och sterilt register?
            </seg>
            <seg n="ada16bf5">
              Jag skulle önska att de kom till utbildningsnivån så att blivande
              läkare och vårdpersonal verkligen får veta: Så här är erfarenheten
              i svensk sjukvård i dag. Detta har man kommit fram till i Hsan,
              inom läkemedelsförsäkringen, inom patientförsäkringen, och så
              vidare. Det är dagsaktuell kunskap. Kommer den kunskapen till
              rätt person? Det är min slutliga fråga.
            </seg>
            <seg n="2ddae881">
              Det är beklagligt om vi inte skulle kunna enas om att vi vill
              driva denna fråga tillsammans: Jag tror inte att det finns någon
              partipolitik i detta. Men ministern måste förstå att det finns
              viss frustration inom borgerligheten. Vi ser inte att det blir
              någon konkret förbättring på området.
            </seg>
            <seg n="dd2b0fc5">
              IT-samordningen ska öka för patientsäkerhetens skull. Det är
              bra svar som Ylva Johansson ger här i Svenska Dagbladets artikel
              med rubriken Min son dog i onödan. Men låt oss se till att det
              kommer människor in. Det räcker inte med några döda datorsystem.
              Datorsystem i all ära, men låt oss se människor inom vården.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="96c50de8">
            7 § Svar på interpellation 2005/06:184 om patientens rätt till
            kontinuitet och samordning
          </note>
          <note type="speaker" n="b576b512">
            Anf. 16 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-4" n="26691382">
            <seg n="de44fb96">
              Fru talman! Erik Ullenhag har frågat mig vilka åtgärder som jag
              avser att vidta för att tillgodose patientens rätt till kontinuitet
              och samordning i enlighet med ett förslag från Socialstyrelsen.
            </seg>
            <seg n="591950f5">
              Låt mig inledningsvis poängtera att patientsäkerhet, samordning
              och kontinuitet i vården är mycket viktiga och angelägna frågor
              som i hög grad påverkar den enskildes möjligheter att få en god
              och trygg vård. Jag vill dock understryka att sjukvårdshuvudmännen
              har en skyldighet att erbjuda en god hälso- och sjukvård. I detta
              ligger bland annat att vård och behandling så långt det är möjligt
              ska utformas och genomföras i samråd med patienten. Hälso- och
              sjukvården ska också tillgodose patientens behov av trygghet i
              vården och behandlingen. Socialstyrelsen har som tillsynsmyndighet
              till uppgift att bland annat stödja och granska verksamheten och
              hälso- och sjukvårdspersonalens åtgärder.
            </seg>
            <seg n="674ed9c6">
              Dagens hälso- och sjukvård är högt specialiserad, vilket för
              många patienter innebär att de inom ramen för sin vård kommer
              i kontakt med många olika vårdgivare. Det är viktigt att det finns
              någon bland dessa professionella som kan ta ett samlat grepp om
              patientens vårdkontakter. Människor med svåra sjukdomstillstånd
              som cancer och äldre multisjuka är några av de patientgrupper
              som är mest utsatta och där behovet av samordning är stort.
            </seg>
            <seg n="fea8ec14">
              När det gäller cancervården vidtas det i dag en rad åtgärder
              för att förbättra denna. Jag vill här peka på Socialstyrelsens
              arbete med att ta fram nationella riktlinjer för behandling av
              de största cancerformerna, bröstcancer, kolorektal cancer och
              prostatacancer. Arbetet med riktlinjerna sker utifrån en helhetssyn
              på cancervården.
            </seg>
            <seg n="b44ee2db">
              Begreppet patientansvarig läkare, PAL, infördes i hälso- och
              sjukvårdslagen 1991. Syftet med att införa bestämmelsen om PAL
              var just att förbättra läkarkontinuiteten för patienterna. Tanken
              var att en PAL bland annat skulle samordna de undersöknings- och
              behandlingsåtgärder som vidtagits och se till att patienten skulle
              få en reell möjlighet att samråda och påverka vården och behandlingen.
              Som komplement till föreskriften om PAL, som tillämpas inom sjukhusvården,
              finns en bestämmelse i hälso- och sjukvårdslagen om fast läkarkontakt
              i primärvården.
            </seg>
            <seg n="f4df41b3">
              Socialstyrelsen har gjort en utvärdering av reformen och lämnat
              vissa förslag till förändringar. Man har till exempel föreslagit
              att flera yrkeskategorier än läkare ska kunna vara patientansvariga.
              Jag vill dock betona att de bestämmelser som redan finns ger goda
              förutsättningar att förbättra kontinuiteten i vården. Det är viktigt
              att huvudmännen och tillsynsmyndigheten ser till att de tillämpas.
              Socialstyrelsens förslag bereds för närvarande inom Regeringskansliet.
            </seg>
          </u>
          <note type="speaker" n="991bdc10">
            Anf. 17 ERIK ULLENHAG (fp):
          </note>
          <u who="erik_ullenhag_f3fec1" xml:id="i-08d2c5453b8bdcea-0" n="51eb25f7">
            <seg n="da22c734">
              Fru talman! Låt mig inledningsvis tacka ministern för svaret.
            </seg>
            <seg n="9feb6a2b">
              En cancerdiagnos är ett fruktansvärt slag i sig. Man orkar inte
              slåss mot både sjukdomen och vårdapparaten. Så säger en make till
              en cancerpatient som har väntat i månader på vård.
            </seg>
            <seg n="4901ffbb">
              Sven Algotsson, 64, väntade fortfarande ett år efter första kontakten
              med vården. Fyra månader senare, nästan ett och ett halvt år efter
              första kontakten, fick han beskedet att han hade en tumör som
              var för spridd för att opereras.
            </seg>
            <seg n="5b50e27f">
              Ulla Berg ringde runt i veckor för att få sin diagnos. Hon bollades
              mellan läkare i månader utan att någon tog ansvaret för hennes
              vård och hennes cancer.
            </seg>
            <seg n="31eaf3e6">
              Det är klart att det är många människor i Sverige som får en
              bra, högspecialiserad vård, men det är för många som får en för
              dålig. Det är för många som likt Ulla Berg eller Sven Algotsson
              bollas mellan vårdgivare på ett sätt som gör att man inte får
              den vård man skulle behöva.
            </seg>
            <seg n="216a8a1c">
              Ett av problemen med detta är att det saknas någon som tar helhetsansvar
              för vården. Patienter beskriver hur de bollas mellan läkare eller
              bollas mellan andra yrkeskategorier utan att någon tar ansvar
              för hela vårdflätan. En lösning eller ett steg i rätt riktning
              skulle vara ett nationellt husläkarsystem.
            </seg>
            <seg n="9a65ac4c">
              Men det räcker inte med bara ett nationellt husläkarsystem. Nu
              vet jag att ministern, trots goda erfarenheter från Norge, inte
              vill ha ett sådant. Det får väl vänta på ett regeringsskifte.
              Men det handlar vid sidan om ett nationellt husläkarsystem om
              att hitta ett sätt att se till att den som är svårt sjuk, cancersjuk
              eller har en annan svår sjukdom, ska ha en person som tar det
              tydliga ansvaret. I vissa fall kan det vara en läkare i andra
              fall kan det vara en kurator. Det kan vara en bröstsjuksköterska.
              Men som patient ska jag veta att det finns en person inom vården
              som jag kan vända mig till och som kan förklara vad som sker och
              som kan ta ansvar för att jag får rätt vård.
            </seg>
            <seg n="63e4fb59">
              När man läser lagtexten, hälso- och sjukvårdslagens 27 §, tror
              man att det är så här, för det står i den att om det behövs med
              hänsyn till patientsäkerheten, ska för patienten utses en patientansvarig
              legitimerad läkare. Det är en reform som genomfördes i mitten
              av 90-talet och som låter väldigt bra. Problemet är att den i
              praktiken inte har fungerat. De patienter jag pratat om är exempel.
              Det finns tyvärr många, många andra.
            </seg>
            <seg n="2a1f31c5">
              Mot den bakgrunden föreslog Socialstyrelsen år 2000, som ministern
              beskriver i svaret, att man skulle förändra den här paragrafen
              och ersätta den med en reglering som skulle tillgodose patientens
              behov av kontinuitet och säkerhet i vården. Detta var år 2000.
              Sedan dess har förslaget gått ut på remiss. Ingenting har hänt.
            </seg>
            <seg n="198dbf90">
              I höstas, när Folkpartiet jobbade med cancervård, letade vi efter
              det här förslaget för att se vart det hade tagit vägen. Vi tyckte
              att det var en spännande idé att se om man kunde se till att få
              en person som tog helhetsansvaret för vården.
            </seg>
            <seg n="5f5aae36">
              Vid kontakt med Socialdepartementet visade det sig att alla handlingar
              hade försvunnit. Ärendet fanns inte. När en journalist ringde
              upp verkade ingen på Socialdepartementet ha en aning om vad PAL
              är för något. Nils Blom, chefsjurist på Socialstyrelsen, säger
              så här: Det förvånar mig inte. Hela frågan har nog begravts av
              politiska skäl.
            </seg>
            <seg n="53e3a3d3">
              Nu får jag svaret av Ylva Johansson i dag att Socialstyrelsens
              förslag för närvarande bereds inom Socialdepartementet. I början
              av januari fanns det ingen ansvarig handläggare för det här ärendet.
              Den fråga som är väldigt central att ställa den kan verka elak
              men är ändå intressant för landets patienter är: Har ni hittat
              handlingarna på Socialdepartementet? Vet ni var ärendet befinner
              sig?
            </seg>
            <seg n="f310e0d1">
              Om problemet inte är att ärendet har varit borta, att ni slarvat
              bort det, är ju frågan som inställer sig: Hur kan det ta snart
              sex år att över huvud taget komma till ett beslut i frågan om
              man ska göra något så att vi får en vårdlots för patienter som
              har svåra sjukdomar?
            </seg>
          </u>
          <note type="speaker" n="1ed02969">
            Anf. 18 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-5" n="26691382">
            <seg n="7fd07798">
              Fru talman! Låt mig först ta upp cancervården, som Erik Ullenhag
              inleder med. Jag delar uppfattningen att vi har brister inom cancervården.
              Det gäller framför allt likvärdigheten. På många håll fungerar
              cancervården mycket bra, ibland till och med alldeles utmärkt,
              en av de bästa i världen. Samtidigt får vi oupphörligen rapporter
              om patienter som inte har fått den vården, inte har fått vård
              i tid eller inte har fått det bemötande som man har räknat med.
              Därför är det viktigt att vi kan vidta nationella åtgärder för
              att säkerställa alla patienters likvärdiga bemötande och vård
              överallt i landet.
            </seg>
            <seg n="1144b0f1">
              Där hoppas jag mycket på de nationella riktlinjer från Socialstyrelsen
              som inom kort kommer att gå ut på remiss och som kommer att ta
              tag i flera av de här frågorna, också i ett helhetsperspektiv
              på cancervården. Det kan bland annat handla om sådant som rimliga
              väntetider vid olika typer av diagnoser.
            </seg>
            <seg n="7b4a83f6">
              När det gäller frågan om patientansvarig läkare eller någon annan
              funktion är det naturligtvis oförskämt att säga att det inte finns
              någon person på Socialdepartementet som har ansvar för frågan
              eller att vi har gömt den eller glömt den. Det är naturligtvis
              inte sant. Självklart finns den på departementet.
            </seg>
            <seg n="9203be84">
              Det har varit en svår fråga att ta ställning till. Jag tror säkert
              att Erik Ullenhag har läst på och vet att Socialstyrelsen i sitt
              förslag säger att PAL-funktionen fungerade mycket bra när den
              infördes men att den sedan successivt har försvagats. Där det
              finns en PAL i dag tyder Socialstyrelsens utvärdering på att PAL-ansvaret
              ofta uppfattas som ett behandlingsansvar inom den egna specialiteten.
              Ansvaret för patienten upplevs bara finnas då patienten finns
              inom den enhet där läkaren arbetar. Ingen av läkarna i Socialstyrelsens
              undersökning har uppfattat sig ha ett övergripande ansvar för
              kontinuitet, säkerhet och samordning, som ligger i PAL-funktionen.
            </seg>
            <seg n="44c03f10">
              Det här är allvarligt. Det är allvarligt att PAL inte finns,
              men det är också allvarligt att de där de finns inte uppfattar
              sig på det sätt som var avsikten när patientansvarig läkare infördes.
            </seg>
            <seg n="a123005c">
              Då bör man ändra i den lagstiftningen. En förändring som Socialstyrelsen
              har föreslagit är att man tar bort 27 § i hälso- och sjukvårdslagen
              och i stället lägger ansvaret på verksamhetschefen. Jag tvekar
              lite till en sådan förändring. Jag är rädd att det inte är en
              förstärkning av den nödvändiga kontinuiteten och att någon tar
              ansvar för den kontinuiteten inom sjukvården. Om man bara tar
              bort den befintliga skyldigheten att ha en patientansvarig läkare,
              därför att alla inte lever upp till den, och i stället lägger
              den på verksamhetschefen är jag rädd att det inte leder till en
              förbättring. Jag menar att ansvaret ändå alltid ytterst ligger
              på verksamhetschefen. Jag tror snarare att man kanske behöver
              jobba med någon annan typ av lagförändring än den Socialstyrelsen
              har föreslagit.
            </seg>
          </u>
          <note type="speaker" n="4ff6cb93">
            Anf. 19 ERIK ULLENHAG (fp):
          </note>
          <u who="erik_ullenhag_f3fec1" xml:id="i-08d2c5453b8bdcea-1" n="51eb25f7">
            <seg n="da36afc7">
              Fru talman! Nu säger ministern att det är oförskämt av mig att
              säga att ärendet hade kommit bort och att det är oförskämt av
              mig att säga att det inte finns en handläggare på Socialdepartementet
              för ärendet hur man ska se till att det finns någon som har helhetsansvaret
              för exempelvis den svårt cancersjukes vård.
            </seg>
            <seg n="4626071c">
              Då inställer sig frågan, ministern, om Svenska Dagbladet och
              Svenska Dagbladets journalister är oförskämda och ljuger. Så här
              stod det i Svenska Dagbladet den 1 januari 2006: När SvD ber att
              få tala med någon ansvarig handläggare på Socialdepartementet
              blir svaret att det inte finns någon. Alla handlingar har försvunnit
              och ingen verkar trots efterforskningar ha en aning om vad PAL
              är för något.
            </seg>
            <seg n="1e6d57c7">
              Är det som stod i Svenska Dagbladet fel? Om det är fel förutsätter
              jag att ministern har kontaktat tidningen och försökt få in en
              rättelse. Jag har inte sett någon.
            </seg>
            <seg n="1e529364">
              Ministerns statssekreterare Kent Waltersson säger i sin kommentar:
              Från regeringens perspektiv spelar det ingen roll att ingen handläggare
              har hand om ärendet längre. Är Kent Waltersson felciterad?
            </seg>
            <seg n="d1582d66">
              Jag kan, trots att jag befinner mig i opposition, ha full respekt
              för att saker kan hamna snett eller hamna mellan stolar. Jag tycker
              att det är lite väl lång tid att det tar nästan sex år att utreda
              en så här väldigt central fråga för de svårt sjuka, att få en
              patientansvarig person inom vården.
            </seg>
            <seg n="f7797ead">
              Om regerandet ska förbättras måste man i någon mening, när den
              här typen av slarv har skett, fundera på: Vad gjorde vi för fel?
              Hur gick det till? Vart tog ärendet vägen? Varför har ingenting
              hänt på snart sex år om Ylva Johansson i dag säger att det är
              en mycket viktig fråga? Det är den frågan som inställer sig.
            </seg>
            <seg n="9538b357">
              Antingen är det så att Svenska Dagbladet och dess journalister
              har fel, skriver felaktigt, ja, närmast ljuger eller är oförskämda,
              för att använda Ylva Johanssons ord. Eller också är det något
              som har gått fel på departementet, och då måste Ylva Johansson
              som minister fundera på vilka rutiner man kan ha för att det här
              inte ska ske igen.
            </seg>
            <seg n="89e91e5c">
              Jag debatterar mycket gärna cancervården med Ylva Johansson.
              För ungefär fem år sedan föreslog Cancerfonden och andra att vi
              skulle ha en nationell cancerplan i Sverige. I ärlighetens namn
              var flera partier, inklusive mitt eget, tveksamma till den typen
              av planer, det vill säga att ta ett samlat nationellt grepp om
              cancervården.
            </seg>
            <seg n="39e682a5">
              I vårt parti ändrade vi oss i somras och sade att de regionala
              skillnaderna är så stora att vi måste se till att vi tar ett nationellt
              grepp om cancervården. Det här är en folksjukdom där i snitt 130
              personer varje dag får ett besked om cancer det kan bli fler i
              framtiden. Medborgarna accepterar inte de regionala olikheterna,
              att man får en typ av vård i Lund och en annan typ av vård i Boden
              eller i Arvika. Det ska inte medborgarna behöva acceptera. I det
              läget har vi sagt att vi behöver ett nationellt grepp om cancervården,
              i samråd med professionen.
            </seg>
            <seg n="68fa02f2">
              Ylva Johansson erkänner själv bristerna. Det är något annat än
              de nationella riktlinjerna. Jag hoppas att Ylva Johansson i det
              här fallet kan göra som Folkpartiet. Vi har bytt ståndpunkt. Vi
              har sagt att det behövs en nationell cancerplan. Sedan har vi
              fått med oss de övriga allianspartierna i den frågan. Min förhoppning
              är de här frågorna har en sådan vikt för så många människor som
              drabbas att det är bra med stor politisk enighet att även Ylva
              Johansson kan se behovet av en nationell cancerplan och ett nationellt
              grepp över cancervården.
            </seg>
            <seg n="e284b7ab">
              Jag får tyvärr upprepa min fråga. Vi kan diskutera detaljerna,
              hur man utformar en lagstiftning för att se till att den svårt
              sjuke får en ansvarig för vården. Men hur kan det ha tagit snart
              sex år på Socialdepartementet? Om vi är överens om att frågan
              är väldigt viktig, Ylva Johansson, vad har hänt med den om den
              har beretts hela tiden, om den har haft en handläggare hela tiden?
            </seg>
            <seg n="745b33af">
              Det är inget problem, Ylva Johansson, för oss politiker att då
              och då säga att vi har gjort fel och att vi ska bättra oss. Det
              är bättre än att låtsas som att det inte har varit något problem
              i den här frågan. Det är tveksamt.
            </seg>
          </u>
          <note type="speaker" n="68beecc8">
            Anf. 20 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-6" n="26691382">
            <seg n="e6656399">
              Fru talman! Det är självklart att vi på Socialdepartementet vet
              vad en patientansvarig läkare är. Det är självklart att de förslag
              som har lämnats till departementet inte har försvunnit och inte
              är försvunna. Det finns alltid ansvariga enheter som ansvarar
              för alla frågor på vårt departement. Den beskrivning som har getts
              i tidningen under nyårshelgen var felaktig på den punkten.
            </seg>
            <seg n="3bed43cb">
              Anledningen till att det har tagit tid att komma fram med förslag
              är att själva sakfrågan är ganska svår. Jag är ledsen, fru talman,
              att Erik Ullenhag inte verkar vilja diskutera sakfrågan: Hur ska
              vi göra med lagstiftningen i fråga om patientansvarig läkare?
              Är det bra att gå på Socialstyrelsens förslag, att avskaffa den
              paragrafen och i stället lägga ansvaret på verksamhetschefen?
              Jag själv tvekar om detta. Jag är rädd att det kan uppfattas som
              att vi försvagar ansvaret, om en person ansvarar för kontinuiteten
              och har det övergripande ansvaret för varje individ som har behov
              av en sådan funktion.
            </seg>
            <seg n="724de2f2">
              Jag skulle snarare vilja gå i en annan riktning, där vi kanske
              skulle titta på en annan typ av lösning i lagstiftningen. Det
              här är ju ändå det som kärnfrågan gäller. Jag tycker att det är
              synd, fru talman, att Erik Ullenhag inte vill diskutera den frågan.
              Jag är intresserad av vad som är Folkpartiets ståndpunkt. Är det
              Folkpartiets ståndpunkt att vi ska gå på Socialstyrelsens förslag
              och ta bort paragrafen? Vad är annars lösningen i detta?
            </seg>
            <seg n="4b498238">
              Sedan tar Erik Ullenhag upp frågan om en nationell cancerplan.
              Jag tycker att Erik Ullenhag gör det på ett sakligt och bra sätt.
              Vi hade en utredning, som Erik Ullenhag väl känner till, som fick
              i uppgift att fundera på om det är en bra idé att ha nationella
              planer för olika diagnoser, till exempel en cancerplan. Den kom
              med sitt betänkande och tog tydligt ställning emot detta. Jag
              tror att det då inom flera politiska partier och i sjukvården
              fanns en stor förståelse för det ställningstagandet.
            </seg>
            <seg n="7be51770">
              Samtidigt när vi tittar på cancervården och dess utveckling,
              och inte minst cancervårdens utmaningar och möjligheter, tycker
              jag liksom Erik Ullenhag att det inte finns någon anledning att
              benhårt stå fast vid den tidigare ståndpunkten. Jag tycker att
              vi ska vara öppna för att pröva tanken om en cancerplan. Det kanske
              är motiverat i det här fallet. Jag kan se flera skäl till att
              det skulle vara det. Därför har jag nyligen gett Socialstyrelsen
              i uppdrag att överväga detta, att titta på förutsättningarna för
              en nationell cancerplan.
            </seg>
            <seg n="ac7eed8e">
              Även om det fanns skäl för de argument som framfördes i utredningen
              kan det finnas skäl för att ta ett annorlunda beslut när det gäller
              cancer och en nationell cancerplan. Jag är öppen för att undersöka
              detta.
            </seg>
          </u>
          <note type="speaker" n="a21252e4">
            Anf. 21 ERIK ULLENHAG (fp):
          </note>
          <u who="erik_ullenhag_f3fec1" xml:id="i-08d2c5453b8bdcea-2" n="51eb25f7">
            <seg n="4d67a747">
              Fru talman! Vi kanske inte ska fastna i exakt vad som har hänt
              på Socialdepartementet. Jag noterar att Ylva Johansson glider
              mellan inläggen. I det förra inlägget var det oförskämt att säga
              att det inte fanns någon handläggare som hade ansvaret för ärendet.
              I inlägget därefter handlade det om att det nog fanns en enhet
              som hade ansvar för ärendet. Det är två olika saker. Det var nog
              så att det inte fanns någon handläggare. Så var det när vi från
              Folkpartiet ringde, och så var det när journalister ringde. Man
              sade också att ärendet hade kommit bort. Det kan hända.
            </seg>
            <seg n="80a5e3b6">
              Men det intressanta är vad vi gör nu, och det ska jag svara på,
              Ylva Johansson. Du kan få ett tydligt svar på vad Folkpartiet
              gör.
            </seg>
            <seg n="9fdac3a0">
              Vi vill till att börja med införa ett nationellt husläkarsystem,
              där en person har ansvar för varje medborgare i Sverige, efter
              norsk modell och brittisk modell. När jag har pratat med läkare
              i England har de beskrivit hur husläkaren hela tiden håller kontakt
              med den högspecialiserade vården och ringer och kollar upp vad
              som sker med patienten. Det är något som inte sker i Sverige,
              för vi saknar det systemet.
            </seg>
            <seg n="1d48ef1e">
              I kombination med husläkarsystemet behöver vi hitta en lagreglering.
              Jag kan inte gå i god för att just Socialstyrelsens förslag är
              det absolut riktigaste. Men det ska vara en lagreglering som tydligt
              ser till att den svårt cancersjuka har en person som hon kan vända
              sig till i det läget då hon är under vård eller behandling. Man
              ska inte hamna i det läget att man bollas mellan läkare. Jag beskrev
              ett par patienter inledningsvis i den här debatten.
            </seg>
            <seg n="7e79ed46">
              Jag tycker att det är ett glädjande besked från Ylva Johansson
              att det börjar finnas en öppning för att i alla fall titta på
              en nationell cancerplan. Faktum är att landets cancerläkare och
              patientorganisationerna efterlyser just en nationell cancerplan.
              Folkpartiet har inte flyttat sig i den riktningen i ett vakuum,
              utan det gäller också hur verkligheten ser ut. Vi har till exempel
              lyssnat på verksamhetscheferna vid 24 onkologiska kliniker i Sverige,
              som skrev så här i en artikel: Under senare år har vi alla märkt
              påtagliga förändringar i förutsättningarna att upprätthålla en
              högkvalitativ och jämlik cancersjukvård över landet. Det är en
              ganska allvarlig kritik från 24 cancerläkare.
            </seg>
            <seg n="d0e60acc">
              Jag hoppas att Ylva Johansson till slut, när hon har tillsatt
              ytterligare en utredning, ska landa på att vi får en nationell
              cancerplan och att vi gemensamt med professionen kan ta fram den.
              Cancervården i Sverige har alldeles för stora brister.
            </seg>
          </u>
          <note type="speaker" n="b9d5131e">
            Anf. 22 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-7" n="26691382">
            <seg n="d3546a0d">
              Fru talman! Låt mig ta det sista först. Cancervården i Sverige
              har inte bara brister. Den har framför allt möjligheter och åstadkommer
              väldigt mycket bra i dag.
            </seg>
            <seg n="e5b342cc">
              En av orsakerna till att det blir skillnader i bemötande och
              i behandling handlar om att utvecklingen av cancervården går fantastiskt
              fort, vilket är otroligt glädjande. Nya mediciner och nya behandlingsmetoder
              kommer fram i ett fantastiskt snabbt tempo, och det ger stora
              möjligheter.
            </seg>
            <seg n="6477613b">
              Det är viktigt att komma ihåg att det är det som är bakgrunden
              till många av de skillnader som vi ser i dag. Men det minskar
              inte behovet av att vi åstadkommer en skarpare nationell likvärdighet
              utifrån patientens perspektiv.
            </seg>
            <seg n="b64538f2">
              Ett husläkarsystem kommer naturligtvis inte att kunna klara de
              utmaningar som svårt sjuka patienter möter när de bollas mellan
              olika delar av den specialiserade vården. Det gäller en del cancerpatienter,
              men det gäller till exempel också multisjuka äldre. Jag tror att
              vi behöver titta på ett bredare perspektiv för att hitta en sådan
              funktion.
            </seg>
            <seg n="1f355e23">
              Jag är, som jag har sagt tidigare, tveksam till att helt enkelt
              ta bort 27 §, som föreslås från Socialstyrelsen. Jag är rädd att
              det uppfattas som en försvagning av den här funktionen.
            </seg>
            <seg n="e8af1619">
              Däremot tycker jag att Socialstyrelsen har helt rätt när man
              säger att det inte alltid måste vara en läkare. Många gånger kan
              det vara en annan funktion inom sjukvården som är bättre lämpad
              att svara för den här kontinuiteten. Det kan till exempel vara
              en strålningssjuksköterska. Det kan vara någon annan funktion
              beroende på vem patienten är, var patienten vårdas och för vilken
              diagnos. Man kanske på ett flexiblare sätt inte skulle vara låst
              till att det måste vara en legitimerad läkare utan också kunna
              använda andra professioner inom sjukvården för den här patientansvariga
              funktionen, för att säkerställa kontinuiteten från patientens
              perspektiv.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="0d709df8">
            8 § Svar på interpellation 2005/06:185 om ökningen av barnaga
            i Sverige
          </note>
          <note type="speaker" n="6bfbc2b4">
            Anf. 23 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-8" n="26691382">
            <seg n="fd24ca87">
              Fru talman! Helena Bargholtz har frågat socialministern vilka
              åtgärder hon är beredd att vidta för att motverka barnaga i Sverige,
              om hon är beredd att som Barnombudsmannen föreslår ta initiativ
              till Operation barnfrid i samma anda som Operation kvinnofrid
              och om hon avser att ta upp diskussioner med sina kolleger i EU
              om att förbud mot aga ska införas i EU:s samtliga medlemsländer.
              Frågan har överlämnats till mig.
            </seg>
            <seg n="1e69a266">
              Liksom Helena Bargholtz är jag stolt över vår svenska lagstiftning
              som uppmanar föräldrar att behandla sina barn med aktning och
              inte tillåter att barn utsätts för fysisk bestraffning eller annan
              kränkande behandling. Vi har alla ett ansvar för att motverka
              att barn blir kroppsligt bestraffade. Jag tänker då bland annat
              på mödravårdcentraler, barnavårdscentraler, hälso- och sjukvården,
              barnomsorgen, skolan och socialtjänsten.
            </seg>
            <seg n="9872154b">
              När det gäller att motverka kroppslig bestraffning av barn vill
              jag börja med att gå några år bakåt i tiden. Det har gjorts mycket
              för att stärka skyddet av barn i utsatta situationer. Kommittén
              mot barnmisshandel som arbetade under tiden 19982001 hade ett
              brett uppdrag. I det ingick att arbeta utåtriktat. Kommittén tog
              fram Föräldraboken som ger föräldrar exempel på hur de ska agera
              i vissa uppfostringssituationer.
            </seg>
            <seg n="ccc9e19d">
              Kommittén lämnade år 2001 en rapport om kroppslig bestraffning
              och annan misshandel i slutet av 1900-talet. Rapporten visade
              att attityderna till kroppslig bestraffning förändrats kraftigt
              sedan 1979 då förbudet mot kroppslig bestraffning infördes. Av
              resultaten framgick också att kroppslig bestraffning som uppfostringsmetod
              minskat kraftigt. Antalet barn som bestraffas kroppsligt hade
              blivit färre, och de barn som straffades kroppsligt råkade också
              ut för sådan bestraffning mindre ofta än tidigare. För att säkert
              kunna uttala sig om det sedan dess skett förändringar krävs att
              man följer upp de studier som kommittén gjorde.
            </seg>
            <seg n="a8e780a5">
              En indikator på hur grova kroppsliga bestraffningar ökat eller
              minskat ger den brottstatistik som Brå tar fram. Enligt de preliminära
              siffrorna för år 2005 har brotten mot barn i åldrarna 06 år där
              förövaren är känd minskat med 3 % medan samma brott ökat med 2
              % i åldersgruppen 714. Att de anmälda brotten i den gruppen ökar
              anser Brå beror på att anmälningsbenägenheten ökar. Många skolor
              har numera som policy att anmäla våld till polisen.
            </seg>
            <seg n="1ba4168c">
              Misshandel av barn är den allvarligaste formen av kroppslig bestraffning.
              Regeringen har under mandatperioden genomfört en rad åtgärder
              för att förebygga och motverka barnmisshandel.
            </seg>
            <seg n="90133287">
              Förslagen från Kommittén mot barnmisshandel resulterade i ett
              antal lagändringar genom propositionen Stärkt skydd för barn i
              utsatta situationer . Ändringarna trädde i kraft den 1 juli 2003.
              Bland annat utökades anmälningsskyldigheten enligt socialtjänstlagen,
              och det infördes hänvisningar till anmälningsskyldigheten i de
              lagar som reglerar verksamheter som regelbundet kommer i kontakt
              med barn. En särskild straffskärpningsgrund infördes i brottsbalken
              för sådana fall där brottet varit ägnat att skada tryggheten och
              tilliten i ett barns förhållande till en närstående person. Socialstyrelsen
              fick ett antal uppdrag om bland annat samverkan, statistik över
              våld mot barn och dödsfallsutredningar.
            </seg>
            <seg n="9fab607b">
              Socialtjänsten har ett särskilt ansvar för att barn som misshandlas
              får stöd och hjälp och i vissa fall skydd. Socialstyrelsen har
              ett uppdrag att följa upp effekterna av lagändringarna. Uppdraget
              ska redovisas den 31 oktober 2006. Då kommer vi att få mer information
              om hur socialtjänstens arbete påverkats av de lagändringar som
              trädde i kraft 2003 och kan överväga om ytterligare åtgärder behöver
              vidtas.
            </seg>
            <seg n="cec2d4de">
              Sociala barn- och ungdomsvårdskommittén lämnade i oktober 2005
              ett förslag till en nationell handlingsplan för den sociala barn-
              och ungdomsvården. Kommitténs förslag är för närvarande ute på
              remiss och kommer därefter att beredas vidare i Regeringskansliet.
              En nationell handlingsplan har förutsättningar att ytterligare
              förbättra socialtjänstens insatser för de barn som utsätts för
              kroppslig bestraffning och misshandel.
            </seg>
            <seg n="0dff2812">
              Till sist: frågan om kroppslig bestraffning av barn och EU. Frågan
              har, som Helena Bargholtz väl känner till, hög prioritet inom
              Europarådet, och det pågår ett intensivt arbete på olika håll
              för att såväl förmå staterna att införa förbud mot kroppslig bestraffning
              av barn som att samarbeta och sprida goda exempel på alternativa
              uppfostringsmetoder. Den sociala expertkommittén har tydligt uttalat
              att kroppslig bestraffning strider mot Europarådets sociala stadga.
              Expertkommittén för barn och familjefrågor inom Europarådet arbetar
              med att ta fram riktlinjer för positive parenting .
            </seg>
            <seg n="7a886042">
              Vid ett ministermöte i Paris i november 2003 för ministrar med
              ansvar för barn- och familjefrågor inom EU på temat att förebygga
              misshandel av barn höll jag ett anförande om hur vi i Sverige
              ser på kroppslig bestraffning av barn och hur det påverkat förhållanden
              för barn i Sverige.
            </seg>
          </u>
          <note type="speaker" n="16307edf">
            Anf. 24 HELENA BARGHOLTZ (fp):
          </note>
          <u who="helena_bargholtz_f14960" xml:id="i-b5af96de829d76a5-0" n="1b81e8a4">
            <seg n="d2845f91">
              Fru talman! Jag börjar med att tacka statsrådet för det omfattande
              svaret på min interpellation. Svaret handlar mer om barnmisshandel
              än om barnaga. Statsrådet vet lika väl som jag att det handlar
              om olika saker. Misshandel är ett brott. Oavsett om man misshandlar
              ett barn eller en vuxen så är det ett brottsbalksbrott. Aga regleras
              i föräldrabalken. Det är kap. 6. Statsrådet såg förvånad ut, men
              så är det. Jag tycker att det är signifikant för brottet att man
              talar om för föräldrarna att man inte ska aga sina barn i uppfostringssyfte.
              Det är det som vi har tyckt har fungerat så bra i Sverige under
              många år. När jag hör Barnombudsmannen förklara att hon är djupt
              oroad över att tendenserna till aga tycks öka nu mot att ha varit
              nästan borta sedan 1979, när agaförbudet infördes, tycker jag
              att man måste göra något åt det. Det är därför som jag har ställt
              frågor till statsrådet i min interpellation.
            </seg>
            <seg n="3bd53c58">
              Vad är statsrådet beredd att göra för att motverka agan? Är statsrådet
              beredd att som Barnombudsmannen föreslår ta initiativ till Operation
              barnfrid i samma anda som Operation kvinnofrid? Och inte minst:
              Avser statsrådet att ta upp diskussioner med sina kolleger i EU
              om att förbud mot barnaga ska införas i EU:s samtliga medlemsländer?
            </seg>
            <seg n="5d48077c">
              Jag tycker inte att jag har fått svar på mina frågor. Det har
              handlat mycket om barnmisshandel, vilket är väldigt viktigt i
              och för sig att man tar tag i. Men det handlar om barnagan. Det
              blev en aktuell fråga förra året, minns jag. Vi läste i tidningarna
              att en styvpappa i Varberg gav sin 15-åriga dotter en örfil för
              att hon inte ville följa med honom i bilen. Det är just den typen
              av bestraffningar som aga handlar om. Det är ännu inte misshandel.
              Det är en mindre form av fysiska och psykiska bestraffningar.
              Det finns i föräldrabalkens underlag väldigt väl definierat vad
              barnaga är, nämligen att man daskar till det är ju det vanliga
              och ger en lättare smäll. Man knuffar kanske som förälder. Det
              händer att man nyper och drar barnet i håret, till och med tvättar
              barnets mun med såpa det lär också förekomma.
            </seg>
            <seg n="fb599a6f">
              Den här typen av aga leder väldigt lätt över till regelrätt misshandel,
              men det är det här man måste stoppa på ett tidigare stadium. Det
              är därför jag undrar hur statsrådet ställer sig till Barnombudsmannens
              förslag om att göra en ordentlig informationskampanj om att man
              inte agar sina barn i Sverige. Det blev ändå mycket uppmärksamhet
              kring den anti-agakampanj som kom 1979, där man bland annat det
              tycker jag var mycket fiffigt på mjölkpaketen kunde läsa att vi
              har förbud mot aga i Sverige.
            </seg>
            <seg n="82406cd0">
              Det var ett omdiskuterat förbud. Det tog lång tid innan vi fick
              igenom det i riksdagen. Många sade: Vi måste ju kunna ge våra
              barn lite kärleksfull smisk. Men tack och lov tog riksdagen beslutet
              att förbjuda barnaga. Därför vill jag höra nu när vi ser de här
              oroväckande tendenserna: Kan statsrådet tänka sig att dra i gång
              en ny informationskampanj, till nya föräldrar?
            </seg>
          </u>
          <note type="speaker" n="9629660b">
            Anf. 25 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-9" n="26691382">
            <seg n="7342519d">
              Fru talman! När det gäller den juridiska biten är en örfil att
              betrakta som misshandel. Om du ger mig en örfil kan jag anmäla
              dig för misshandel. Du kommer säkert att få bekymmer i domstolen
              med att hävda att det inte var ett brott. Detsamma gäller mellan
              barn och vuxna. Man ska inte tunna ut handlingssättet genom att
              säga att det inte är ett riktigt brott. Det finns faktiskt möjligheter
              för rättsväsendet att agera även när det gäller den typen av bestraffningar.
              Jag tycker också att man ska göra det.
            </seg>
            <seg n="4f54eb9a">
              När det gäller Barnombudsmannens uttalanden om att barnagan har
              ökat så luskade vi lite i det. Jag blev också nyfiken. Vad hade
              hon egentligen för stöd för det? Vi ringde och frågade och undersökte
              från departementets sida. Vi ville se om det fanns någon undersökning.
              Man brukar göra enkätundersökningar där man frågar barn om de
              har blivit utsatta för brott, misshandel och aga under sin uppväxt.
              Det fanns inga sådana uppgifter. Det fanns inget stöd för detta
              påstående från Barnombudsmannen. När vi ställde frågor kring detta
              sade hon bara: Ja, vi har fått indikationer från olika håll som
              säger detta.
            </seg>
            <seg n="0e23aa88">
              Om det var detta som startade Helena Bargholtz interpellationsskrivande
              och det tror jag att det var förstår jag det mycket väl. Men grunden
              för det som Barnombudsmannen gick ut med känns väldigt skral,
              och det ska nog sägas.
            </seg>
            <seg n="dce22fef">
              Den gängse bilden är annars att barnagan i vårt land har minskat
              oerhört kraftigt sedan vi införde lagstiftningen i slutet av 70-talet.
              På 60-talet visade undersökningar att nästan alla barn då och
              då agades. På 70-talet gick det ned mot hälften. År 1980 såg man
              i enkätundersökningar att det låg ungefär på hälften. Barnmisshandelskommittén
              gjorde en undersökning år 2000, och då hade det minskat till en
              så låg siffra som 8 % som sade att de blev agade minst en gång
              per år. Det gick alltså från 50 % ned till 8 % på dessa 20 år
              en oerhört kraftig minskning. Sverige ligger också mycket lågt
              internationellt sett om man frågar barn om de blivit utsatta för
              våld hemma.
            </seg>
            <seg n="17c4a91a">
              Detta hänger ihop med, precis som Helena Bargholtz påpekar, det
              opinionsbildande arbete som vi bedrivit under åren sedan lagen
              infördes, och inte minst att lagen finns som sådan. Sverige var
              först med denna lagstiftning, och sedan har ett antal länder följt
              upp Danmark, Finland, Norge, Tyskland och Österrike, och ytterligare
              några länder är på väg. Sverige driver också väldigt aktivt denna
              fråga i internationella sammanhang.
            </seg>
            <seg n="589f3743">
              Jag omtalar i interpellationssvaret ett ministermöte i Paris
              2003 då jag talade om dessa saker, som jag brukar göra. Jag sade
              då att när jag var liten fick jag lära mig två saker om våld av
              min mamma. Det ena var att man inte skulle slå den som är mindre
              än en själv, och det andra var att man inte skulle börja slåss.
              Båda dessa grundregler bryter man ju mot om man som förälder slår
              sina barn. Detta är alltså en linje som vi driver aktivt också
              på internationell botten.
            </seg>
            <seg n="a86f59a3">
              Jag är glad för att Europarådet här har den inställning man har.
              Kanske är det på det sättet vi ska verka.
            </seg>
            <seg n="5dcde482">
              Jag värjer mig för att vi ska harmonisera EU-lagstiftningen på
              det här området det är ju kanske det som egentligen ligger i förlängningen
              av Helena Bargholtz fråga. I så fall måste man föra upp också
              straffrätten på EU-nivå, och det väcker en mycket större diskussion.
              Då är det bättre att verka för att varje land självt genomför
              den här lagstiftningen.
            </seg>
          </u>
          <note type="speaker" n="7e9e401d">
            Anf. 26 HELENA BARGHOLTZ (fp):
          </note>
          <u who="helena_bargholtz_f14960" xml:id="i-b5af96de829d76a5-1" n="1b81e8a4">
            <seg n="f72ce93a">
              Fru talman! Jo, visst vet jag om att detta arbete bedrivs i Europa-
              och Europarådssammanhang, inte minst av mig själv eftersom detta
              kanske är min mest prioriterade fråga i mitt arbete som ledamot
              i Europarådet. Det är nu också nio eller tio länder i EU som har
              infört ett förbud mot barnaga liknande det vi har.
            </seg>
            <seg n="5eb60f1d">
              Det är rätt som statsrådet säger: Barnaga är en typ av misshandel.
              Ändå är det bra att man reglerar det i föräldrabalken. Det gör
              det också lättare för många andra länder att ta till sig detta
              brott det är min erfarenhet om man inte omedelbart skickar polisen
              på dessa föräldrar utan tar det med de sociala myndigheterna i
              stället.
            </seg>
            <seg n="2aba1902">
              Jag har diskuterat denna fråga många gånger med mina kolleger
              i Europarådet, och jag vill bara berätta en härlig historia. En
              gång när jag talade om detta var det en rumänsk delegat i Europarådet
              som lyssnade på mig, och så sade han: Ja, jag har ju en liten
              fyraårig flicka hemma som jag brukar daska till när jag blir arg
              på henne. Men det ska jag aldrig göra mer! Det kändes så härligt
              att veta att vi kan påverka bara genom att tala om detta!
            </seg>
            <seg n="1cc92922">
              Jag vet att statsrådet har varit i Paris och pratat om detta.
              Jag har till och med läst talet. Det var inget större fel på det.
              Men det räcker inte med ett tal! Vad jag framför allt är ute efter
              det vill jag gärna säga är att statsrådet ska ta kontakt med sina
              brittiska och franska kolleger. Så länge Storbritannien och Frankrike
              godkänner detta, till och med nästan uppmuntrar föräldrar att
              aga sina barn, är det jättesvårt att få ordentligt genomslag för
              den här frågan.
            </seg>
            <seg n="881955ae">
              Jag har deltagit i debatter med bland annat engelsmän där många
              engelsmän har varit oerhört upprörda över att man inte har infört
              detta förbud banning corporal punishment , som det heter samtidigt
              som en person som Tony Blair tycker att det är okej att aga sina
              barn i uppfostringssyfte.
            </seg>
            <seg n="8dc84d2e">
              Resonemanget hos många i och för sig kloka personer att man tror
              att man kan aga barn kärleksfullt är också otroligt upprörande.
            </seg>
            <seg n="cc537577">
              Det är därför jag har tagit upp denna fråga: Jag vill verkligen
              tjata på statsrådet och hans regeringskolleger om att när man
              träffar kolleger i EU man tar upp frågan person till person, så
              att säga. Vågar statsrådet ta denna debatt med sin labourkollega
              i den brittiska regeringen och fråga: Kan ni inte införa, kommer
              ni att införa, borde ni inte införa förbud mot aga i England?
              Samma sak gäller Frankrike. Till och med barnombudsmannen i Frankrike
              tycker ju att detta är okej och säger: Ja, men vi måste ju låta
              franska föräldrar aga sina barn. Jag vill att man talar om vilka
              goda erfarenheter vi har från Sverige. Det är det ena.
            </seg>
            <seg n="ba244b50">
              Det andra handlar om att åter påminna svenska föräldrar och,
              vill jag också säga, utländska föräldrar om detta. Det var ju
              det som Barnombudsmannen var orolig för: De utländska föräldrarna
              i Sverige känner inte till att vi har ett förbud mot aga. Här
              måste man gå ut med förnyad information via mödravårdscentraler
              och barnavårdscentraler och ge dem ett stöd. Det handlar inte
              om att straffa, utan det handlar om att hjälpa dessa föräldrar
              som känner att de inte kan uppfostra sina barn utan att aga dem.
              Det handlar om att hjälpa dem och visa att det går.
            </seg>
            <seg n="778dd504">
              Det är därför jag är så angelägen om att man fortsätter att driva
              den här frågan.
            </seg>
          </u>
          <note type="speaker" n="01b95463">
            Anf. 27 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-10" n="26691382">
            <seg n="795790db">
              Fru talman! Jag uppskattar sannerligen Helena Bargholtz engagemang
              i frågan. I grunden tror jag att vi har precis samma uppfattning.
            </seg>
            <seg n="da987d63">
              När det gäller situationen i Storbritannien och Frankrike händer
              det faktiskt att den här frågan tas upp när vi träffas, också
              öga mot öga. Det är ändå på många sätt en symbolfråga hur man
              betraktar våld och våld inom familjen. Det är jag inte alls rädd
              för att göra.
            </seg>
            <seg n="a4b662bc">
              Det finns också ett intresse för en svensk modell även från dessa
              länder. Vi hade för något år sedan ett besök från Wales, från
              den självstyrande organisation som finns där, där man just ville
              studera den här frågan och också ta med den hem till de brittiska
              öarna för att kanske kunna genomföra detta där. Sverige ses alltså
              som ett föregångsland på det här området, och det ska vi vara
              glada och stolta över. Som sagt ska vi inte heller vika för att
              använda de olika internationella forum som finns för att driva
              dem.
            </seg>
            <seg n="a48b9436">
              Jag tror att vi har samma uppfattning i grunden om detta. Möjligen
              är det så att jag också gärna kopplar detta till en större social
              fråga. Helena Bargholtz vill att vi på något sätt ska försöka
              kampanja oss ur det här, att vi ska ha mer av kampanjer, och det
              kanske vi ska. Jag är i och för sig övertygad om att vår linje
              kommer upp i olika familjerådgivningssituationer, till exempel
              när barn föds och i de familjeutbildningar som finns. Jag vet
              att så är fallet. Dock tror jag att frågan också måste kopplas
              till och det måste man förstå att bakgrunden till att barn agas
              inte bara är att föräldrarna inte vet hur de ska göra. Det kan
              också vara så att den sociala stressen som sådan i familjesituationen
              är väldigt stor och tung. Alla erfarenheter säger att ju större
              den sociala stressen är, desto större är risken för att våldet
              ökar i familjen.
            </seg>
            <seg n="1ccc7a0c">
              Detta har Folkpartiet alltid förstått tidigare. Det är därför
              Folkpartiet ändå alltid har stått för något slags organiserade
              trygghetssystem när det gäller de sociala systemen. Men detta
              har ju Folkpartiet lämnat i dag. Jag skulle vilja ställa frågan
              till Helena Bargholtz, när hon nu ändå funderar över detta, vilka
              effekter hon tror det har för barn i utsatta familjer om man skulle
              skära ned deras ekonomiska situation på det sätt som Folkpartiet
              föreslår när det gäller nedskärningar i socialförsäkringssystemen.
              Vilka effekter tror hon att det skulle få när det gäller social
              stress och när det gäller våld i familjerna?
            </seg>
          </u>
          <note type="speaker" n="67cf2c8f">
            Anf. 28 HELENA BARGHOLTZ (fp):
          </note>
          <u who="helena_bargholtz_f14960" xml:id="i-b5af96de829d76a5-2" n="1b81e8a4">
            <seg n="883449f0">
              Fru talman! Jag kan inte säga att vi generellt sett vill skära
              ned på välfärden för barnfamiljer. Vi har ett familjestöds- och
              barnstödsprogram. Vi lyfter särskilt fram barnfamiljernas behov
              av att få stöd och goda ekonomiska villkor på olika sätt även
              om inte den modellen till fullo stämmer med den som Socialdemokraterna
              vill ha.
            </seg>
            <seg n="69447942">
              Menar statsrådet att det har blivit så mycket sämre i dag när
              det gäller utsatta barns villkor eller problemfamiljer än det
              var 1979? Jag får intrycket av att statsrådet menar att vi nu
              är på väg att få fler fall av barnmisshandel och barnaga därför
              att det nu är försämrade ekonomiska villkor för barnfamiljer.
              Men så är det inte. Enligt statsrådets tidigare uttalande har
              inte barnagan ökat. Statsrådet är lite motsägelsefull.
            </seg>
            <seg n="e2f9e433">
              Det är klart att vi har olika förslag från Folkpartiet om hur
              utsatta barn ska få hjälp. Jag kan hålla med om att om familjen
              är pressad samma sak gäller våld mot kvinnor kan man ta till våld.
              Men min bedömning är ändå att familjer i dag inte är mer pressade
              än när barnagaförbudet infördes.
            </seg>
          </u>
          <note type="speaker" n="0171673a">
            Anf. 29 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-dfb4c03930737a38-11" n="26691382">
            <seg n="1f01f091">
              Fru talman! Det är precis så. Vi har gjort tre saker. En sak
              är att vi har skärpt lagstiftningen, och vi sänder ut den signalen.
              Den andra saken är att vi har informerat om den skärpta lagstiftningen.
              Den tredje saken är att vi har generella välfärdssystem som ändå
              klarar av att fånga upp de flesta situationerna så att människor
              kan känna trygghet.
            </seg>
            <seg n="1ba52a73">
              Är man trygg motverkas också den sociala stressen, som vi vet
              har ett starkt samband med risk för våld. Det är precis det jag
              påpekade. Det är också därför jag ifrågasätter om Barnombudsmannens
              påstående har fog för sig. I alla fall har jag inte sett hårdfakta
              på detta ännu. Det är lösryckta uttalanden som hon bygger sina
              slutsatser på.
            </seg>
            <seg n="ac7e04bc">
              Min poäng är att om trygghet minskar den sociala stressen och
              därmed är våldsförebyggande i familjerna, då ska vi inte minska
              tryggheten. Vi ska inte skära ned på a-kassan, sjukförsäkringen,
              förtidspensionen och allt annat som ni föreslår. Jag bad Helena
              Bargholtz att fundera på detta. Betyder det något för familjernas
              sociala välbefinnande med sådana nedskärningar? Jag tror att det
              gör det. Jag tror att frågan därmed är mycket svårare än att bara
              prata lag- och opinionsbildning. Det måste finnas en tydlig ekonomisk
              och social faktor. Den bör vi vara medvetna om.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="196fd17e">
            9 § Svar på interpellation 2005/06:198 om återinförande av den
            lika kommunala rösträtten
          </note>
          <note type="speaker" n="d74c2a72">
            Anf. 30 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-0" n="45f6e891">
            <seg n="819be370">
              Fru talman! Gunnar Andrén, Folkpartiet, har i interpellationen
              ställt två frågor till statsrådet Jens Orback. Arbetet inom regeringen
              är så fördelat att det är jag som ska svara på denna interpellation.
            </seg>
            <seg n="0eb0354c">
              Den första frågan gäller vilka åtgärder statsrådet avser att
              vidta om kommuner beslutar sig för att anordna kommunala folkomröstningar
              som ytterst berör den statliga skattepolitiken. Den andra frågan
              gäller vilka åtgärder statsrådet avser att vidta för att förhindra
              att kommunala folkomröstningar i frågor som rör fler kommuner
              i praktiken inte innebär att den graderade rösträtten återinförs.
              Bakgrunden till Gunnar Andréns interpellation är att frågan om
              trängselskatt ska prövas i en kommunal folkomröstning i Helsingforss
              kommun och också kommer att bli en fråga i de nationella valen.
            </seg>
            <seg n="b1f47836">
              Kommunala folkomröstningar är ett instrument för demokratiskt
              inflytande. Folkomröstningar gör det möjligt för fullmäktige att
              inhämta synpunkter från medlemmarna i kommunen eller landstinget
              som ett led i beredningen av ett ärende.
            </seg>
            <seg n="0e5f70d7">
              Det är fullmäktige som har den exklusiva rätten att avgöra om
              en folkomröstning ska hållas eller inte. Lagen (1994:692) om kommunala
              folkomröstningar är begränsad till de grundläggande momenten i
              omröstningsförfarandet. I övrigt är det fullmäktige som fattar
              beslut om det som rör folkomröstningen. Frågor som hänger samman
              med en folkomröstning är alltså en angelägenhet för den kommun
              där initiativet om en folkomröstning väcks. En kommun kan inte
              påverka beslut om folkomröstningar i andra kommuner.
            </seg>
            <seg n="16b2e243">
              Den första frågan rör den kommunala kompetensen. I 2 kap. 1 §
              kommunallagen (1991:900) anges att kommuner själva får ha hand
              om sådana angelägenheter av allmänt intresse som har anknytning
              till kommunens område eller deras medlemmar och som inte ska skötas
              enbart av bland annat staten eller annan kommun. Det står således
              en kommun fritt att hålla en folkomröstning i en fråga under förutsättning
              att frågan är formulerad på ett sådant sätt att den rör en kommunal
              angelägenhet. Hur en kommun väljer att formulera en fråga är dock
              inte något som regeringen har synpunkter på.
            </seg>
            <seg n="37bd8440">
              Möjligheten att hålla kommunala folkomröstningar har funnits
              i snart 30 år. Under denna period har ett sjuttiotal folkomröstningar
              hållits. Nära hälften av dessa har rört indelningsärenden. För
              tre år sedan, år 2003, anordnades folkomröstningar om trängselskatt
              i tolv kommuner i Helsingforss län. Därutöver har det också anordnats
              ett antal folkomröstningar kring trafikärenden och brobyggen.
              Mot denna bakgrund ser jag ingen överhängande risk för att kommunerna
              ska börja anordna folkomröstningar som berör den statliga politiken.
            </seg>
            <seg n="fe209f49">
              När det gäller den andra frågan vill jag betona att förtroendevalda
              i kommunfullmäktige är valda av medlemmarna i sin kommun och står
              till svars inför dem. En folkomröstning kan därmed endast fungera
              som medel för ansvarsutkrävande i den egna kommunen.
            </seg>
            <seg n="33f78a02">
              För övrigt är det viktigt att understryka att en kommunal folkomröstning
              alltid endast är rådgivande. Kommunmedlemmarna i Helsingforss
              kommun ges alltså inte en direkt beslutanderätt över frågan om
              trängselskatt ska införas. Även om regeringen uttalat att folkomröstningen
              kommer att få betydelse för den fortsatta hanteringen av trängselskatter
              är det riksdagen som fattar de avgörande besluten.
            </seg>
            <seg n="7476bef2">
              Mot bakgrund av detta avser jag inte att vidta några åtgärder
              med anledning av de ställda frågorna.
            </seg>
          </u>
          <note n="2492e984">
            Anf. 31 GUNNAR ANDRÉN (fp):
          </note>
          <u who="unknown" xml:id="i-2cf3909be8687481-0" n="45f6e891">
            <seg n="7224f485">
              Fru talman! Jag börjar med att tacka statsrådet för svaret.
            </seg>
            <seg n="cfdb2010">
              Frågan har framför allt demokratiska bevekelsegrunder. Jag vill
              gärna beskriva bakgrunden till att jag har fått svaret från statsrådet.
              Det visar på problemet för vanliga riksdagsledamöter att ställa
              frågor av stor vikt under debatt. Jag ställde frågan redan den
              3 januari, som framgår av interpellationen. Det var i många avseenden
              en bemärkelsedag för hundra år sedan. Jag vill gärna tacka kammarkansliet
              och Ulf Christoffersson för bistånd. Först fann man att interpellationen
              över huvud taget inte kunde ställas, men sedan blev det ändå möjligt
              i formell mening. Men det är ett svårt problem för oss att veta
              vem sådana interpellationer ska ställas till. Jag vill gärna få
              fört till protokollet att det hade varit naturligt att ställa
              frågan till demokratiministern. Det är till honom jag har ställt
              min interpellation.
            </seg>
            <seg n="7713f0eb">
              Jag har ett annat nyligt exempel på detta i ett frågesvar. Jag
              hade ställt en finansieringsfråga. Jag hade varit i kontakt med
              expeditions- och rättschefen inom statsrådets eget departement.
              Jag fick reda på att ett en finansieringsfråga inte ligger under
              finansministern utan under ett annat departementet. Det är svårt
              att förstå.
            </seg>
            <seg n="bd60ef5b">
              Nu övergår jag till själva sakfrågan. Svaret på den fråga jag
              har ställt är nej. De medborgare som inte råkar bo i Helsingforss
              kommun kommer inte att ha full rösträtt den 17 september. De får
              inte delta i en omröstning om en skattefråga som påverkar dem
              i lika hög grad som dem i Helsingforss kommun.
            </seg>
            <seg n="9c6b28d0">
              Jag vill ställa en fråga till statsrådet på den här viktiga punkten.
              Statsrådets svar ger intryck av en sak, medan de nu ledande kommunalpolitikerna
              i Helsingforss stad ger ett annat svar på frågan om resultatet
              av folkomröstningen kommer att följas eller inte.
            </seg>
            <seg n="26362bc2">
              Jag har i grund och botten full förståelse för statsrådets svävande
              svar. Men medborgarna i Helsingforss stad får ett annat besked
              av kommunens ledande politiker, att det är de som avgör frågan.
              Jag menar att det är helt orimligt att göra sådana utfästelser.
              Nu är vi inte helt ovana vid orimliga utfästelser i de här frågorna,
              men det går ju tillbaka till att vi har fått en förfärlig rödgrön
              röra i den här frågan. Här har träffats ett politiskt beslut som
              bland annat innefattar en folkomröstning som rör en statlig skattefråga.
            </seg>
            <seg n="07f8e3dd">
              Innan min talartid är utgången vill jag säga att det finns två
              kommuner utöver Helsingforss stad som kommer att ha folkomröstning
              i den här frågan och jag gör det av partipolitiska skäl och det
              är Nynäshamn och Haninge. De här två kommunerna skiljer sig i
              den här frågan från alla andra kommuner utöver Helsingforss stad
              genom att Folkpartiet och Socialdemokraterna gemensamt styr i
              de kommunerna. Där bygger man, enligt mitt sätt att se det, demokratin
              mer noggrant än i många andra kommuner. För mig som gammal liberal
              är det särdeles viktigt att demokratin alltid byggs med pedantisk
              noggrannhet.
            </seg>
          </u>
          <note type="speaker" n="61ce3b08">
            Anf. 32 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-1" n="45f6e891">
            <seg n="82c488fb">
              Fru talman! Jag har svarat, som också Gunnar Andrén här antyder,
              att jag inte avser att vidta några särskilda åtgärder med anledning
              av det här förhållandet. Därmed inte sagt att frågorna om kommunala
              folkomröstningar är okomplicerade på något sätt. Jag skulle vilja
              säga att de är ganska komplicerade.
            </seg>
            <seg n="9f103fb1">
              Det finns en rad olika fall där folkomröstningar har tagit upp
              frågor som i sin förlängning, om besluten verkställs i kommunen,
              fått följder för invånare i andra kommuner. Det tycker jag kan
              vara ett allmänt problem.
            </seg>
            <seg n="503c303f">
              Jag har själv ett exempel från mitt hemlän, som jag tror att
              Gunnar Andrén känner till. Heby kommun folkomröstade i valet 1998
              om att tillhöra ett annat län. En majoritet anslöt sig till den
              linjen. Man måste inte följa alla folkomröstningsresultat, utan
              de är endast rådgivande. Så var det i det här fallet också. Eftersom
              ett länsbyte i allra högsta grad också skulle påverka Sala kommun,
              som tillhör Västmanland, höjde många där sin röst och sade: Borde
              inte också vi få göra oss hörda i en sådan här diskussion eftersom
              det får konsekvenser i en rad olika frågor som berör vår kommun?
              Man får en ny länsgräns, och det påverkar samarbetet med skattemyndighet
              och arbetsförmedling. Det påverkar också indelningen av sjukvårdsupptagningsområden
              och så vidare. Det här berörde en del.
            </seg>
            <seg n="bc25804c">
              Här tog, som Gunnar Andrén känner till, Folkpartiet ställning
              tillsammans med övriga borgerliga partier och även med Miljöpartiet
              för att folkomröstningsresultatet skulle följas fullt ut. Folkviljan
              i den enskilda kommunen var viktigast. Vad de andra tyckte var
              inte relevant. Jag känner till den debatten ganska väl eftersom
              jag bor i länet. Man kan fråga sig vad som var rätt i det fallet.
              Så här har det varit även i andra folkomröstningar.
            </seg>
            <seg n="5c5b5ba1">
              Jag tycker att det i grund och botten finns en viktig demokratisk
              aspekt med folkomröstningar. Det är bra att kunna pröva vissa
              frågor i folkomröstningar.
            </seg>
            <seg n="60867911">
              I det här fallet är det bra att man debatterar frågan men också
              synliggör de problem som finns. Man ska vara ytterst försiktig
              med kommunala folkomröstningar. Man måste veta hur man tar hand
              om resultatet på ett sådant sätt att kommuninvånarna som är med
              och röstar känner att det har varit betydelsefullt att rösta och
              att inte invånare i andra kommuner berörs på ett sådant sätt att
              det därmed uppstår en diskussion.
            </seg>
            <seg n="2cae40d8">
              När jag tittar tillbaks kan jag se att sådana saker har förekommit.
              Men i stort tycker jag att folkomröstningar ändå har följt den
              grundtanke som finns, och det finns inget skäl att ändra på det
              här. Det finns heller inte, som jag har upptäckt, någon majoritet
              i Sveriges riksdag som har varit speciellt intresserad av att
              se över och förtydliga rätten till kommunala folkomröstningar.
              Om det skulle finnas har jag som kommunminister inga invändningar
              mot att man mycket väl skulle kunna titta på de faktiska konsekvenserna
              i det här fallet.
            </seg>
            <seg n="09255fab">
              När det gäller själva Helsingforssfrågan kan jag bara hålla mig
              till det juridiska rättsbegreppet. En folkomröstning beträffande
              trängselskatt, oavsett i vilken kommun den genomförs, i den kommun
              som Gunnar Andrén nämnde men också i Helsingforss kommun, är endast
              rådgivande. Frågan kommer ytterst att avgöras av Sveriges riksdag
              och den sammansättning som finns här hur det i fortsättningen
              kommer att bli. Något annat kan jag inte säga om jag ska hålla
              mig till det som gäller, och det tycker jag är viktigt att göra.
            </seg>
          </u>
          <note n="bb02c0a3">
            Anf. 33 GUNNAR ANDRÉN (fp):
          </note>
          <u who="unknown" xml:id="i-2cf3909be8687481-1" n="45f6e891">
            <seg n="b83a461c">
              Fru talman! Jag uppskattar mycket att statsrådet tar upp det
              andra exemplet med just Heby kommun. Där handlade det i första
              hand om en länsindelningsfråga. Men den hade, som statsrådet helt
              riktigt påpekar, också aspekter vad gällde sjukvårdsupptagningsområden,
              skatteunderlag, trafikpolitik och många andra frågor. Där fanns
              det en minoritet som önskade en förbättring som gick ut över andra
              i ett speciellt avseende, nämligen när det gällde närheten till
              sjukvård.
            </seg>
            <seg n="9abfb574">
              På motsvarande sätt kan jag se att det är orimligt att icke fler
              som berörs har möjlighet att påverka utgången i den här frågan.
              Nu säger statsrådet att svaret som jag har fått är utformat på
              strikt juridiska grunder. Jag kan också se att så är fallet. Det
              framgår nämligen inte alls vad regeringen tycker i sakfrågan.
              Just den fråga som jag har ställt avstår statsrådet med största
              noggrannhet, jag säger inte med pedantisk noggrannhet, att ta
              ställning till, nämligen om det är rimligt att vissa som berörs
              i den här regionen har en röst, nämligen de som råkar bo i Helsingforss
              kommun, och att andra som råkar bo i kommuner som Solna och Sundbyberg,
              som ligger nästan inom Helsingforss kommun, har noll röster.
            </seg>
            <seg n="acbf77c9">
              Min utgångspunkt är att vi som tillhör partier, och det gör alla
              i den här riksdagen vill jag påstå, har att långt bortom de partipolitiska
              frågorna värna människors rätt till inflytande. I det avseendet
              är den folkomröstning som nu ska företas ett skräckexempel på
              den demokratiska utvecklingen. Här förnekas väldigt många människor
              som känner sig berörda, och som också får betala priset för den
              politiska uppgörelsen, rätten till folkomröstning. De känner sig
              svikna, och det kan jag mycket väl förstå. Jag kommer ju själv
              att tillhöra dem som har noll röster, medan statsrådet Orback,
              som jag ursprungligen råkade ställa den här interpellationen till
              fast det uppenbarligen var fel i förvaltningslagsmening, har en
              röst. Det blir ju väldigt påtagligt att vi i en fråga som berör
              oss båda i lika hög grad har så olika rösträtter. När jag skrev
              den här interpellationen ursprungligen, den 3 januari, var det
              just för att våra två partier med sådan styrka hade gått i bräschen
              för att se till att alla människor som berördes av någon fråga
              skulle behandlas lika.
            </seg>
            <seg n="316540cb">
              Detta är en annan fråga än den som debatteras just nu i Helsingforsstidningar,
              om detta är en bra reform eller inte. Jag uppskattar att statsrådet
              inte har gått in på den frågan, för man kan ha olika meningar
              om ifall detta är en succé eller inte. Här gäller frågan hur vi
              över partigränserna ser till att människor känner att de har inflytande
              över frågor som de berörs av. På den frågan tycker jag inte att
              jag har fått ett tillfredsställande svar. Jag tycker inte att
              statsrådet bör vara nöjd med den utformning som denna folkomröstning
              har fått i Helsingfors.
            </seg>
          </u>
          <note type="speaker" n="ec8849ab">
            Anf. 34 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-2" n="45f6e891">
            <seg n="abcabada">
              Fru talman! Jag har stor respekt för Gunnar Andrén. Jag vet att
              han är en god demokrat av högsta rang och att han värnar om de
              demokratiska intressena. Det är bra.
            </seg>
            <seg n="aaef97c6">
              Jag tycker att det är oerhört viktigt att sådant här fungerar
              på det sätt som det är tänkt. Problemet, som jag också tycker
              att Gunnar Andrén kan ta till sig något här, är att det nog inte
              finns någon optimal lösning när det gäller folkomröstningar beträffande
              beslut, hur de verkställs och hur de även kan beröra andra som
              finns utanför den kommun som folkomröstningen omfattar.
            </seg>
            <seg n="0e04555e">
              Vill man göra det ännu mer komplicerat kan man ju säga att kommunala
              beslut i enskild kommun också kan påverka personer i andra kommuner
              på ett sätt som dessa inte har kunnat påverka. Ett exempel som
              har förts fram i någon debatt någon gång är att en kommun kan
              besluta om parkeringsavgifternas storlek, något som i alla högsta
              grad påverkar dem som pendlar in och kanske måste parkera sin
              bil för att kunna göra sitt jobb. Man har bara att betala den
              avgift som finns. Då kan man säga: Jag har som enskild person
              här inte haft någon möjlighet att kunna påverka. De politiker
              som har fattat det här beslutet, om det har fattats i fullmäktige,
              är inte ansvariga inför mig, för jag bor inte i den kommunen.
            </seg>
            <seg n="c21526e2">
              Vad jag vill säga med det är hur komplicerad den här frågan egentligen
              är när man utkräver demokratisk insyn och demokratisk påverkan
              fullt ut i de här systemen. Då tror jag inte att man på något
              sätt kan ha en genial lösning om man inte från Folkpartiets sida
              också är beredd att diskutera den kommunala folkomröstningsfunktionen
              i botten, se hur den används och analysera den ordentligt. Det
              är som jag sade tidigare: Själv kan jag ha en skepsis till användandet
              av den om det görs på ett felaktigt sätt. Men det får vi väl återkomma
              till senare.
            </seg>
            <seg n="aaecc78c">
              Sedan kan jag inte låta bli att också känna att det är klart
              att det här påverkas av vad politiska partier i grund och botten
              tycker. Gunnar Andrén är, tillsammans med sitt parti, upprörd
              över situationen i Helsingfors och trängselskatterna där. Det
              är ju ingen hemlighet vad Folkpartiet har tyckt i den här frågan
              redan från början. Man har ju satsat ett ganska stort förtroendekapital
              på att det här inte skulle fungera. Det finns väl partier som
              kanske varit tydligare på den punkten än Gunnar Andrén och hans
              folkparti. Däremot var det inte så när det gäller Hebyfrågan.
              Jag tycker att man kan dra en parallell även om färre personer
              berörs. Om man tycker att det är en mindre fråga av den anledningen
              kan alltid diskuteras. Man var inte alls uppjagad över den frågan.
              Där var det viktigast att folkviljan i den enskilda kommunen fick
              komma igenom. Det ger för mig vid handen, även om vi försöker
              vara oavhängiga demokrater, vilket jag inte betvivlar att Gunnar
              Andrén är, att det ändå har en betydelse i botten hur man ser
              på frågan, vad man har tyckt i grundfrågan. Det tycker jag också
              lyser igenom i behandlingen av den här frågan.
            </seg>
            <seg n="b139666b">
              Sedan är det så, det vill jag förtydliga igen, att det är Sveriges
              riksdag som kommer att bestämma hur det blir med trängselskatten
              i Helsingforss län, en eventuell förlängning eller ett upphörande.
              Det är ju riksdagen som ska avgöra detta. Det är ledamöterna som
              sitter i Sveriges riksdag som ska fatta det beslutet, som är ansvariga
              för det. Folkomröstningarna, oavsett vilka kommuner det handlar
              om, är rådgivande enligt den lag som finns och med det sätt som
              det hanteras på. Något annat svar kan man inte ge här. Så ser
              jag på det ur den strikta aspekten. Då kan man också säga att
              det demokratiska beslutet beror på vad riksdagen har för sammansättning
              när man ska fatta beslutet.
            </seg>
          </u>
          <note n="0e3e84af">
            Anf. 35 GUNNAR ANDRÉN (fp):
          </note>
          <u who="unknown" xml:id="i-2cf3909be8687481-2" n="45f6e891">
            <seg n="161ed65c">
              Fru talman! Jag instämmer i väldigt mycket av vad statsrådet
              säger. Så är det i den här frågan. I en mycket avgörande fråga
              vill jag dock säga att det är väldigt viktigt att statsrådet tydliggör
              inte för oss borgerliga utan för sina vänner Socialdemokraterna
              i Helsingforss stad att det är någon annanstans än genom folkomröstningen
              eller i Helsingforss stadsfullmäktige som frågan faktiskt avgörs,
              nämligen i Sveriges riksdag. På just den punkten har ju statsrådets
              partivänner i Helsingfors för att få igenom det här förslaget
              förespeglat väljarna något annat, nämligen att det är de som i
              folkomröstningen avgör om trängselavgifterna ska vara kvar eller
              inte.
            </seg>
            <seg n="e662b178">
              Sedan finns det en annan lång historia om vad man är för eller
              inte för. Jag har många gånger i denna talarstol, fru talman,
              sagt att hade vi fullföljt Dennispaketet 1993, som Folkpartiet
              stod bakom och som till exempel innehöll avgifter för bestämda
              vägar, hade mycket av det elände som vi nu har undvikits. Det
              gäller inte bara trängselskatten utan också själva trafiken. Vi
              hade haft en mycket mer utbyggd kollektivtrafik. Jag vill gärna
              säga att om man inte underlåtit att vidta korrekta åtgärder och
              jag vill gärna säga att det aldrig är fel att vidta riktiga åtgärder
              hade vi sluppit många av dessa problem.
            </seg>
            <seg n="1a71313c">
              Statsrådet berör parkeringsfrågan. Jag råkar bo i Danderyds kommun.
              Där inför man nu en reform som jag absolut ogillar, nämligen att
              det i stort sett bara är Danderydsbor som ska stå på infartsparkeringar
              som en följd av trängselavgifterna. Detta är ju i grund och botten
              som jag ser det en helt grotesk ordning. Vi måste ha en sådan
              ordning i Sverige att man ska kunna få parkera var man vill i
              vårt land. Inför man sådana här avgifter i en annan kommun förstår
              jag att medborgarna blir förtvivlade och vidtar åtgärder som jag,
              och säkert också statsrådet, det tackar jag för, egentligen inte
              kan försvara.
            </seg>
          </u>
          <note type="speaker" n="67cb6da9">
            Anf. 36 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80315133076943aa-0" n="45f6e891">
            <seg n="0edd2984">
              Fru talman! Beträffande parkeringen i Danderyd tror jag att Gunnar
              Andrén och jag är helt överens. Jag har noterat det också. Det
              är naturligtvis något som man verkligen kan höja på ögonbrynen
              åt. Där tycker jag inte att man lever upp till de demokratiska
              aspekterna och människans lika värde. Det var kanske inte det
              vi skulle prata om här, men det är en del av det.
            </seg>
            <seg n="16c1b14e">
              Jag har inte så mycket mer att tillägga i den här diskussionen.
              Jag tycker att vi har gjort en bra probleminventering. Jag bara
              konstaterar att vi också är överens om att det är Sveriges riksdag
              som slutligen kommer att avgöra frågan. Det finns problem med
              kommunala folkomröstningar, hur olika aspekter kan påverka. Det
              finns fler exempel men jag ska inte ta upp dem i sista repliken,
              när Gunnar Andrén inte kan svara. Det går dock att belysa detta.
              Jag skulle inte ha något emot att man tog och funderade lite djupare
              just kring det här redskapet och vilka följder det kan ha. Å andra
              sidan kan jag säga att när vi gör en inventering av de 70 folkomröstningar
              som har gjorts har det ändå, om man jämför, i stort fungerat på
              det sätt som lagstiftaren funderade över.
            </seg>
            <seg n="5c43a325">
              Men det finns risker. Jag ser att det dyker upp nya folkomröstningar
              i en rad olika frågor som man över huvud taget inte har kommunal
              kompetens att besluta om. Man gör det för att försöka påverka
              en annan instans, som ska fatta beslutet. Det kan man också fundera
              på, om det ska användas på det sättet. Det kan man göra om man
              är inriktad på att det är på det sättet så att man inte sedan,
              när man har röstat, tror att man bestämmer med den folkomröstning
              som har gjorts och det uppstår en besvikelse. Då kan det bli ett
              demokratisk underskott på det sättet också som kan vara negativt
              för hela systemet. I grund och botten handlar det alltså väldigt
              mycket om vilken respekt man har för kommunala folkomröstningar,
              om när man använder dem och om hur man använder dem, om man ska
              behålla respekten för dem och digniteten på dem inför framtiden.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="30861e32">
            10 § Svar på interpellation 2005/06:202 om kontroll av statsförvaltningen
          </note>
          <note type="speaker" n="d1ed28bd">
            Anf. 37 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-3" n="45f6e891">
            <seg n="735df1d7">
              Fru talman! Gunnar Axén har frågat statsminister Göran Persson
              dels vilka åtgärder, mot bakgrund av de olika anklagelserna och
              fällande domarna om mutbrott, statsministern avser att vidta för
              att de statliga bolagen ska förhindra mutor och korruption, dels
              när statsministern avser att återkomma med en plan för att förhindra
              mutor och korruption inom statsförvaltningen.
            </seg>
            <seg n="5fb4ea87">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="c72f823f">
              Inledningsvis vill jag understryka att korruption alltid med
              kraft måste bekämpas. En elementär förutsättning för en väl fungerande
              samhällsförvaltning är naturligtvis att den inte är korrupt. Olika
              mätningar som gjorts när det gäller graden av korruption visar
              att Sverige tillhör de länder i världen med den lägsta graden
              av korruption. Bra verksamheter kan givetvis alltid bli ännu bättre.
              En låg frekvens av korruption kan alltid bli ännu lägre. Vi får
              därför inte slå oss till ro. Vi måste alla som verkar inom offentlig
              förvaltning hjälpas åt med att ta itu med eventuella tendenser
              till korrupt beteende.
            </seg>
            <seg n="ab847dfd">
              För statsförvaltningens vidkommande regleras myndigheternas åtaganden
              rörande intern kontroll av verksförordningen. Det är regeringens
              uppfattning att en god intern kontroll verkar preventivt för att
              förhindra uppkomsten av bedrägligt beteende och ökar möjligheterna
              att upptäcka eventuella oegentligheter eller brott.
            </seg>
            <seg n="5e0c47d3">
              Ett arbete pågår för närvarande med att förtydliga och fördjupa
              kraven på myndigheternas interna kontroll. Avsikten är att skapa
              en ordning där kraven på den interna kontrollen inom statsförvaltningen
              ansluter till internationella standarder på samma sätt som till
              exempel svensk kod för bolagsstyrning gör.
            </seg>
            <seg n="6a2a6ee9">
              Ett annat konkret exempel på ett verktyg till hjälp i detta arbete
              är den riksenhet mot korruption som i juli 2003 inrättades inom
              åklagarväsendet. Därutöver har jag tagit initiativ till en skrift
              för offentliganställda som rör dessa frågor.
            </seg>
            <seg n="46472baf">
              Den fråga som interpellanten tar upp beträffande offentlig upphandling
              är ett exempel på en rättslig fråga som har att avgöras av domstol,
              antingen genom överprövning eller genom att skadestånd begärs.
              Jag är förhindrad att gå in på vad en eventuell sådan rättstvist
              skulle kunna utmynna i.
            </seg>
            <seg n="4353b393">
              När det gäller de statligt ägda bolagen har regeringen på de
              områden som interpellanten tar upp på ett väldigt tydligt och
              konkret sätt visat vad som gäller. I den statliga ägarpolicyn,
              senast redovisad i regeringens skrivelse 2004/05:120, 2005 års
              redogörelse för företag med statligt ägande, anges att bolagen
              ska ha en väl förankrad och gemensam etisk värdegrund i form av
              en etikpolicy. Ägarpolicyn ställer krav på att bolagen även har
              ett handlingsprogram för hur den etiska policyn ska genomföras
              och kommuniceras inom bland annat bolaget. Regeringen uppmanar
              i sin ägarpolicy också de statliga bolagen att ansluta sig till
              Globalt ansvar som är ett handlingsprogram för företag för att
              bekämpa bland annat korruption. Utgångspunkten är riktlinjer framtagna
              av OECD och principer angivna av FN:s Global Compact.
            </seg>
            <seg n="5821aa8c">
              Regeringen har även valt att tillämpa svensk kod för bolagsstyrning
              på de statliga bolagen med bland annat höga krav på en god intern
              kontroll av verksamheten. År 2004 hade en majoritet av de statliga
              bolagen en antagen etikpolicy som tydligt anger att bolaget inte
              ska bedriva verksamhet som innebär brott mot lagstiftning eller
              mot företagets policy. Utvecklingen går mot att fler och fler
              av bolagen antar en etikpolicy.
            </seg>
            <seg n="506a3b82">
              När det gäller den operativa verksamheten, inklusive uppfyllandet
              av regeringens ägarpolicy, vilar ansvaret för detta ytterst på
              bolagets ledning och dess styrelse. Ledningen och styrelsen ansvarar
              för att säkerställa att bolaget bedriver sin verksamhet i överensstämmelse
              med lagar och regler och har en egen etikpolicy. Jag utgår från
              att verksamheterna bedrivs väl inom de ramar som lagar och regler
              anger.
            </seg>
          </u>
          <note n="81b0f497">
            Anf. 38 GUNNAR AXÉN (m):
          </note>
          <u who="unknown" xml:id="i-2cf3909be8687481-3" n="45f6e891">
            <seg n="1fcad0be">
              Fru talman! Jag ber att få tacka statsrådet för svaret. Jag är
              säker på att Sven-Erik Österberg tar frågan på stort allvar, men
              jag tror tyvärr inte att regeringen har gjort tillräckligt mycket
              ännu.
            </seg>
            <seg n="4a4c3f06">
              I sitt svar säger statsrådet att vi enligt internationella mätningar
              har en låg grad av korruption i landet. Kanske är just det en
              omständighet som har gjort att vi inte har varit tillräckligt
              vaksamma under senare år. Vi kanske har varit nöjda med de goda
              resultaten och samtidigt blundat för en mycket osund utveckling
              inom staten under senare år. Dessutom har vi, enligt många, en
              mycket snäv definition av korruption.
            </seg>
            <seg n="1d6e8f23">
              Generaldirektören vid Konkurrensverket sade nyligen på en konferens
              om mutor, anordnad av Transparency international att det vore
              naivt att tro att korruption inte förekommer i Sverige eller att
              stat och kommuner är förskonade från korruption.
            </seg>
            <seg n="605c4876">
              Korruptions- och muthärvan inom Systembolaget är i sig något
              som borde stämma till eftertanke. De krav på etikpolicy och annat
              som man har inom de statliga bolagen är uppenbarligen inte tillräckligt.
            </seg>
            <seg n="ac52e245">
              Nyligen inledde överåklagaren vid riksenheten mot korruption
              en förundersökning mot Svenska spels förra vd; misstanken är mutbrott.
            </seg>
            <seg n="024c4e3c">
              Svenska spel har direktupphandlat varor och tjänster i strid
              mot lagen om offentlig upphandling och varit underleverantörer
              utan att det har funnits någon objektiv saklig grund för urvalet.
              Riksrevisionen har definierat ett antal områden där risken för
              mutor och korruption är stor inom staten.
            </seg>
            <seg n="c8e6b449">
              De två första av dessa är när en myndighet eller ett statligt
              bolag upphandlar varor eller tjänster med ett stort ekonomiskt
              värde från leverantörer som arbetar i konkurrens, i synnerhet
              om den statliga institutionen har ställning som en oligopolist
              eller monopolist och verksamheten därmed är den enda ingången
              till slutliga kunder eller om ansvaret för inköpen är långt delegerat
              i organisationen.
            </seg>
            <seg n="0852c3a0">
              De två andra områdena handlar om myndighetsbeslut som är av stort
              ekonomiskt eller legalt värde för enskilda eller företag, till
              exempel vid tillstånd för att bedriva en viss verksamhet, subventioner,
              ekonomiskt stöd och medborgarskap.
            </seg>
            <seg n="77b43fac">
              Riksrevisionen har gjort en stickprovskontroll och granskat ett
              statligt bolag, nämligen Apoteket AB, och två myndigheter, nämligen
              Banverket och Läkemedelsförmånsnämnden. Samtliga tre granskningar
              har visat brister i skyddet mot mutor. När det gäller Banverket
              sammanfattar Riksrevisionen sin slutsats på följande sätt:
            </seg>
            <seg n="0d6fe26c">
              Riksrevisionen bedömer att Banverket inte i tillräcklig utsträckning
              har skyddat sig mot de risker som den aktuella verksamheten innebär
              när det gäller mutor och annan otillbörlig påverkan. Banverkets
              ledning har underskattat riskerna i verksamheten samtidigt som
              den har överskattat effektiviteten i de åtgärder som man har vidtagit
              för att skydda verksamheten. Man har kommit fram till ungefär
              samma resultat när det gäller Apoteket och Läkemedelsförmånsnämnden.
            </seg>
            <seg n="e97a172b">
              Risken är att Systembolaget, Svenska spel, de brister som Riksrevisionen
              har konstaterat inom Banverket, Apoteket och Läkemedelsförmånsnämnden
              bara är toppen på ett isberg. Jag hoppas verkligen att regeringen
              vidtar åtgärder för att stävja den korruption som vi ser börjar
              breda ut sig inom statsförvaltningen och de statliga bolagen.
              Det finns egentligen tre följdfrågor som jag vill ställa till
              statsrådet:
            </seg>
            <seg n="7c39281d">
              Är statsrådet beredd att tillse att alla de myndigheter och bolag
              som Nämnden för offentlig upphandling har pekat på ska följa lagen
              om offentlig upphandling också kommer att göra så i framtiden?
              Det har ju inte skett hittills, trots att det är sju år sedan
              Nämnden för offentlig upphandling pekade på att ett stort antal
              bolag och myndigheter faktiskt inte följde lagen om offentlig
              upphandling.
            </seg>
            <seg n="f689e8a7">
              Är statsrådet beredd att skärpa lagen om offentlig upphandling
              och till exempel ge Nämnden för offentlig upphandling rätt att
              föra talan i domstol? Slutligen undrar jag när regeringen kommer
              att lägga fram förslag om att ratificera FN:s konvention mot korruption.
            </seg>
          </u>
          <note type="speaker" n="ab201f43">
            Anf. 39 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80315133076943aa-1" n="45f6e891">
            <seg n="1522dc4e">
              Fru talman! Den sista frågan kommer jag inte att svara på. Det
              kan jag inte vid stående bord. Den vill jag avvakta med.
            </seg>
            <seg n="e56d9f89">
              När det gäller lagen om offentlig upphandling har vi en översyn
              just nu och en utredning som ska lämna under våren. Vi har uppgiften
              att göra vissa justeringar i lagen, att förbättra lagen och framför
              allt att förenkla den och göra den tydligare för både upphandlande
              enhet och leverantör för att se till att lagen fungerar bättre.
            </seg>
            <seg n="f8cbcdfd">
              Jag tror att man måste ha klart för sig om det som Gunnar Axén
              pekar på när det gäller Svenska spel att den saken inte är prövad.
              NOU är ju inte domstol. De lägger en rekommendation och gör en
              bedömning. Om man är upphandlande enhet eller inte kan bara fastställas
              slutgiltigt om saken blir prövad och man får se den ur juridisk
              aspekt. Det är viktigt att vidhålla en god svensk sed att inte
              döma i förväg och dra långtgående slutsatser innan en sak har
              blivit prövad på juridisk grund. Det är viktigt att peka på när
              det gäller Svenska spel och andra bolag där man kan ha funderingar
              kring om man är upphandlande enhet eller inte.
            </seg>
            <seg n="b4ff637e">
              För övrigt har jag ingen annan åsikt än Gunnar Axén. Det finns
              inget annat än att jobba starkt med att se till korruption inte
              förekommer.
            </seg>
            <seg n="e6d71cb9">
              Jag vill ändå återkomma till det jag startade med. Vi kan se
              att svensk statsförvaltning står sig väl i internationell jämförelse.
              Vår modell med ett litet regeringskansli och fristående myndigheter
              har i hög utsträckning inneburit positiva erfarenheter med hög
              effektivitet, korta beslutsvägar och en god kontroll. Senast under
              det svenska ordförandeskapet i EU har vi sett att vi i jämförelse
              med andra länder i Europa står oss väl.
            </seg>
            <seg n="3db44a42">
              Det här fungerar också väldigt bra som helhet. Det Gunnar Axén
              pekar på är några fall som vi alla känner till. I all verksamhet
              som förekommer är det här några enstaka tillfällen. Det tar inte
              bort bilden av svensk statsförvaltning. Det betyder inte att man
              kan luta sig tillbaka och känna sig till freds med att det som
              har inträffat har inträffat. Det gäller att vara väldigt tydlig
              och jobba vidare med detta och se till att man förbättrar och
              finslipar processerna och att man i de enskilda bolagen, eller
              myndigheterna, har en ordentlig diskussion för att jobba fram
              bolagsstyrningen och det som rör etik och moral och se till att
              internkontrollen fungerar på bästa sätt.
            </seg>
            <seg n="1cd931b5">
              Jag vet att man i ett bolag som Apoteket har tagit ett ordentligt
              ansvar. Styrelsen har haft ingående diskussioner kring de brister
              som påpekats. Hur gör man för att följa upp detta, hur hanterar
              man det för att få bort tankarna kring dessa påpekanden och hur
              får man ett säkrare bolag?
            </seg>
            <seg n="02180732">
              På Systembolaget har man haft juridiska prövningar och anställda
              har blivit fällda. Det har satt fokus på hur man fortsättningsvis
              ska hantera detta för att det inte ska bli en återupprepning av
              det inträffade.
            </seg>
            <seg n="394efc82">
              Det här är oerhört viktigt på alla sätt och vis. När jag har
              följt deras system och sett hur de har jobbat måste jag säga att
              de har gjort det på ett mycket förtjänstfullt sätt som också inger
              förtroende inför framtiden.
            </seg>
            <seg n="e27286b5">
              Anf. 40 GUNNAR AXÉN (m):
            </seg>
            <seg n="93e398b3">
              Fru talman! Lagen om offentlig upphandling är, som jag ser det,
              högst väsentlig när det gäller att stävja korruption inom statsförvaltningen.
              Och visst kan man säga att det är upp till en domstol att pröva
              och avgöra vilka bolag eller myndigheter som är upphandlande enheter.
              Låt mig återkomma till det.
            </seg>
            <seg n="6cb44fde">
              Men faktum är att regeringen för snart åtta år sedan gav Nämnden
              för offentlig upphandling, alltså regeringens egen expertmyndighet
              när det gäller offentlig upphandling, i uppdrag att klargöra vilka
              myndigheter och bolag som var upphandlande enheter och skulle
              följa lagen om offentlig upphandling, LOU, fast de inte gjorde
              det. Då rapporterade man in detta till regeringen för omkring
              sju år sedan. Det visade sig att det var ca 20 statliga bolag
              och 60 dotterbolag till dem som borde vara upphandlande enheter
              och följa LOU enligt Nämnden för offentlig upphandling. Och då
              skulle regeringen kunna vidta åtgärder och klargöra för dessa
              bolag att de ska följa lagen om offentlig upphandling. Men det
              har inte gjorts.
            </seg>
            <seg n="7e6822f9">
              Då kan man i stället välja att säga att vi måste få till en domstolsprövning
              av vilka bolag som är upphandlande enheter. Men problemet är ofta
              att underleverantörer känner sig förfördelade när ett statligt
              bolag har valt att direktupphandla från en leverantör och inte
              gått ut i en konkurrensupphandling. Och de underleverantörer som
              skulle ha velat lämna in anbud har inte fått delta i en konkurrensupphandling.
              De vågar ofta inte driva en process mot ett statligt monopolföretag
              som egentligen kanske är deras enda kund på den svenska marknaden.
              De är rädda för att inte kunna komma i fråga för att få leverera
              varor eller tjänster längre fram i tiden.
            </seg>
            <seg n="1e6e9480">
              Det är då vi kommer till nödvändigheten av att skärpa lagen om
              offentlig upphandling. Och det har vi haft ett löfte om från regeringen
              under många år. Det känner Sven-Erik Österberg till sedan sin
              tid i finansutskottet. Vi har under fem sex års tid blivit lovade
              att få ett nytt förslag till lag om offentlig upphandling utan
              att det har kommit något förslag. Nu hoppas vi att det kommer
              i vår. Jag hoppas att det då också innehåller en del skärpningar
              som bland annat gör det möjligt för Nämnden för offentlig upphandling
              att föra talan i domstol om en så kallad marknadsskadeavgift när
              man anser att lagen om offentlig upphandling inte har följts på
              rätt sätt. Det skulle göra det möjligt att driva sådana ärenden
              i domstol som enskilda entreprenörer och underleverantörer inte
              vågar göra själva med tanke på risk för framtida repressalier.
            </seg>
            <seg n="ac4a206c">
              Det finns också en idé, som jag tycker är god, om att göra det
              möjligt för branschorganisationer att föra talan å olika underleverantörers
              och entreprenörers vägnar. Där skulle det vara väldigt glädjande
              om statsrådet i dag kunde ge ett besked om att den typen av förslag
              och skärpningar när det gäller LOU kommer att finnas med i den
              proposition som förhoppningsvis äntligen kommer till riksdagen
              i vår.
            </seg>
            <seg n="e6f64057">
              Vi får kanske möjlighet att längre fram komma tillbaka till FN:s
              konvention mot korruption. Det är bara drygt ett år sedan FN antog
              den, och det är väldigt få stater som har anslutit sig till den
              än så länge. Men jag tycker att Sverige borde titta på detta och
              överväga om vi inte borde ansluta oss till den konventionen så
              snart som möjligt, inte för att det i sig borgar för att motverka
              korruption inom staten, men det skulle kunna vara ett bra avstamp
              för ett fortsatt arbete för regeringen och inom statsförvaltningen
              för att motverka korruption och mutor.
            </seg>
          </u>
          <note type="speaker" n="07653eb3">
            Anf. 41 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-4" n="45f6e891">
            <seg n="a203b76b">
              Fru talman! Jag kan svara på den sista frågan. Den ingick inte
              direkt i Gunnar Axéns interpellation, så jag har inte direkt specialstuderat
              den. Men min medhjälpare har hjälpt mig här under resans gång.
            </seg>
            <seg n="d1cbf20b">
              På departementet jobbar man just nu med att ratificera FN:s konvention
              mot korruption. Och enligt planen ska proposition lämnas till
              riksdagen under hösten 2006. Där kan jag alltså ge ett exakt svar
              till Gunnar Axén så att vi slipper sväva i ovisshet om just den
              frågan.
            </seg>
            <seg n="bfda0412">
              När det gäller det fortsatta arbetet är jag den första att skriva
              under på att det är oerhört viktigt att vi fortsätter att jobba
              intensivt med just etikfrågorna och även frågorna om internkontrollen
              i både myndigheter och de olika bolagen. Jag gör inte heller bedömningen
              att läget på något sätt skulle ha blivit sämre än det har varit
              tidigare. Jag tror att vi har bättre och förfinade system som
              också följer upp detta och att det görs noggranna undersökningar
              av hur det fungerar. Det välkomnar jag verkligen och även att
              man skyndsamt och noga tar till sig de synpunkter som kommer fram
              när det gäller brister i systemet. De i regeringen som är direkt
              ansvariga för bolagen för också fram detta.
            </seg>
            <seg n="a20eeccb">
              Jag som övergripande förvaltningsminister och så vidare för myndigheterna
              har inte heller någon annan ambition än att vara väldigt noga
              med att peka på detta. Och som jag sade inledningsvis kommer vi
              också i vår att skicka ut en särskild skrift om dessa frågor till
              anställda i dessa verksamheter. Där pekas just på att vi som statsanställda
              i myndigheter och bolag alltid måste tänka på att vi agerar på
              ett sådant sätt att vi inte hamnar i en sådan sits att vår självständighet
              kan sättas på prov eller ifrågasättas.
            </seg>
            <seg n="3acb8141">
              Gunnar Axén ägnade det mesta av ett av sina inlägg till LOU och
              hanteringen av den. Nämnden för offentlig upphandling har gjort
              en bedömning utifrån sina aspekter. Den är inte juridiskt fastställd
              på ett sådant sätt att man vet exakt hur det är. Vissa bolag och
              vissa myndigheter har också haft invändningar här och haft andra
              ingångar när det gäller varför man anser att det kan ställa till
              problem att vara en upphandlande enhet enligt LOU. Jag känner
              till något bolag som hanterar och jobbar med privata företag där
              till exempel affärshemligheter eller uppgifter om produkter skulle
              bli offentlig handling i samband med anbud och så vidare. De skulle
              omöjliggöras som kunder. Det har funnits en rad olika aspekter
              och invändningar i fråga om detta.
            </seg>
            <seg n="cd2e9f2a">
              Regeringen kan inte heller vara domstol i fråga om ärenden som
              berör NOU och enskilda bolag och myndigheter, utan de enskilda
              fallen måste prövas. Jag känner till att den problematik som Gunnar
              Axén pekar på finns. Därför är detta viktigt.
            </seg>
            <seg n="561b2153">
              Vi gör nu en översyn av lagen om offentlig upphandling. Lindstam,
              som jobbar med detta, har en rad olika direktiv att följa upp.
              Jag har för avsikt att också plocka in ett antal gamla frågor,
              som har legat och vilat en tid, i den beredning som ska ske innan
              vi skriver en proposition. Jag vill inte här i dag gå in exakt
              på de olika delar som Gunnar Axén undrar finns med eller inte.
              Vi är fortfarande på ett beredningsstadium. Men det finns en rad
              olika delar som ska in i detta arbete för att stärka lagen, tydliggöra
              detta och stärka både den upphandlande enhetens roll och leverantörens
              roll så att man får en lag och ett system som fungerar bättre
              än i dag. Även om det har blivit bättre på senare tid finns det
              stora möjligheter att förbättra den offentliga upphandlingen.
            </seg>
          </u>
          <note n="d007d4bf">
            Anf. 42 GUNNAR AXÉN (m):
          </note>
          <u who="unknown" xml:id="i-2cf3909be8687481-4" n="45f6e891">
            <seg n="b21ddaa0">
              Fru talman! Jag tycker inte att detta borde vara ett område som
              är partiskiljande. Det borde ligga i allas vårt intresse att motverka
              korruption och mutor och att se till att skattebetalarnas pengar
              används på ett korrekt och effektivt sätt.
            </seg>
            <seg n="8d8774e2">
              Jag tänker därför inte förlänga debatten ytterligare, även om
              statsrådet i dag inte vill redovisa vad propositionen om lagen
              om offentlig upphandling kommer att innehålla. Men jag tar tacksamt
              emot beskedet att statsrådet i alla fall har noterat de problem
              som kan finnas för leverantörer som anser sig ha blivit felbehandlade
              av statliga bolag eller myndigheter som inte har följt LOU på
              rätt sätt. Jag hoppas att det kan komma in en del skärpningar
              i lagen om offentlig upphandling som ger dem större möjligheter
              att hävda sin rätt gentemot upphandlande statliga enheter.
            </seg>
            <seg n="e14223c0">
              Jag ser också fram emot ett förslag om en ratificering av FN:s
              konvention mot korruption som kommer framöver. Och vi får säkerligen
              anledning att återkomma till denna debatt längre fram. Men jag
              stannar där och tackar statsrådet så mycket för svaret.
            </seg>
          </u>
          <note type="speaker" n="1a24c480">
            Anf. 43 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-17d23c04f0478ea9-5" n="45f6e891">
            <seg n="eb81b918">
              Fru talman! Jag tycker heller inte att det finns skäl att ha
              några partiskillnader i synen på korruption, och det tror jag
              inte att vi har. Vi kan diskutera hur vi når målet och så vidare.
              Jag tycker att jag klart redogjort för regeringens stora ambition
              på området och det arbete som har lagts ned. Sedan kan man alltid
              kräva mer, men det är inte så lätt att man bara säger att nu är
              det förbjudet att göra något som är förbjudet, och så upphör det.
              Vi måste ha ett system för att följa upp det, och där människor
              blir involverade, och dagligen synliggöra de problem som kan finnas
              så att man kan undvika situationer som innebär att förtroendet
              för verksamheten naggas i kanten. Det är vad som ytterst sker
              när sådant här dyker upp. Det är inte bra för Sverige som helhet,
              och det är inte bra för vare sig de statliga bolagen eller myndigheterna
              i sig.
            </seg>
            <seg n="9cb69e07">
              I grund och botten ser vi i vår jämförelse att vi har en stark
              offentlig förvaltning både när det gäller myndigheter och när
              det gäller de statliga bolagen. Där har vi nått långt, men vi
              ska jobba vidare, se till att vi blir ännu bättre och se till
              att programmen följs upp och verkställs ute.
            </seg>
            <seg n="bd6d34f3">
              Till sist kan jag försäkra Gunnar Axén att jag väl känner till
              problembilden när det gäller LOU. Vi hade ett rundabordssamtal
              med både leverantörer och upphandlande enheter före jul där vi
              gick igenom hur problembilden ser ut. Jag har en särskild lista
              på problem som jag tar med mig i arbetet med att skriva en proposition
              som pekar på några av de frågor som Gunnar Axén tar upp. Jag tar
              frågan på allra största allvar och ska se till att så att säga
              lyssna in hur problemen ser ut. Min stora ambition är att via
              lagstiftning förbättra på området så att vi stärker hela den upphandlande
              processen, vilket är väldigt viktigt. Det är viktigt att leverantörerna
              känner trygghet i den här processen. Men det är också viktigt
              att de som representerar upphandlande enheter har ett regelverk
              som gör att de känner sig trygga och vet att de inte gör fel.
            </seg>
          </u>
          <note n="1e0f8008">
            Överläggningen var härmed avslutad.
          </note>
          <note n="2396a48e">
            11 § Anmälan om inkommen faktapromemoria om förslag från Europeiska
            kommissionen
          </note>
          <note n="ee71a68d">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-2cf3909be8687481-5" n="45f6e891">
            <seg n="b3de1792">
              KOM(2005)602
            </seg>
            <seg n="c6a93206">
              Torkild Strandberg
            </seg>
          </u>
          <note n="2909f187">
            12 § Anmälan om inkomna uppteckningar från EU-nämndssammanträden
          </note>
          <note n="4259046b">
            Andre vice talmannen anmälde att uppteckningar från EU-nämndens
            sammanträden torsdagen den 15 och fredagen den 16 december inkommit.
          </note>
          <note n="3558a044">
            13 § Förnyad bordläggning
          </note>
          <note n="86beced7">
            Föredrogs och bordlades åter
          </note>
          <note n="63262811">
            14 § Anmälan om frågor för skriftliga svar
          </note>
          <note n="03493d24">
            Anmäldes att följande frågor för skriftliga svar framställts
          </note>
          <note n="9c38c896">
            den 30 januari
          </note>
          <note n="357540aa">
            Gunnar Andrén
          </note>
          <note n="e58cc859">
            Anna Grönlund Krantz
          </note>
          <note n="d72d689a">
            Annika Qarlsson
          </note>
          <note n="2a89d804">
            Carina Hägg
          </note>
          <note n="e688deec">
            Sverker Thorén
          </note>
          <note n="e688deec">
            Sverker Thorén
          </note>
          <note n="2386dfb7">
            Viviann Gerdin
          </note>
          <note n="ffd8f45a">
            den 31 januari
          </note>
          <note n="859333fc">
            Cecilia Wigström
          </note>
          <note n="f30d5aea">
            Jörgen Johansson
          </note>
          <note n="f19b514f">
            Cecilia Widegren
          </note>
          <note n="005b139b">
            Rolf Olsson
          </note>
          <note n="005b139b">
            Rolf Olsson
          </note>
          <note n="f19b514f">
            Cecilia Widegren
          </note>
          <note n="f19b514f">
            Cecilia Widegren
          </note>
          <note n="f19b514f">
            Cecilia Widegren
          </note>
          <note n="b87f6a0b">
            Frågorna redovisas i bilaga som fogats till riksdagens snabbprotokoll
            tisdagen den 7 februari.
          </note>
          <note n="7343652f">
            15 § Anmälan om skriftliga svar på frågor
          </note>
          <note n="b6981577">
            Anmäldes att skriftliga svar på följande frågor inkommit
          </note>
          <note n="7bd9d66d">
            den 27 januari
          </note>
          <note n="39358df4">
            Inger Davidson
          </note>
          <note n="d72d689a">
            Annika Qarlsson
          </note>
          <note n="fb42eb77">
            Tuve Skånberg
          </note>
          <note n="ffd8f45a">
            den 31 januari
          </note>
          <note n="5406bdbf">
            Lennart Kollmats
          </note>
          <note n="f30d5aea">
            Jörgen Johansson
          </note>
          <note n="bb265751">
            Svaren redovisas i bilaga som fogats till riksdagens snabbprotokoll
            tisdagen den 7 februari.
          </note>
          <note n="e869cdbf">
            16 § Kammaren åtskildes kl. 15.52.
          </note>
          <note n="17f7c429">
            Förhandlingarna leddes av andre vice talmannen.
          </note>
          <note n="cefd02e8">
            /Monica Gustafson
          </note>
        </div>
      </body>
    </text>
  </TEI>
</teiCorpus>
