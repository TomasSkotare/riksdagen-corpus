<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--55</head>
          <docDate when="2005-12-17">2005-12-17</docDate>
        </div>
      </front>
      <body>
        <div>
          <note n="33f85e91">
            ﻿
          </note>
          <note n="de2c2c49">
            Riksdagens protokoll
          </note>
          <note n="2a96603b">
            2005/06:55
          </note>
          <note type="date" n="67402848">
            Lördagen den 17 december
          </note>
          <note n="59487be6">
            Kl. 09:00 - 09:17
          </note>
          <note n="f080baa4">
            1 § Meddelande om inställd information från regeringen
          </note>
          <note n="475de01e">
            Talmannen meddelade att informationen från regeringen om Europeiska
            rådets möte i Bryssel inställts då mötet avslutats så sent att
            statsminister Göran Persson inte haft möjlighet att inställa sig
            i kammaren vid utsatt tidpunkt för informationen.
          </note>
          <note n="42fd3597">
            2 § Justering av protokoll
          </note>
          <note n="ec489d51">
            Justerades protokollet för den 12 december.
          </note>
          <note n="6f5e0d2b">
            3 § Hänvisning av ärenden till utskott
          </note>
          <note n="2b248202">
            Föredrogs och hänvisades
          </note>
          <note n="1d222d2b">
            4 § Avslutning
          </note>
          <note n="0255adfe">
            Anf. 1 TALMANNEN:
          </note>
          <note n="4e200495">
            Ärade ledamöter! Höstens arbete är nu slut och vi ser fram emot
            en tids välbehövlig vila. Det behövs, för hösten har varit arbetsam.
            Till exempel slog antalet motioner nya rekord totalt 4 338 stycken!
            Även på andra sätt har trycket på riksdagen varit hårt denna höst.
          </note>
          <note n="05757ad8">
            Jag har sedan jag tillträdde som talman betonat vikten av insyn
            och öppenhet i riksdagsarbetet. Jag vill därför särskilt nämna
            två aktuella projekt som drivs av informationsenheten och som
            syftar just till ökad öppenhet och kunskap om riksdagens arbete.
          </note>
          <note n="fdba5432">
            I oktober invigde jag vår fjärde riksdagshörna ute i landet.
            Nu har även umeborna med omnejd fått närmare till riksdagen och
            de folkvalda, liksom tidigare medborgarna i Göteborg, Malmö och
            Sundsvall. Riksdagsledamöterna från valkretsen kommer att vara
            tillgängliga i hörnan på vissa tider för att träffa väljarna.
            Besökarna kan själva söka information via riksdagens webbplats
            på särskilt installerade datorer, och där finns också tryckt informationsmaterial.
          </note>
          <note n="3b01496a">
            Arbete har under hösten pågått för att färdigställa riksdagens
            demokrativerkstad som ska invigas i februari. Skolelever är en
            prioriterad målgrupp för riksdagen, och syftet med verkstaden
            är att skapa en bättre besöksverksamhet för grundskoleelever i
            årskurs sju till nio.
          </note>
          <note n="f0ffecaa">
            Lärarna får nu möjlighet att ta med sig sina elever till riksdagen
            och pröva ett rollspel som är både roligt och lärorikt. I nyinredda
            lokaler på Västerlånggatan 1, där Informationscentrum förut låg,
            har det byggts upp en pedagogisk miljö som ska ge eleverna insikt
            i och känsla för riksdagsarbetet och vad det innebär att vara
            riksdagsledamot. Under två och en halv timme tar eleverna, med
            roller och partitillhörighet, ställning till två lagförslag. De
            får jobba med förslagets väg till färdig lagstiftning, från partigruppsarbete
            och utskottssammanträden till debatt och votering. De testar sin
            förmåga att ta ställning, bilda koalitioner och uttrycka sina
            åsikter för andra.
          </note>
          <note n="00b8e99b">
            Målet är att öka elevernas kunskap om hur den svenska demokratin
            fungerar och vad en riksdagsledamots politiska uppdrag innebär.
            Tanken är att elevernas intresse för riksdagens arbete och beslut
            ska väckas och att de ska få upp ögonen för möjligheterna att
            påverka och delta i samhällslivet och den demokratiska beslutsprocessen.
          </note>
          <note n="5b97fc8a">
            Kanske får vi se att framtidens politiker skapas där åtminstone
            några!
          </note>
          <note n="7019bc8a">
            Baksidan av den ökade öppenheten är att vi i större utsträckning
            måste tänka på säkerheten här i riksdagen. Grundinställningen
            är alltjämt att det ska vara lätt att följa vårt arbete, att få
            tillträde till våra lokaler och tillgång till våra handlingar.
            Detta gäller både för allmänhet och för medierna.
          </note>
          <note n="13eaa190">
            Riksdagsstyrelsen har dock i syfte att göra reglerna mer moderna
            och flexibla föreslagit riksdagen att de nuvarande bestämmelserna
            om säkerhetsskydd ersätts av en ramlagstiftning och att möjligheterna
            till säkerhetskontroll utvidgas. Detta innebär till exempel att
            man i fler fall ska kunna använda inpasseringskontroll.
          </note>
          <note n="848b8b1c">
            Det innebär också att man tittar på hur man skulle kunna utforma
            ett ackrediteringssystem för journalister. Utgångspunkten är att
            detta ska tillgodose journalisternas behov av snabbhet, smidighet
            och enkelhet. Förslaget finns nu i konstitutionsutskottet, och
            beräknat datum för debatt och beslut är den 16 februari.
          </note>
          <note n="cf49e7d3">
            De senaste åren har vi haft stort fokus på jämställdhetsarbetet
            i riksdagens inre arbete, och vi har arbetat vidare med dessa
            frågor under hösten. 30 ledamöter, både kvinnor och män, har intervjuats
            om hur de ser på olika jämställdhetsaspekter i sitt arbete. Intervjuerna
            visar att många ledamöter har funderat kring de här frågorna och
            ser allvarligt på dem. Men på en direkt fråga svarar nästan ingen
            att kön är den faktor som avgör om man får mer makt och inflytande
            eller inte. I stället lyfter man fram kunskap och kompetens, samt
            den formella positionen i partier och utskott. Många anser dock
            att kön har betydelse i riksdagsarbetet, exempelvis att kvinnliga
            ledamöter måste anstränga sig mer än vi män för att man ska lyssna
            på dem och att de blir mer ifrågasatta och motarbetade.
          </note>
          <note n="05e5a678">
            Vi får betänka att frågorna är komplicerade och riksdagen en
            speciell arbetsplats. Det som en kan tolka som könsdiskriminering
            kan en annan se som normal, tuff, politisk retorik. Den sammantagna
            bilden är att kvinnoförtryck inte är något som utmärker riksdagen.
            Men djupintervjuerna visar att det finns ett fortsatt behov av
            och ett stort stöd för att arbeta vidare med frågorna, bland annat
            med de 15 punkterna för ökad jämställdhet i riksdagen.
          </note>
          <note n="ae3e1c6a">
            Som väl alla vet pågår det också ett stort arbete med att se
            över de ekonomiska villkoren för oss ledamöter. När det gäller
            pensionsreglerna är ett beslut skjutet på framtiden. Men riksdagsstyrelsen
            ska enligt planerna lämna förslag i andra delar till riksdagen
            i mars nästa år, alltså 2006.
          </note>
          <note n="9b27b09b">
            I början av det här året lämnade den så kallade Översynskommittén
            sina förslag till nya regler. Man föreslog här att ålderspensionen
            ska vara förmånsbaserad på samma sätt som den också är för statstjänstemännen.
            När det gäller inkomstgarantin slog man fast att den bör gälla
            under en övergångsperiod och att den genom vissa jämkningsregler
            ska kunna reduceras eller helt tas bort. Det gäller till exempel
            vid allvarliga brott eller om man arbetar för någon annan utan
            skälig ersättning. Då gäller det inte arbete i det egna partiet.
            Kommittén föreslog också att kostnadsersättningen helt skulle
            tas bort.
          </note>
          <note n="3584358b">
            I somras presenterade Ole Settergren och Danne Mikula ett förslag
            till ett avgiftsdefinierat pensionssystem. Det förslaget innebär
            att man ska avsätta avgifter beräknade på arvodet till pensionen,
            men att inga medel ska fonderas.
          </note>
          <note n="f90e3506">
            Under hösten har också förra kanslichefen Siv Hellmer fått riksdagsstyrelsens
            uppdrag att ytterligare utreda denna pensionsfråga. Hennes utredning
            ska vara klar senast den 31 december nästa år.
          </note>
          <note n="0862eec3">
            I början av december det här året lämnade förre riksdagsdirektören
            Gunnar Grenfors sitt betänkande om nya traktamentsbestämmelser,
            en enhetlig bilersättning och mer bidrag för EU-resor. Han föreslår
            att en ny traktamentsform kallad Helsingforsstraktamente införs.
          </note>
          <note n="b4f99d92">
            Traktamentet ska vara 100 kr per dag, skattefritt och utan måltidsavdrag.
            När det gäller tjänsteresor med egen bil skulle ersättningen för
            år 2006 bli 26 kr per mil. För att öka ledamöternas möjligheter
            att engagera sig i EU-frågor föreslås mer resurser till resor.
            Betänkandet är nu ute på remiss.
          </note>
          <note n="2906d8fd">
            Riksdagsstyrelsen har vidare diskuterat frågan om ett arvodesavdrag
            för ledigheter under arbetsplenum som är kortare än en månad.
            Den frågan kommer också att behandlas i det förslag som ska presenteras
            för riksdagen i vår. Min ambition är att vi ska få ett solitt
            och konsekvent system som också är rimligt i allmänhetens ögon.
          </note>
          <note n="f7a779c9">
            Riksdagskommittén har i veckan som gått lämnat över sitt huvudbetänkande
            med flera förslag till förändringar av riksdagens organisation
            och arbetsformer. Detta kommer nu att behandlas vidare av riksdagen.
            Jag vill ta tillfället i akt att tacka de ledamöter som deltagit
            i kommittén och alla andra som lagt ned mycket tid och energi
            i arbetet med betänkandet.
          </note>
          <note n="1cddc5f5">
            Kära kolleger! Jag vill slutligen rikta några ord till Bo Könberg
            som nu lämnar oss efter elva år i riksdagen för att bli landshövding
            i Södermanlands län. Jag blev själv lite förvånad över att det
            bara är elva år. Bo Könberg har under så lång tid satt sin prägel
            på svensk politik och på riksdagsarbetet att jag trodde att det
            hade varit många fler år. Men han var ju bland annat statsråd
            19911994 i Carl Bildts regering.
          </note>
          <note n="0a663a84">
            I riksdagen började han sin bana som suppleant i socialförsäkringsutskottet,
            där han numera är ledamot. Han har också varit ledamot i konstitutionsutskottet,
            i EU-nämnden, vice ordförande i socialförsäkringsutskottet och
            ordförande i konstitutionsutskottet, liksom suppleant i bland
            andra utrikes- och finansutskotten.
          </note>
          <note n="3af8ac90">
            Att Bo Könberg är en stor socialförsäkringsentusiast vet vi alla.
            I kammardebatten häromveckan gick han till och med så långt som
            att säga: Försäkringar är en av de mest geniala uppfinningar som
            vi människor har gjort. Pensionsreformen har väckt uppmärksamhet
            även internationellt och Bo Könberg har agerat som en framstående
            ambassadör för vårt nya pensionssystem. Även så i riksdagsstyrelsen,
            kan jag tillägga, i våra diskussioner om ledamöternas pensionssystem!
          </note>
          <note n="44d1e1a6">
            Bo Könberg har som sagt från första stund i riksdagen engagerat
            sig i socialförsäkringsfrågor. En mer udda motion har jag dock
            lyckats få tag på. Han har motionerat om att man ska gräva fram
            hela den gamla kungaborgen Tre Kronor under det nuvarande slottet!
          </note>
          <note n="49392f5e">
            Jag vill särskilt tacka Bo Könberg för hans insatser som gruppledare.
            Som talman är man mycket beroende av gruppledarnas stöd och råd.
            Jag är glad över det konstruktiva och avspända klimat som råder
            i gruppledarkretsen. Bo har i allra högsta grad bidragit till
            detta genom sin gedigna erfarenhet och sin vältaligt humoristiska
            syn på sakernas ordning.
          </note>
          <note n="d7680c32">
            Nu kommer två citat:
          </note>
          <note n="4960e525">
            Fantomen har tusen ögon och tusen öron.
          </note>
          <note n="ac99252b">
            Då Fantomen rör sig står blixten stilla.
          </note>
          <note n="d3e3e342">
            Några av er vet kanske att Bo Könberg är en varm anhängare av
            Fantomen, och detta är två djungelordspråk som man kan säga utmärker
            honom och hans sätt att arbeta. Han har en enorm arbetsförmåga
            och kan också vara otålig när han ska driva igenom något.
          </note>
          <note n="8af79e6a">
            Jag vet och det vet vi alla att Bo vurmar för en högre pensionsålder
            än dagens. Så när han nu slutar i riksdagen vill jag på kammarens
            vägnar önska honom oändligt många år av lycka till i sitt fortsatta
            arbete!
          </note>
          <note n="dc4f7611">
            Ärade ledamöter! Om drygt en vecka är det ett år sedan flodvågskatastrofen
            i Asien. Våra tankar kommer ännu en gång att gå till alla dem
            som miste sitt liv, till deras anhöriga och vänner, till alla
            skadade och andra drabbade. För att hedra och minnas dem som omkom
            och dem som saknas kommer minnesstunder att hållas runtom i landet
            och i Thailand. Jag kommer själv att medverka och tala vid en
            ceremoni på Skansen. Här i riksdagen går arbetet vidare genom
            KU:s granskning av hur statsråden hanterat katastrofen. Det är
            en stor utmaning för alla inblandade parter, och för den svenska
            demokratin.
          </note>
          <note n="c5d992ed">
            Kära vänner! Stort tack till er alla, ledamöter, kolleger, talmanskolleger
            och personal i riksdagen, för alla fina insatser under denna höst.
            Jag önskar er alla en skön och avkopplande helg och ett gott nytt
            2006!
          </note>
          <note type="speaker" n="f1b1c10d">
            Anf. 2 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-b770f79c410344ce-0" n="177f7506">
            <seg n="4f173bce">
              Herr talman! Eftersom jag inte kan upptäcka ålderspresidenten
              här i salen ber jag, som något slags näst intill ålderspresident,
              att få önska talmannen detsamma och tacka för ett väl utfört värv
              under det gångna halvåret!
            </seg>
          </u>
          <note n="0c70efac">
            5 § Kammaren åtskildes kl. 9.17.
          </note>
          <note n="d32bd801">
            Förhandlingarna leddes av talmannen.
          </note>
          <note n="9508a31b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
