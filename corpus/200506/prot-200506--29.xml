<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--29</head>
          <docDate when="2005-11-14">2005-11-14</docDate>
        </div>
      </front>
      <body>
        <div>
          <note n="5155293c">
            ﻿
          </note>
          <note n="fbc89c49">
            Riksdagens protokoll
          </note>
          <note n="246538d7">
            2005/06:29
          </note>
          <note type="date" n="01f2c928">
            Måndagen den 14 november
          </note>
          <note n="0ba6c942">
            Kl. 12:00 - 12:37
          </note>
          <note n="90fb26fa">
            1 § Justering av protokoll
          </note>
          <note n="efc731ca">
            Justerades protokollen för den 7 och 8 november.
          </note>
          <note n="9b4bf301">
            2 § Meddelande om frågestund
          </note>
          <note n="97a5f5da">
            Talmannen meddelade att vid frågestunden torsdagen den 17 november
            kl. 14.00 skulle följande statsråd närvara:
          </note>
          <note n="15fa0ed9">
            Utbildnings- och kulturminister Leif Pagrotsky, näringsminister
            Thomas Östros, statsrådet Ylva Johansson, statsrådet Lena Sommestad
            och statsrådet Morgan Johansson.
          </note>
          <note n="0e08210b">
            3 § Anmälan om fördröjda svar på interpellationer
          </note>
          <note n="acfa7a2a">
            Till riksdagen hade inkommit följande skrivelser:
          </note>
          <note n="3284a0a3">
            Interpellation 2005/06:52
          </note>
          <note n="0b33a00c">
            Interpellation 2005/06:52 av Carl B Hamilton (fp)
          </note>
          <note n="7e8f4f9c">
            Interpellationen kommer att besvaras 2 december 2005.
          </note>
          <note n="ff83ccdb">
            Skälet till dröjsmålet är att interpellanten inte kunde ta emot
            svaret på det föreslagna datumet.
          </note>
          <note n="7095a709">
            Dag Ekman
          </note>
          <note n="3f184972">
            Interpellation 2005/06:89
          </note>
          <note n="dfc3e86b">
            Interpellation 2005/06:89 av Carl B Hamilton (fp)
          </note>
          <note n="3ab5424b">
            Interpellationen kommer att besvaras måndagen den 28 november
            2005.
          </note>
          <note n="0bd24a50">
            Skälet till dröjsmålet är att interpellanten har förhinder samt
            utlandsresor.
          </note>
          <note n="a2005f42">
            Lilian Wiklund
          </note>
          <note n="0db99a01">
            Interpellation 2005/06:101
          </note>
          <note n="36eb8a2e">
            Interpellation 2005/06:101 av Erik Ullenhag (fp)
          </note>
          <note n="00df9563">
            Interpellationen kommer att besvaras tisdagen den 29 november
            2005.
          </note>
          <note n="bfd7f96f">
            Skälet till dröjsmålet är sedan tidigare inbokade engagemang.
          </note>
          <note n="5e335b0f">
            Erna Zelmin
          </note>
          <note n="e4a172aa">
            4 § Svar på interpellationerna 2005/06:61 och 69 om villkoren
            för den ideella sektorn
          </note>
          <note type="speaker" n="e5a3c1c8">
            Anf. 1 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-0" n="4e0f74f5">
            <seg n="e3c8effc">
              Herr talman! Mats Odell har frågat statsrådet Bosse Ringholm
              vilka åtgärder han avser att vidta för att förenkla och tydliggöra
              regelverket för idrottsrörelsen och övriga delar av den ideella
              sektorn, och Roger Tiefensee har frågat Bosse Ringholm vilka åtgärder
              han avser att vidta för att förbättra villkoren för föreningslivet
              och särskilt idrottsrörelsen i Sverige.
            </seg>
            <seg n="32261511">
              Arbetet inom regeringen är så fördelat att det är jag som ska
              svara på interpellationerna. Jag har valt att besvara de båda
              interpellationerna i ett sammanhang.
            </seg>
            <seg n="2adffe0d">
              De nuvarande bestämmelserna om beskattningen av ideella föreningar
              har funnits sedan 1977. Sedan dess har förutsättningarna för idrottsrörelsen
              förändrats väsentligt. Det kommersiella inslaget har ökat. Vissa
              idrottsföreningar har i dag en omfattande finansieringsverksamhet
              och ett elitskikt bland medlemmarna som till stor del kan försörja
              sig på sin idrott. I takt med att verksamheten blivit alltmer
              affärsmässig och komplicerad ökar även kraven på dem som engagerar
              sig i idrottsrörelsen. Det har på senare år blivit allt tydligare
              att skattereglerna för ideella föreningar inte i alla delar är
              anpassade till de förutsättningar som gäller för dagens idrottsrörelse.
            </seg>
            <seg n="938ee660">
              Det är mot den bakgrunden som regeringen har tillsatt en kommitté
              som ska se över idrottens skattefrågor. Idrottsskattekommittén
              påbörjade sitt arbete hösten 2004 och ska vara klar senast den
              1 mars 2006.
            </seg>
            <seg n="1888650b">
              Syftet med översynen är att försöka utarbeta ett system för beskattningen
              som, i förhållande till dagens bestämmelser, är bättre anpassat
              till de förutsättningar som gäller för den moderna idrottsrörelsen.
            </seg>
            <seg n="c7a8c481">
              Kommitténs huvuduppgift är att göra en översyn av bestämmelserna
              om inkomstskatt som berör ideella föreningar med idrottsliga ändamål.
              Den ska också se över bestämmelserna som reglerar inkomstbeskattningen
              av idrottsutövare, domare och andra idrottsfunktionärer. Det innebär
              att de frågor som Mats Odell och Roger Tiefensee har tagit upp
              i sina interpellationer till exempel hur föreningens intäkter
              och olika ersättningar till funktionärer ska beskattas omfattas
              av kommitténs uppdrag.
            </seg>
            <seg n="0ff7bedb">
              En del av de problem som har uppmärksammats i samband med beskattningen
              av idrottslig verksamhet rör bestämmelser som gäller för ideella
              föreningar i allmänhet. Ett exempel på en sådan fråga är vilka
              krav som ska vara uppfyllda för att en ideell förenings inkomster
              av näringsverksamhet ska undantas från beskattning. Enligt utredningsdirektiven
              är kommittén oförhindrad att lämna förslag som även berör ideella
              föreningar som ägnar sig åt annat än idrottslig verksamhet. Sådana
              förändringar får dock inte innebära några negativa konsekvenser
              för dessa föreningar.
            </seg>
            <seg n="af4933e8">
              Arbetet med att förbättra villkoren och regelsystemet för idrottsrörelsen
              och övriga delar av den ideella sektorn har således redan påbörjats.
              Innan Idrottsskattekommitténs uppdrag är avslutat vill jag inte
              lämna några närmare besked om vilka förändringar som kan bli aktuella
              beträffande beskattningen av idrottsföreningar och andra ideella
              föreningar.
            </seg>
          </u>
          <note type="speaker" n="8c40432f">
            Anf. 2 MATS ODELL (kd):
          </note>
          <u who="mats_odell_751011" xml:id="i-c544cc66e38a2214-0" n="f7a2119b">
            <seg n="f105276e">
              Herr talman! Jag vill först tacka finansministern för svaret.
              Jag hade ursprungligen ställt interpellationen till idrottsminister
              Bosse Ringholm. Han är ju i allra högsta grad kunnig och berörd
              av den här frågeställningen. Från början bekräftades också från
              kammarkansliet att det var idrottsministern som skulle svara.
              Sedermera togs han av planen och sattes i något avbytarbås. Nu
              är finansministern inte målvakt i sammanhanget men ändå någon
              som får ta över ärendet.
            </seg>
            <seg n="5f3d3b24">
              Det är klart att det faktum att Skatteverket har beslutat att
              upptaxera idrottsklubben Enskede IK för de år som statsrådet Ringholm
              var ordförande för klubben väcker ett antal frågor kring hur regeringen
              ser på den ideella sektorns villkor i Sverige. Det var alldeles
              uppenbart att Bosse Ringholm hade de kanske allra bästa tänkbara
              förutsättningar man kan tänka sig, inte bara inom regeringen utan
              också inom landet, för att ha en överblick över de villkor som
              skulle gälla för den här typen av verksamhet.
            </seg>
            <seg n="fcc3beac">
              Icke desto mindre vittnar det svar som finansministern nu ger
              om att han inte har några egna tankar om hur den ideella sektorns
              förutsättningar ska förbättras. Han har tillsatt en utredning
              möjligtvis har Bosse Ringholm tillsatt denna utredning. Men nu
              får vi inte veta någonting alls om vad finansministern skulle
              kunna tänka sig skulle kunna innebära förbättringar för den ideella
              sektorn alltså riktlinjer för åt vilket håll det här arbetet ska
              gå. Det tycker jag är väldigt tråkigt. Men låt mig kort, herr
              talman, bara få skicka med några tankar som vi kristdemokrater
              har presenterat på området.
            </seg>
            <seg n="fd1fdae6">
              För det första är det inte rimligt att man ska behöva ha en egen
              skattejurist eller att man ska behöva vara ekonom för att driva
              en ideell förening, oavsett om det är en idrottsklubb eller om
              det är någonting annat. Det måste bli ett mycket enklare regelverk.
            </seg>
            <seg n="19fa3c4f">
              Det är alldeles uppenbart att idrottsföreningar och andra ideella
              organisationer lever med och håller på att förkvävas av ungefär
              samma regeldjungel som landets småföretagare. Där har regeringen
              uppenbarligen blivit så van vid de klagomål som kommer att det
              har övergått från signal till brus. Inte heller nu när detta också
              kommer från idrottsrörelsen och andra har det uppenbarligen varit
              något som föranlett några åtgärder. Dock har vi nu en utredning
              som ska vara klar i mars nästa år, om jag minns rätt. Det måste
              alltså bli ett mycket enklare regelverk.
            </seg>
            <seg n="2225da52">
              För det andra tror vi att ett fribelopp borde införas på det
              här området det finns ju faktiskt för idrottsföreningar i dag.
              Vi tycker att man skulle kunna ha exempelvis ett halvt basbelopp,
              ca 20 000 kr. Olika organisationer skulle kunna betala ut det
              om man inte är anställd i föreningen.
            </seg>
            <seg n="1108a69d">
              Vi tror också, herr talman, att det vore väldigt värdefullt om
              Sverige, som jag tror i dag är det enda landet inom EU som inte
              har avdragsrätt för gåvor till ideella föreningar, införde en
              sådan här avdragsrätt. Vi kristdemokrater har som enda parti i
              det här huset i vårt budgetalternativ faktiskt avsatt 700 miljoner
              kronor för ett skattebortfall i princip räknat på de gåvor som
              i dag uppskattningsvis ges till den ideella sektorn. Vi tror att
              det skulle kunna öka de finansiella förutsättningarna för ideella
              föreningar att arbeta.
            </seg>
            <seg n="faf3dfc0">
              Det behövs också tydliga spelregler för den ideella sektorn.
              Det har vi på många områden. Det handlar då om allt från anhörigvårdare
              till idrottsföreningar. Det måste till en diskussion om uppdelningen
              av ansvaret mellan det offentliga och det civila samhället. Där
              tycker vi att det behövs något av en övergripande diskussion för
              att hitta vägar framåt.
            </seg>
          </u>
          <note type="speaker" n="a00c43ae">
            Anf. 3 ROGER TIEFENSEE (c):
          </note>
          <u who="roger_tiefensee_a68b78" xml:id="i-89ec6fedb354597d-0" n="7a0d10e9">
            <seg n="b991ddff">
              Herr talman! Jag kan inte undgå att börja med debattreglerna
              för en interpellant: fyra plus fyra plus två minuter fyra-fyra-två,
              en klassisk fotbollsuppställning.
            </seg>
            <seg n="4bd9ec04">
              I sammanhanget vill jag passa på att tacka finansministern för
              svaret, som artigheten bjuder. Men största tacket föranleds väl
              av att finansministern kommer hit det var ju inte så mycket innehåll
              i svaret. Men vi kan väl föra en diskussion här och nu.
            </seg>
            <seg n="7d4a6de7">
              När det gäller idrottsrörelsens situation har verkligheten, precis
              som finansministern i sitt svar pekar på, dramatiskt förändrats.
              Verkligheten har sprungit ifrån det regelverk som härrör från
              år 1977. De kommersiella inslagen är nu väldigt mycket större.
            </seg>
            <seg n="b8b63963">
              Generellt har vi i dag ett skattesystem som bygger på hög skatt
              med undantag.
            </seg>
            <seg n="d0f7e87b">
              Då blir det ett krångligt skattesystem, och det är det som spiller
              över till också den del av skattesystemet som berör idrottsrörelsen.
            </seg>
            <seg n="0666d764">
              I dag har vi för idrottsrörelsen ett regelverk som det verkar
              vara orimligt att tillämpa för ideellt arbetande funktionärer.
              Vi ser det i idrottsministerns egen klubb, Enskede IK, och vi
              ser det när Riksidrottsförbundet frågar funktionärer, framför
              allt kassörer och ordförande, om de är beredda att fortsätta med
              sin verksamhet och också generellt om människor är beredda att
              ställa upp som funktionärer. Vi ser att det är svårt. Det kommer
              att bli svårt att rekrytera funktionärer till ideella föreningar
              i framtiden. Den frågan hade det varit väldigt intressant att
              få svar på av Bosse Ringholm, idrottsministern. Men jag kan ställa
              frågan till finansministern om han tror att vi kan forma ett nytt
              regelverk. Vi ser att dagens regelverk gör att många avstår från
              att engagera sig i idrottsföreningar och bli funktionärer. Tror
              sig finansministern ha svar på frågan om vi kan forma ett regelverk
              som gör att människor kan och orkar engagera sig som ordförande
              och kassör framför allt, som innebär ett stort ansvar? Det borde
              inte minst dagens idrottsminister veta.
            </seg>
            <seg n="5248a7df">
              Jag tror, om jag får göra ett medskick, herr talman, att vi behöver
              ett enklare regelverk generellt som ska vara möjligt att tillämpa
              för ideella funktionärer. För att vi verkligen ska kunna få det
              tror jag att man behöver göra en uppdelning och skilja på regler
              för ideella föreningar och regler för elitföreningar. Jag vet
              att Idrottsskattekommittén inte är förbjuden att lägga fram den
              typen av förslag. Det skulle vara intressant att höra hur finansministern
              ser på det. Jag tror att det är en nödvändighet, för annars kommer
              vi att få en situation som vi i dag har inom till exempel näringslivet,
              som har ett regelverk som är anpassat efter de stora företagen
              och missanpassat för de små.
            </seg>
            <seg n="e48ff43e">
              Jag skulle också kunna skicka med några ytterligare frågor till
              finansministern, eftersom har inte gav några svar i sitt interpellationssvar,
              dels om det fribelopp som Mats Odell lyfte fram, dels också om
              sponsorintäkter, sponsorverksamhet och avdragsrätt för sponsring,
              som jag förstår ligger utanför Idrottsskattekommitténs ansvar.
              I dag har elitföreningar lättare att få sponsorintäkter än till
              exempel ungdomsidrott. För att sponsorintäkten ska vara avdragsgill
              för företaget måste det finnas en motprestation. Det är lättare
              för en elitförening att ge biljetter, eller vad det nu handlar
              om, än för en ungdomsklubb att säga att det är goodwill. Det godkänner
              inte Skattemyndigheten.
            </seg>
          </u>
          <note type="speaker" n="43e95327">
            Anf. 4 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-1" n="4e0f74f5">
            <seg n="7a4db131">
              Herr talman! Låt mig ytterligare utveckla något det uppdrag som
              Idrottsskattekommittén har. Jag sade att huvuduppgiften var att
              göra en översyn av bestämmelserna om inkomstskatt som berör ideella
              föreningar med idrottsligt ändamål. Därutöver ska man försöka
              utarbeta ett system för beskattning som i förhållande till dagens
              bestämmelser är, som jag sade inledningsvis, bättre anpassat till
              de förutsättningar som gäller för den moderna idrottsrörelsen.
              I samband därmed ska kommittén överväga om det behövs särskilda
              skatteregler för den professionella idrotten. Kommittén ska också
              se över bestämmelser som reglerar inkomstbeskattningen av idrottsutövare
              och andra idrottsfunktionärer. Man ska också överväga om det finns
              behov av att införa någon form av idrottsmannakonton.
            </seg>
            <seg n="6a0d033d">
              Jag kan inte annat än hänvisa till det uppdrag som regeringen
              har gett Idrottsskattekommittén. Det vore fel av mig att föregripa
              utredningen, men jag är helt säker på att endera via mig eller
              genom offentligheten kommer de synpunkter som här har redovisats
              att framföras till utredningen.
            </seg>
          </u>
          <note type="speaker" n="a1daf3de">
            Anf. 5 MATS ODELL (kd):
          </note>
          <u who="mats_odell_751011" xml:id="i-c544cc66e38a2214-1" n="f7a2119b">
            <seg n="0bda26e4">
              Herr talman! Det är alldeles uppenbart meningslöst att diskutera
              frågan med finansministern. Jag inser att debatten hade kunnat
              utvecklas vidare om den för de här frågorna ansvariga ministern,
              vice statsminister Bosse Ringholm, hade varit här. Pär Nuder vill
              uppenbarligen inte diskutera med oss, och då finns det ingen anledning
              att fortsätta. Som en tidigare statsminister sade: Om kon står
              i sin finns det ingen anledning att fortsätta att mjölka.
            </seg>
          </u>
          <note type="speaker" n="a48f53bf">
            Anf. 6 ROGER TIEFENSEE (c):
          </note>
          <u who="roger_tiefensee_a68b78" xml:id="i-89ec6fedb354597d-1" n="7a0d10e9">
            <seg n="1424f736">
              Herr talman! Jag ska försöka lirka lite med kon jag har den rätta
              bakgrunden.
            </seg>
            <seg n="6e521c23">
              Idrottsskattekommittén ska redovisa sitt betänkande den 1 mars
              2006. I en kolumn i en artikel i Svenska Dagbladet i dag skriver
              Jan Majlard att han hoppas att situationen för idrottsrörelsen
              ska bli en valfråga. Den 1 mars 2006 ligger före valet. Jag skulle
              kunna ställa en fråga till finansministern. Det blir automatiskt
              en diskussion när utredningen kommer, men har finansministern
              för avsikt att göra detta till en valfråga? Jag tror att idrottsrörelsen,
              föreningslivet i Sverige, är någonting otroligt viktigt. Det är
              en bas, inte bara för kittet mellan människor utan också många
              gånger en bas för sådant som kan bli kommersiella verksamheter,
              inte bara inom föreningarna utan också genom att människor träffas,
              byter erfarenheter och ser att det är intressanta idéer som de
              kan förverkliga tillsammans. På det sättet är situationen för
              föreningslivet i allmänhet och idrottsrörelsen i synnerhet otroligt
              viktig. Jag tror att det skulle vara smart att göra det till en
              valfråga.
            </seg>
            <seg n="8abb0255">
              Jag kan nöja mig med den frågan till finansministern.
            </seg>
          </u>
          <note type="speaker" n="bb29ece8">
            Anf. 7 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-2" n="4e0f74f5">
            <seg n="81baf041">
              Herr talman! Jag tycker att Roger Tiefensee anger ett sympatiskt
              tonfall. Vi behöver föra ett sansat samtal om villkoren för den
              ideella sektorn i Sverige, framför allt idrottsrörelsen med tanke
              på den extremt snabba utveckling som idrottsrörelsen har varit
              föremål för. Det är helt andra villkor i dag som gäller för väldigt
              många idrottsklubbar jämfört med när skattereglerna utformades.
              Det är inte alldeles enkelt att göra en särskiljning mellan den
              mest professionella idrotten och den mest amatörinriktade som
              finns inom en och samma klubb, men vi måste försöka utforma regelverket
              utifrån de förutsättningar som gäller i dag.
            </seg>
            <seg n="b24468ae">
              Huruvida idrottsfrågorna blir en valfråga eller inte återstår
              naturligtvis att se. Jag har ingenting emot det. Det var så sent
              som 2002 som vi socialdemokrater introducerade förslaget om att
              tillskjuta 1 miljard kronor till idrottsrörelsen, det så kallade
              Handslaget. Det är väldigt varmt välkomnat av idrottsrörelsen,
              och pengarna skickas nu ut till lokalföreningar. Vi har ingenting
              emot att vi gör det här till en valfråga. Om det sedan blir en
              valfråga i bemärkelsen att vi kommer att stå på olika sidor eller
              inte återstår att se. Det har rått en bred enighet i Sveriges
              riksdag om vikten av den ideella sektorns, inte minst av idrottsrörelsens,
              betydelse. Kan vi komma överens även om de skatteregler som måste
              gälla för denna sektor är jag den första att välkomna det.
            </seg>
          </u>
          <note type="speaker" n="05e7a306">
            Anf. 8 MATS ODELL (kd):
          </note>
          <u who="mats_odell_751011" xml:id="i-c544cc66e38a2214-2" n="f7a2119b">
            <seg n="f84579ce">
              Herr talman! Jag uppskattar det vänliga tonfallet från finansministern,
              även om han inte har några egna tankar. Han läser upp för andra
              gången sitt svar, och det är väl gott och väl.
            </seg>
            <seg n="615785dc">
              Handslag ja. Uppenbarligen är det den socialdemokratiska regeringens
              skattepolitik som är problemet, inte bara för företagsamheten
              och sysselsättningen i Sverige utan också för den ideella sektorn.
              På en punkt har vi varit överens och har en samsyn i de olika
              organ inom EU där frågan om momsbeläggning av ideell verksamhet
              har aktualiserats det har vi diskuterat i EU-nämnden ett antal
              gånger, och jag vill bara få det bekräftat en gång till av finansministern
              och det är att hålla detta undan. Vi ska inte ha moms på kyrkkaffet,
              vi ska inte ha moms på Frälsningsarméns second hand-försäljningar,
              utan det är viktigt att den ideella sektorn får goda möjligheter
              att arbeta på rimliga villkor.
            </seg>
            <seg n="112a5a95">
              Här krävs en vilja att montera ned det regelverk som håller på
              att förkväva den ideella sektorn och också den företagsamhet som
              ytterst är det som gör att inte bara det offentliga utan också
              det civila samhället kan fungera på ett tillfredsställande sätt.
            </seg>
          </u>
          <note type="speaker" n="31cbf7a3">
            Anf. 9 ROGER TIEFENSEE (c):
          </note>
          <u who="roger_tiefensee_a68b78" xml:id="i-89ec6fedb354597d-2" n="7a0d10e9">
            <seg n="90f0e540">
              Herr talman! Nu börjar vi prata svar från finansministern, och
              det tycker jag är intressant. Finansministern säger att det inte
              är enkelt att särskilja ideella och kommersiella delar i en och
              samma förening. Ja, det är just det som utredningen ska titta
              på. Av finansministerns attityd att döma riskerar idrottsrörelsen
              att fortsätta att tvingas leva under samma förhållanden som dagens
              näringsliv lever. Vi har ett regelverk som är anpassat för de
              stora och inte för de små företagen.
            </seg>
            <seg n="17176efc">
              Jag inser att sponsorreglerna att ligger utanför Idrottsskattekommitténs
              arbete. I dag har ungdomsidrott svårare att få del av sponsorintäkter.
              För att företagen ska få göra avdrag för sponsring måste det finnas
              en motprestation. Det är lättare att få en motprestation från
              en elitförening där det finns ett kommersiellt värde än att värdera
              att det står ett företagsnamn på bröstet på en tolvårig tjej som
              spelar fotboll. Jag tycker att det är synd.
            </seg>
            <seg n="c3bc4599">
              Skulle finansministern vara beredd att se över regelverket jag
              skulle vara det om jag var finansminister för att se till att
              ungdomsidrotten skulle få en lite större del av sponsorpengarna?
            </seg>
          </u>
          <note type="speaker" n="2c8e04a8">
            Anf. 10 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-3" n="4e0f74f5">
            <seg n="11cb353d">
              Herr talman! Det är riktigt som Roger Tiefensee säger, att sponsorfrågorna
              är undantagna utredningen, och jag har inte heller för avsikt
              att föra in dem i den. Vi får diskutera dem i ett annat sammanhang.
            </seg>
            <seg n="6f8bf2db">
              Interpellanterna tycker att jag inte har några svar att komma
              med. Jag har respekt för den sittande utredningen, och jag är
              övertygad om att de två parlamentarikerna i utredningen kommer
              att göra ett gott jobb. När de är klara är jag den förste att
              vilja fortsätta debatten med herrarna.
            </seg>
          </u>
          <note n="f375e019">
            Överläggningen var härmed avslutad.
          </note>
          <note n="d54e109f">
            5 § Svar på interpellation 2005/06:67 om fastighetsbolags skatteplanering
            och ekonomisk brottslighet
          </note>
          <note type="speaker" n="e7896518">
            Anf. 11 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-4" n="4e0f74f5">
            <seg n="2c63ce5b">
              Herr talman! Börje Vestlund har frågat justitieminister Thomas
              Bodström om han inom ramen för den ekonomiska brottsligheten har
              uppmärksammat problemet med paketering av fastigheter samt vilka
              åtgärder han avser att vidta för att komma till rätta med denna
              försäljningsmetod. Arbetet inom regeringen är så fördelat att
              det är jag som ska svara på interpellationen.
            </seg>
            <seg n="dae64e9e">
              Börje Vestlund pekar på att så kallad förpackning av fastigheter
              används vid fastighetsöverlåtelser till bostadsrättsföreningar
              och hur ett sådant förfarande leder till betydande skattefördelar
              för säljarföretaget. En förpackningstransaktion kan gå till på
              så sätt att i stället för att säljarföretaget överlåter fastigheten
              direkt till bostadsrättsföreningen förs fastigheten först över
              i ett annat företag som ägs av säljaren. Detta sker till ett pris
              som understiger marknadsvärdet. Fastigheten har så att säga förpackats
              i det andra företaget. Andelarna i detta företag säljs därefter
              till bostadsrättsföreningen. Av gällande skatteregler följer då
              att vinsten på dessa andelar vanligen är skattefri för säljaren.
              Normalt har köparen ett intresse av att fastigheten inte tas upp
              till ett för lågt värde, eftersom det påverkar köparens möjligheter
              till värdeminskningsavdrag på fastigheten. När köparen är en bostadsrättsförening
              som schablonbeskattas har detta dock mindre betydelse.
            </seg>
            <seg n="13cd51a6">
              Jag är medveten om att förpackning av fastigheter förekommer
              och att sådana transaktioner är möjliga enligt gällande skatteregler,
              vilket även Börje Vestlund påpekar.
            </seg>
            <seg n="6a1f16c6">
              De skattemässiga fördelar som en förpackning innebär för säljaren
              blev möjliga genom en lagändring som trädde i kraft den 1 juli
              2003 när beskattningen av kapitalvinster på näringsbetingade andelar
              slopades. En näringsbetingad andel är vanligen en andel i ett
              dotterföretag. I det lagstiftningsärendet gjordes bedömningen
              att det inte var motiverat att införa några generella regler för
              att försvåra eller motverka att tillgångar förpackas i bolag.
              Detta gällde även förpackning av fastigheter som är kapitaltillgångar,
              det vill säga fastigheter som inte utgör lager hos det säljande
              företaget.
            </seg>
            <seg n="193132f0">
              Regeringen berörde särskilt frågan om förpackning av fastigheter
              som producerats inom en byggnadsrörelse, det vill säga lagerfastigheter.
              Eftersom 2002 års företagsskatteutredning har i uppdrag att göra
              en översyn av skattereglerna för byggnadsrörelse och handel med
              fastigheter ansåg regeringen att eventuella ändringar i dessa
              regler borde anstå i avvaktan på att utredningen slutfört sitt
              arbete. Utredningen kommer att lämna sitt betänkande senare i
              år. Frågan om det i något fall skulle finnas skäl att införa särskilda
              bestämmelser som motverkar förpackning av fastigheter får övervägas
              i samband med beredningen av utredningens förslag. Jag är därför
              för närvarande inte beredd att föreslå några åtgärder på området.
            </seg>
          </u>
          <note type="speaker" n="cfc5bff2">
            Anf. 12 BÖRJE VESTLUND (s):
          </note>
          <u who="borje_vestlund_fc77bc" xml:id="i-d47648cf047e76bb-0" n="10ea6ce0">
            <seg n="3f1a620e">
              Herr talman! Som man ropar i skogen får man svar. Jag skulle
              naturligtvis i stället ha frågat finansministern vad han tyckte
              om systemet med paketering av fastigheter för att få lite schvung
              i debatten. Jag frågade om han var medveten om problemet, och
              det var han mycket riktigt. Det redovisades ju i medierna bara
              någon dag efter att jag lämnade in den här interpellationen.
            </seg>
            <seg n="63639c75">
              Det här systemet är mycket upprörande. Det är ett sätt som man
              helt nyligen har kommit på att man kan utnyttja. Det har inte
              varit särskilt förmånligt för enskilda fastighetsägare att sälja
              sina fastigheter till bostadsrättsföreningar. Snarare brukar det
              vara lite krångligare och besvärligare. Det har varit den lilla
              saken som man har kunnat hävda när man har överlåtit bostadsfastigheter
              till bostadsrättsföreningar, att priset kanske skulle bli lite
              bättre i det fallet. Men ofta har det inte varit möjligt för den
              enskilda fastighetsägaren därför att det har funnits en bostadsrättsförening.
            </seg>
            <seg n="1bfa8b75">
              Nu finns dessutom denna möjlighet att få en väldigt god ekonomisk
              avkastning på pengarna förutom reavinsten. Man kommer undan med
              skatten. Detta tycker inte finansministern är upprörande. Jag
              tycker att det är förskräckligt upprörande.
            </seg>
            <seg n="a983a059">
              Det har bara i år skett fem försäljningar där staten har gått
              miste om ungefär 190 miljoner i skatteintäkter. Är inte detta
              någonting som vi gemensamt borde göra någonting åt? Borde vi inte
              ha en sund hyresmarknad i Helsingfors? Det här handlar naturligtvis
              om storstadsregionerna, och i det här fallet är det ingen tvekan
              om att det är på Helsingforssmarknaden som detta förekommer.
            </seg>
            <seg n="e382da03">
              Det här är inte fråga om små, oseriösa fastighetsägare. Nej,
              finansministern, det är stora fastighetsägare som gör på det här
              sättet. De utnyttjar den brist eller det lilla hål som finns i
              lagstiftningen.
            </seg>
            <seg n="8d8237ea">
              Jag vill därför fråga finansministern: Blir finansministern inte
              upprörd över detta? I en skattelagstiftning med ett gott syfte
              har man upptäckt det här sättet när det gäller reavinstbeskattning
              på de fastigheter som man säljer. Är inte detta upprörande? Bör
              man inte vidta några åtgärder i det avseendet?
            </seg>
            <seg n="3910acfa">
              Det här kommer att innebära att huvuddelen av det privata hyresrättsbeståndet
              i Helsingfors kommer att säljas ut inom kort. Det kommer i så
              fall inte att finnas någon anledning för några att behålla sina
              fastigheter, mer än för bostadsrättsföreningar.
            </seg>
          </u>
          <note type="speaker" n="7e887418">
            Anf. 13 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-5" n="4e0f74f5">
            <seg n="11a31394">
              Herr talman! Det är väldigt viktigt i den här diskussionen att
              ha klart för sig de bakomliggande motiven för den skattereform
              som genomfördes den 1 juli 2003. Vid det tillfället avskaffades
              dels beskattning av kapitalvinster, dels avdragsrätten för kapitalförluster
              på näringsbetingande andelar. Detta var en helt nödvändig reform.
              Jag tror till och med att Börje Vestlund själv var med om att
              genomföra den.
            </seg>
            <seg n="d1db247d">
              Det tidigare systemet kunde kringgås genom skatteplanering på
              så sätt att andelen avyttrades i länder som inte beskattar de
              aktuella kapitalvinsterna. Eftersom beskattningen av kapitalvinster
              var möjlig att kringgå ledde regelverket om rätt till avdrag för
              kapitalförluster till en asymmetri i beskattningen i och med att
              kapitalförluster fick dras av. Den stora förloraren här var staten.
            </seg>
            <seg n="01dcd0b6">
              En konsekvens av den här reformen som uppmärksammades när den
              genomfördes var möjligheten till förpackning av tillgångar i dotterföretag
              som därefter avyttrades utan beskattning. Regeringens bedömning
              då, som sedermera delades av riksdagen, var att det inte borde
              införas några generella regler som motverkar att tillgångar förpackas
              i bolaget. Det ställningstagandet omfattade även förpackning av
              fastigheter som utgör kapitaltillgångar, det vill säga fastigheter
              som inte är lager. Det har dessutom visat sig att det är svårt
              att ha regler som generellt motverkar förpackning eftersom de
              kan kringgås. Detta är bakgrunden som ligger i botten för den
              här diskussionen.
            </seg>
            <seg n="678bf509">
              Sedan har det på senare tid uppmärksammats att förpackning har
              använts vid ombildning av hyresrätter till bostadsrätter. I Helsingforssområdet
              har HSB noterat fem försäljningar sedan juni år, och som Börje
              Vestlund sade, har staten gått miste om betydande belopp genom
              dessa försäljningar.
            </seg>
            <seg n="679eccc8">
              Återigen: Att man slopade skatten på kapitalvinster på näringsbetingande
              andelar var en stor och nödvändig reform som sammantaget innebar
              ett stort plus i statskassan. Som jag sade i mitt svar ska Företagsskatteutredningen
              göra en översyn av skattereglerna för byggnadsrörelser och handel
              med fastigheter. Det finns skäl att avvakta den utredningen innan
              vi förändrar de förändringar som trädde i kraft 2003. Men det
              är väldigt viktigt när vi fortsätter den här diskussionen att
              vi inte hamnar i en situation där vi släpper ut barnet med badvattnet,
              det vill säga det som hela reformen 2003 syftade till, nämligen
              att motverka skatteplanering och att de gamla reglerna som innebar
              skatteundandragande på nytt blir gällande.
            </seg>
            <seg n="a5309009">
              Men det som har inträffat bör Företagsskatteutredningen uppmärksamma.
              Vi får återkomma till diskussionen då.
            </seg>
          </u>
          <note type="speaker" n="ce49658d">
            Anf. 14 BÖRJE VESTLUND (s):
          </note>
          <u who="borje_vestlund_fc77bc" xml:id="i-d47648cf047e76bb-1" n="10ea6ce0">
            <seg n="7d68558e">
              Herr talman! Låt mig i det här sammanhanget vara lite elak. Jag
              har under min tid som aktiv i politiken sysslat med ekonomisk
              brottslighet och de problem som har funnits där väldigt länge,
              och jag tycker mig känna igen argumentationen: Utredning pågår.
              Vi återkommer. Eller så ska man överväga detta nästa gång man
              ser över lagstiftningen.
            </seg>
            <seg n="c89ec6ba">
              Ibland kan jag köpa det här därför att ibland är det nödvändigt,
              men det finns flera olika exempel på att man har låtit skattepengar
              rinna ut år ut och år in och man har haft väldigt lite att göra
              åt det. Nu har man kommit på det här ganska fort, för det här
              är ju något som är relativt nytt. Det här anmäldes helt nyligen
              och blev ganska upprörande. Det är inte något som har fortgått
              i flera år och förfinats, utan det är i sin linda fortfarande.
            </seg>
            <seg n="6348259d">
              Jag kan hålla med finansministern om att visst ska man överväga
              detta fortsättningsvis, men man måste ju kunna agera relativt
              snabbt för att kunna undvika detta. Framför allt handlar det om
              lite mer än bara ursäkta att jag säger det en simpel skattefråga.
              Det handlar faktiskt också om att vi ska kunna ha en bostadspolitik
              som vi kan försvara. Den bostadspolitiken undergrävs genom att
              man inte vill ta itu med detta så att det inte stimulerar till
              att ombilda från hyresrätt till bostadsrätt. Vi har ju alla andra
              lagstiftningar och regelverk som vi också måste hantera. Men det
              här stimulerar till ytterligare ombildning från framför allt de
              privata fastighetsägarnas sida. I det här fallet är det ju inte
              precis de som brukar finnas på tidningssidorna som de värsta fastighetsägarna,
              utan det är seriösa, stora fastighetsägare som har stått för de
              här ombildningarna.
            </seg>
            <seg n="6ff4711f">
              Det är alltså någonting som är på gång, någonting väldigt stort,
              finansministern. Det är därför jag blir lite förvånad över detta
              att vi bara ska avvakta och vänta. Jag tycker inte att det är
              en radikal politik mot någonting som är fel i samhället.
            </seg>
          </u>
          <note type="speaker" n="52d4916d">
            Anf. 15 Finansminister PÄR NUDER (s):
          </note>
          <u who="par_nuder_f3fda1" xml:id="i-f234ad93de2599e2-6" n="4e0f74f5">
            <seg n="363122b0">
              Herr talman! När det först och främst gäller den politiska bottenplattan
              i diskussionen, nämligen ombildningen av hyresrätter till bostadsrätter,
              är Börje Vestlund och jag rörande överens. Vi ska göra allt vi
              kan för att stoppa den utvecklingen.
            </seg>
            <seg n="1c0301e2">
              Men det är inte så att jag tycker att det här är en simpel skattefråga.
              Företagsskatteutredningen ska komma med sitt betänkande senare
              detta år. Vi får se vad de säger kring den här frågan. Det är
              först därefter som vi i detalj kan börja diskutera eventuella
              förändringar av den lagstiftning som Börje Vestlund själv har
              varit med och beslutat om. Det är inte fråga om att vi på något
              sätt försöker dra den här frågan i långbänk. Den är, som Börje
              Vestlund säger, tämligen ny. Men av bara det skälet får vi inte
              hamna i situationen att vi låter det vi gjorde så sent som 2003
              gå om intet.
            </seg>
            <seg n="ed335cae">
              Dessutom: Jag delar Börje Vestlunds uppfattning när det gäller
              att bekämpa ekonomisk brottslighet. Det ska vi göra betydligt
              mycket mer än vad vi redan gör i dag. Samtidigt ska vi ha klart
              för oss att det förfarande som vi nu talar om följer den lag som
              Börje Vestlund själv har varit med och stiftat. Det är inte brottsligt
              till sin karaktär. Det kan vara olämpligt och det kan innebära
              skatteundandragande, men det är inte olagligt.
            </seg>
          </u>
          <note type="speaker" n="76b3b284">
            Anf. 16 BÖRJE VESTLUND (s):
          </note>
          <u who="borje_vestlund_fc77bc" xml:id="i-d47648cf047e76bb-2" n="10ea6ce0">
            <seg n="afaff8df">
              Herr talman! Nej, men det kan som sagt var vara olämpligt. Det
              var inte fråga om ekonomisk brottslighet i det här sammanhanget.
              Jag refererade bara till diskussioner om just ekonomisk brottslighet,
              där det brukar vara samma sak, just detta att vi avvaktar och
              ser. Det var det som jag var irriterad på.
            </seg>
            <seg n="619a3537">
              Låt mig bara fråga finansministern: Finns det här med i direktiven
              för översynen av den lagstiftning som finns i dag? Om inte, är
              finansministern då beredd att ge ett tilläggsdirektiv för att
              man ska titta på just detta? Detta är ju så nytt att utredaren
              rimligen måste ha varit väldigt aktiv som utredare och läst just
              den artikel där detta har redovisats för att vara medveten om
              att detta håller på att utvecklas till något som är större. Jag
              tycker att vi skulle kunna mötas på den vägen i alla fall, även
              om vi inte lyckas mötas i frågan i övrigt.
            </seg>
          </u>
          <note type="speaker" n="1a392ae6">
            Anf. 17 Finansminister PÄR NUDER (s):
          </note>
          <u who="par_nuder_f3fda1" xml:id="i-85a13ab62a5887c4-0" n="4e0f74f5" next="i-02ab0505e3a06fdf-0">
            <seg n="084aac21">
              Herr talman! Jag tror att vi är riktigt överens i själva verket.
            </seg>
            <seg n="d1f1bade">
              Svaret på den konkreta frågan är: Nej, detta finns inte med i
              Företagsskatteutredningens direktiv. Som Börje Vestlund helt riktigt
              säger är det här en helt ny företeelse och kan därför inte finnas
              med i direktivet. Det är ingen idé att ge utredningen tilläggsdirektiv
              eftersom utredningen ska lämna sitt betänkande till mig inom en
              dryg månad.
            </seg>
            <seg n="fe3fc0f9">
              Däremot kan jag garantera Börje Vestlund, vilket jag också sade
              i mitt svar, att i beredningen av utredningens förslag kommer
              vi att ta upp frågan. Mycket snabbare än så kan man inte hantera
              en skattefråga som ändå måste hanteras på ett rättssäkert och
              lämpligt sätt.
            </seg>
          </u>
          <note n="f375e019">
            Överläggningen var härmed avslutad.
          </note>
          <note n="17a5e8ac">
            6 § Hänvisning av ärenden till utskott
          </note>
          <note n="7196377e">
            Föredrogs och hänvisades
          </note>
          <note n="762e8f6d">
            7 § Bordläggning
          </note>
          <note n="269d1f28">
            Anmäldes och bordlades
          </note>
          <note n="762187fe">
            8 § Anmälan om interpellation
          </note>
          <note n="a81a26e2">
            Anmäldes att följande interpellation framställts
          </note>
          <note n="bf35f11b">
            den 11 november
          </note>
          <note n="bde596fb">
            Axel Darvik
          </note>
          <note n="a7489c88">
            Interpellationen redovisas i bilaga som fogats till riksdagens
            snabbprotokoll tisdagen den 22 november.
          </note>
          <note n="ea667165">
            9 § Anmälan om frågor för skriftliga svar
          </note>
          <note n="ae773d22">
            Anmäldes att följande frågor för skriftliga svar framställts
          </note>
          <note n="314a767c">
            den 14 november
          </note>
          <note n="c2e95b81">
            Ingemar Vänerlöv
          </note>
          <note n="864ad8e0">
            Liselott Hagberg
          </note>
          <note n="5e5c0847">
            Eva Flyborg
          </note>
          <note n="5e5c0847">
            Eva Flyborg
          </note>
          <note n="f2927746">
            Tobias Krantz
          </note>
          <u who="par_nuder_f3fda1" xml:id="i-02ab0505e3a06fdf-0" n="4e0f74f5" prev="i-85a13ab62a5887c4-0">
            <seg n="45755e2e">
              Torkild Strandberg
            </seg>
            <seg n="45755e2e">
              Torkild Strandberg
            </seg>
            <seg n="45755e2e">
              Torkild Strandberg
            </seg>
            <seg n="45755e2e">
              Torkild Strandberg
            </seg>
          </u>
          <note n="de6b41a7">
            Kenneth Lantz
          </note>
          <note n="bdbc0b10">
            Frågorna redovisas i bilaga som fogats till riksdagens snabbprotokoll
            tisdagen den 22 november.
          </note>
          <note n="ab7429b7">
            10 § Kammaren åtskildes kl. 12.37.
          </note>
          <note n="52cb9a84">
            Förhandlingarna leddes av talmannen.
          </note>
          <note n="5637917e">
            /Monica Gustafson
          </note>
        </div>
      </body>
    </text>
  </TEI>
</teiCorpus>
