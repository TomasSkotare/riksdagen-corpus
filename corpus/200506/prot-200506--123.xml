<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--123</head>
          <docDate when="2005-05-15">2005-05-15</docDate>
        </div>
      </front>
      <body>
        <div>
          <note n="64718b18">
            ﻿
          </note>
          <note n="f8986f61">
            Riksdagens protokoll
          </note>
          <note n="951d08c2">
            2005/06:123
          </note>
          <note type="date" n="aed9f357">
            Måndagen den 15 maj
          </note>
          <note n="2baecc13">
            Kl. 11:00 - 12:44
          </note>
          <note n="7e0785b3">
            1 § Justering av protokoll
          </note>
          <note n="cc694b95">
            Justerades protokollen för den 8 och 9 maj.
          </note>
          <note n="34aec37f">
            2 § Meddelande om frågestund
          </note>
          <note n="c8fdd99e">
            Tredje vice talmannen meddelade att vid frågestunden torsdagen
            den 18 maj kl. 14.00 skulle följande statsråd närvara:
          </note>
          <note n="70ca5b9f">
            Vice statsminister Bosse Ringholm, statsrådet Ulrica Messing,
            socialminister Berit Andnor, statsrådet Carin Jämtin och statsrådet
            Jens Orback.
          </note>
          <note n="7a3e23ef">
            3 § Hänvisning av ärenden till utskott
          </note>
          <note n="e4f90d0b">
            Föredrogs och hänvisades
          </note>
          <note n="c0d268c7">
            4 § Förnyad bordläggning
          </note>
          <note n="1edae38d">
            Föredrogs och bordlades åter
          </note>
          <note n="94aea7db">
            5 § Bötesbelopp
          </note>
          <note n="09ba2b9f">
            Föredrogs
          </note>
          <note n="f6d909c1">
            Tredje vice talmannen konstaterade att ingen talare var anmäld.
          </note>
          <note n="d84d47ba">
            6 § En effektivare ordningsbotshantering
          </note>
          <note n="09ba2b9f">
            Föredrogs
          </note>
          <note n="f6d909c1">
            Tredje vice talmannen konstaterade att ingen talare var anmäld.
          </note>
          <note n="128285d8">
            7 § Svar på interpellation 2005/06:386 om kompletterande utbildning
            för utländska akademiker
          </note>
          <note type="speaker" n="9a0f2dd0">
            Anf. 1 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-ed49d29fa37b463f-0" n="466e34b5">
            <seg n="76e2a6d5">
              Fru talman! Ana Maria Narti har frågat mig om åtgärder för spridning
              och etablering av Internetkurser för utländska akademiker.
            </seg>
            <seg n="f58e7d0d">
              Jag anser att utländska akademikers etablering i Sverige är en
              fråga av yttersta vikt, och det är också en fråga som prioriteras
              högt av regeringen. Ett positivt resultat är att andelen nybörjare
              i högskolan med utländsk bakgrund har ökat och i stort sett motsvarar
              deras andel i befolkningen i relevant ålder. Vad gäller arbetsmarknaden
              påpekar Integrationsverket i sin rapport som heter Rapport Integration
              2005 att för utländska akademiker kan de första åren på arbetsmarknaden
              ge långsiktiga konsekvenser. En utrikes född akademiker som börjar
              sin karriär på den svenska arbetsmarknaden med ett jobb med låg
              status riskerar att bli inlåst i mindre kvalificerade yrken på
              lång sikt. Jag vill därför betona att det är avgörande att utländska
              akademiker så snart det är möjligt får arbete i nivå med sin kompetens
              eller får tillgång till kompletterande utbildningar.
            </seg>
            <seg n="f05af349">
              I syfte att stärka integrationspolitiken och ta till vara tillväxtpotentialen
              hos hela den svenska befolkningen har regeringen i årets vårproposition
              (prop. 2005/06:100) lagt fram ett tiopunktsprogram som innebär
              1 miljard kronor i ökade resurser för integrationspolitiken. För
              högskolans del innebär satsningen genomförandet av en tvåårig
              satsning på kompletterande utbildning för 300 lärare, en tvåårig
              kompletterande utbildning för jurister samt en förlängning av
              satsningen på högre praktisk förvaltningsutbildning för att öka
              den etniska mångfalden i statsförvaltningen. Dessutom ges Verket
              för högskoleservice extra resurser för att förbättra valideringen
              av utländska gymnasiebetyg så att personer med utländska gymnasiebetyg
              som inte tänker studera vidare på högskola snabbare kan komma
              ut på arbetsmarknaden.
            </seg>
            <seg n="8de37fe1">
              Vidare har Högskoleverket 2006 fått i uppdrag att genomföra en
              nationell kartläggning och analys av olika former av kompletterande
              högskoleutbildningar för utländska akademiker. Högskoleverket
              ska även utvärdera den särskilda utbildning för utländska akademiker
              som Linköpings universitet och Malmö högskola anordnat på uppdrag
              av regeringen sedan 2002. Utvärderingen ska också omfatta den
              utbildning som Högskolan i Borås har anordnat inom ramen för den
              så kallade Invandrarakademin. Högskoleverket ska dessutom med
              sin utvärderingsverksamhet bidra till att öka integrationen av
              personer med utländsk högre utbildning på den svenska arbetsmarknaden
              genom bedömning av eftergymnasiala utbildningsmeriter.
            </seg>
            <seg n="a4d1e3b5">
              Ana Maria Narti lyfter fram ett projekt vid Myndigheten för nätverk
              och samarbete inom högre utbildning: Mångfaldens akademiker utveckling
              av nätkurser. Projektet syftar till att utveckla en modell för
              hur landets högskolor ska kunna erbjuda ett gemensamt utbud av
              kompletterande nätkurser för invandrade akademiker. Den involverar
              bland annat flera lärosäten. Kurserna kommer att ges över Internet
              vilket medför att studenter oberoende av bostadsort kan följa
              utbildningarna. På många orter finns även lärcentrum där studenterna
              får tillgång till en kreativ studiemiljö.
            </seg>
            <seg n="2dbc0615">
              Universitet och högskolor har stor frihet att själva starta och
              utveckla kurser och program. Regeringen begränsar i första hand
              sin styrning till att fastställa mål och följa upp resultat men
              beslutar inte om enskilda kurser. Projektet Mångfaldens akademiker
              är ett utmärkt exempel på den självständighet universitet och
              högskolor har för att bedriva sin verksamhet. Genom Myndigheten
              för nätverk och samarbete inom högre utbildning har de berörda
              lärosätena en bra möjlighet att utveckla en modell för kompletterande
              nätkurser och genom Nätuniversitetet få god spridning på utbildningen.
            </seg>
            <seg n="6a457dad">
              Till sist vill jag tillbakavisa Ana Maria Nartis felaktiga påstående
              att Ams vägrar ge stöd till utländska akademiker som är i behov
              av kompletterande utbildning. På uppdrag av regeringen anordnade
              Ams under perioden 20012003 olika kompletterande utbildningar
              i vilka det deltog sammanlagt 3 400 personer. Efter denna projektperiod
              har Ams fortsatt att ge kompletterande utbildningar för utländska
              akademiker utifrån den kompetens som arbetsmarknaden efterfrågar.
            </seg>
          </u>
          <note type="speaker" n="170f282a">
            Anf. 2 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-0" n="0bf21dee">
            <seg n="261aa044">
              Fru talman! Tack, kultur- och utbildningsministern! Det känns
              att det är valår i år. Allting är näst intill perfekt. Men om
              man tittar på fakta som står redovisade just i integrationsrapporterna,
              både 2003 och 2005, ser man att antalet felsysselsatta eller fullständigt
              arbetslösa utländska akademiker bosatta i Sverige är mycket högt.
              30 000 var de i rapporten från 2003.
            </seg>
            <seg n="4b96c659">
              Det finns också en annan iakttagelse som de här rapporterna har
              plockat fram, och det är en mycket allvarlig iakttagelse. Väldigt
              många människor med akademisk utbildning bakom sig från andra
              länder hålls kvar i kurser på mycket låg nivå år efter år. Maskineriet
              fungerar i verkligheten betydligt sämre än vad utbildningsministerns
              svar låter oss förstå. Detta har också att göra med ett godtyckligt
              mönster för reaktion där det är Amsinvolvering i finansieringarna.
              3 400 verkar vara ett stort antal, men jag har besökt utbildningarna
              för utländska akademiker, både i Malmö, Linköping och Borås. Jag
              har direkta kontakter med dem som studerar i Göteborg och i Helsingfors.
              Sättet att finansiera de här kurserna varierar väldigt kraftigt
              mellan olika orter.
            </seg>
            <seg n="16add73d">
              Malmö har löst problemet. Malmö högskola har mycket god kontakt
              med länsarbetsnämnden, och där finns det en överenskommelse som
              gör att människor inte behöver avbryta en redan påbörjad utbildning
              därför att de plötsligt står utan finansiering. Men när jag besökte
              både Borås och Linköping var studenterna oerhört oroliga. De visste
              inte om de kunde avsluta sina studier.
            </seg>
            <seg n="c91d8dea">
              Sedan är det en annan sak: Om man jämför siffrorna ser man att
              det fortfarande är absolut omöjligt att täcka behovet med kurser
              på högskola och universitet. Det går inte. Det kommer aldrig att
              finnas finansiering för det. Det är därför vi har försökt få i
              gång en annan typ av utbildning som skulle lösa åtminstone de
              första svårigheterna för de här människorna.
            </seg>
            <seg n="d346f288">
              Framför allt är det väldigt viktigt att komma ihåg att många
              redan har fastnat utanför. Det är inte fråga om att det finns
              en risk att de fastnar; de har fastnat. Just de här människorna
              som finns utanför behöver en helt annan sorts stöd än det som
              i dag erbjuds. I första hand behöver de ett mycket större antal
              kurser och träningsmöjligheter än vad högskolorna och universiteten
              i dag kan erbjuda. Jag kan komma tillbaka till detta i nästa inlägg.
            </seg>
          </u>
          <note type="speaker" n="b56a412e">
            Anf. 3 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-ed49d29fa37b463f-1" n="466e34b5">
            <seg n="48097d98">
              Fru talman! Nej, Ana Maria Narti, det är verkligen inte min åsikt
              att allt är perfekt ställt på detta viktiga område. Jag tyckte
              att jag var väldigt tydlig i mitt svar med att säga att detta
              är en ytterst angelägen uppgift och att det inte är bra ställt.
              Det var just därför jag räknade upp så många olika åtgärder som
              nu pågår och som har vidtagits. Det är just detta det handlar
              om: Så många åtgärder behövs därför att utgångsläget faktiskt
              är ganska dåligt.
            </seg>
            <seg n="329c16c2">
              Det är dock inte heller så, som Ana Maria Narti säger, att allt
              är katastrof. Det finns vissa saker som har gått ganska bra. Jag
              personligen är väldigt glad över att bland unga med invandrarbakgrund
              är andelen som går vidare till högre studier inte lägre än bland
              de ungdomar som inte har invandrarbakgrund. Det tycker jag trots
              allt är en väldigt viktig låt oss kalla det etappseger. Väldigt
              mycket återstår, inte minst på det viktiga område som Ana Maria
              Narti lyfter fram, nämligen felsysselsättningen bland vuxna invandrade
              akademiker som inte har kunnat få full valör för de kunskaper
              de haft med sig när de kommit till Sverige. Men den totala utskåpning
              som Ana Maria Narti består det nuvarande utbildningsväsendet,
              högskolornas ansträngningar och allt det engagemang som finns
              på olika lärosäten tycker jag å andra sidan är orättvis.
            </seg>
            <seg n="a2810576">
              Dessutom skulle jag vilja föreslå Ana Maria Narti att hon med
              lite större kraft och förhoppningsvis effektivitet försöker mobilisera
              sitt parti och den borgerliga allians som man i tidningen kan
              läsa är så samspelt och vill ta över regeringsmakten att engagera
              sig lite mer. Vi har i Sverige en spjutspets på det här området
              som också Ana Maria Narti nämner i positiva ordalag, nämligen
              Nätuniversitetet eller Myndigheten för nätverk och samarbete inom
              högre utbildning, som syftar till att vi ska kunna ta vara på
              de fantastiska möjligheter som tekniken har öppnat för oss att
              skräddarsy utbildningar för små grupper av människor som har gemensamma
              behov men som lever utspritt i olika delar av landet. Här tvingas
              jag konstatera att Folkpartiet och den borgerliga alliansen inte
              tycker som Ana Maria Narti och jag, nämligen att detta är en viktig
              verksamhet.
            </seg>
            <seg n="77bc1312">
              Jag tycker dessutom att vi ska enas om att breddad rekrytering
              till våra högskolor kräver fler platser på våra högskolor. Ju
              mer man stramar åt antalet platser, desto hårdare drabbar det
              dem som står längst från högskolan. Det är de som då trängs ut.
              De som har det lättast och de som inte behöver särskilda åtgärder
              kommer inte att påverkas av det. Där har vi nu en ganska tuff
              politisk strid mellan de två politiska blocken. Jag tolkar Ana
              Maria Nartis starka engagemang som så närliggande mitt att jag
              har svårt att förstå hur det kan förenas med stöd för den linje
              som innebär krympt antal platser och nedläggning eller kraftig
              neddragning av Nätuniversitetet.
            </seg>
            <seg n="bbb7546b">
              Här är ett av skälen till att jag inte tycker att blockpolitiken
              är idealisk i svensk politik. Vi kan finna varandra över den politiska
              barriären och samarbeta kring sådana här frågor där vi har ett
              gemensamt engagemang. Det Ana Maria Narti redovisar i dag tyder
              ju på att hon har mycket mer gemensamt med den politik vi för
              än med den nedmontering av denna politik som Folkpartiet har lyckats
              få alliansen att demonstrera.
            </seg>
          </u>
          <note type="speaker" n="f091cc0c">
            Anf. 4 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-1" n="0bf21dee">
            <seg n="010c7d6e">
              Fru talman! Tack, statsrådet! Jag tänker inte gå in på en större
              debatt om våra utbildningspolitiska linjer i de två blocken eftersom
              jag bara har fyra minuter. Jag måste dock påpeka att vi har pengar
              för utländska akademiker i Folkpartiets budget och att förslaget
              om Internetkurser för utländska akademiker finns också i alliansens
              program. Där behöver vi inte slåss, för så är det.
            </seg>
            <seg n="02447a7d">
              Jag har inte svartmålat högskolor och universitet. Tvärtom beundrar
              jag och respekterar eldsjälarna i Borås, Göteborg, Malmö, Lund,
              Helsingfors och Linköping som slåss för att få i gång kompletterande
              kurser för utländska akademiker. Problemet är att dessa kurser
              har som mål att vara väldigt korta, och det är just de korta kurserna
              som alltid offras av universiteten.
            </seg>
            <seg n="849e92e4">
              Målet skulle vara att en människa som redan har en akademisk
              utbildning så fort som möjligt kommer in i yrket och inte sitter
              i universitetsstudier en gång till. Detta är slöseri. Därför är
              inte lösningen kurser på högskola och universitet. Lösningen är
              att skapa möjligheter för människor att träna självständigt.
            </seg>
            <seg n="2f2ece2d">
              Jag har diskuterat frågan med Sigbrit Franke, universitetskanslern,
              och vi är helt överens: Modellen är att låta akademikerna gå till
              ett datortek eller ett centrum för flexibelt lärande och träna
              tills reflexerna sitter i. Jag har lärt mig skriva på svenska
              i vuxen ålder och vet hur mycket tid och möda det tar. Och en
              akademiker som inte kan skriva yrkesspråk är en halvfungerande
              akademiker. Man blir en belastning på arbetsplatsen eftersom man
              hela tiden måste springa till sina svenska kamrater och be att
              få sina texter korrigerade. Så kan inte en arbetsplats fungera.
            </seg>
            <seg n="a440b3fd">
              Därför är vi överens med Sigbrit Franke. Modellen är att låta
              högskolorna och universiteten bara utfärda slutintyg om att detta
              har kompletterats och fungerar, ett intyg om avslutad kurs inte
              universitetspoäng, inte hela komplikationen med att skapa platser,
              finansiera dessa och så vidare.
            </seg>
            <seg n="aace56d1">
              Sedan, utbildningsministern, har de kurser på Internet som just
              nu produceras Malmö högskola har ansvaret för det faktiskt startats
              på vårt initiativ. Organiserade utländska akademiker har i åratal
              tjatat och tjatat, och sedan har äntligen myndigheten för nätsamverkan
              kommit in och finansierat. Men det började med våra initiativ,
              och det borde man också på något sätt lyfta fram.
            </seg>
          </u>
          <note type="speaker" n="5bc0efa7">
            Anf. 5 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-ed49d29fa37b463f-2" n="466e34b5">
            <seg n="214d61ee">
              Fru talman! Jag måste säga att jag inte kan hitta någonting i
              det Ana Maria Narti säger som jag inte håller med om. Jag har
              samma erfarenheter i min familj. Jag vet vad det betyder för akademiker
              inte bara att vara ofullständiga i svenska utan också att ha svagt
              självförtroende även om ens svenska till äventyrs råkar vara väldigt
              bra. Jag vet vad det betyder, och jag vet att detta är en nyckelfaktor
              inte bara för att lyckas i sina studier utan också för att därefter
              kunna hävda sig på arbetsmarknaden.
            </seg>
            <seg n="a51a8456">
              Det som skiljer oss åt är synen på politiken. Jag konstaterar
              att den myndighet som jag vill skapa, som är spjutspets för utvecklingen,
              och som jag vill vidareutveckla, satsa mer på, där vill Folkpartiet
              skära ned med 41 miljoner kronor. Kristdemokraterna vill lägga
              ned den helt och hållet, och alliansen har olika nivåer på minus.
              Ingen har föreslagit en ambitionshöjning.
            </seg>
            <seg n="cffc5ad1">
              Ana Maria Narti säger att alliansen är överens om Internetkurssatsningen.
              Jag har letat noga i de motioner som har väckts i riksdagen av
              alliansen under våren. Det finns inte ett ord eller en krona.
              Ingenting. Det är möjligt att någon har skrivit en artikel eller
              har sagt något i en debatt, men för det som räknas, som har lagts
              fram för Sveriges riksdag och som får kosta pengar, är siffran
              faktiskt 0. Jag beklagar det. Här är ett område vi hade kunnat
              samarbeta om.
            </seg>
            <seg n="17a1fee9">
              Jag tycker också att det arbete som bedrivs i Malmö är bra. Att
              Ana Maria Narti har varit med och inspirerat, tagit initiativ
              och påverkat är jättebra. Det är ett exempel som visar hur ett
              sådant samarbete kan fungera.
            </seg>
            <seg n="28ac56eb">
              Jag vill bara påminna om att jag har utnämnt prorektorn i Malmö
              som ansvarar för detta till chef för Nätuniversitetet, den myndighet
              som alliansen vill rusta ned, som Folkpartiet vill dra ned kraftigt
              på. Jag vill i stället att de goda exempel som har utvecklats
              i Malmö ska få spridas över landet och komma fler invandrarakademiker
              till del.
            </seg>
            <seg n="f45fc25f">
              Jag drar mig till minnes att Folkpartiet var emot inrättandet
              av Högskolan i Malmö, som nu är så framgångsrik, framför allt
              med sitt arbete med att rekrytera studenter från studieovana miljöer,
              från invandrartäta miljöer. Jag har inget minne av att folkpartister
              stod på barrikaderna och krävde högskola till Malmö där en så
              låg andel ungdomar gick över från gymnasium till högskola.
            </seg>
            <seg n="fb59b240">
              Hjälp till med att satsa mer på detta, men jag tror att Ana Maria
              Narti har hamnat i fel sällskap. I alliansen vill man dra ned
              på ambitionen för högskolan, man vill dra ned på ambitionen för
              Nätuniversitetet och man vill dra ned på ambitionen för breddad
              rekrytering. Då passar det bättre med Ana Maria Nartis varma engagemang
              och konstruktiva idéer i frågan i en annan miljö än i den utbildningsfientliga
              alliansen.
            </seg>
          </u>
          <note type="speaker" n="561affa5">
            Anf. 6 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-2" n="0bf21dee">
            <seg n="a211c427">
              Fru talman! Det var ett vackert försök att rekrytera någon till
              sossarna. Vårt tänkande är faktiskt annorlunda. Vi räknar inte
              myndigheter, mängden pengar och människor i första hand. Vi satsar
              på kvalitet. Vi är säkra på att om man låter de fristående grupperna,
              invandrarbefolkningen, försvara sina intressen, om man ger en
              chans för det nya civila samhället att växa sig starkt, skulle
              det kosta betydligt mindre och resultaten bli betydligt bättre.
            </seg>
            <seg n="9fd7f810">
              Kolosserna, Ams och så vidare, myndighet på myndighet, har inte
              löst segregationens problem. Under hur många decennier? Jag har
              absolut ingen illusion om att dessa kolosser, dessa stora tunga
              och mycket ofta mycket ineffektiva system, plötsligt skulle vakna
              hösten 2006 och rätta till det som de själva under en lång tid
              har hållit kvar i en krissituation.
            </seg>
            <seg n="bda36bea">
              Nej, jag tror på det civila samhället. Jag tror på människorna
              själva. Jag tror på självständiga grupper av invandrare. Därför
              kommer jag att gråta blod när jag kommer att se det vackra initiativet,
              startat av invandrare, gå i stöpet. Kurserna kommer att bli småkurser
              som presenteras för några tiotalet personer här och där i Sverige.
              Vi saknar till exempel läkare. En hudläkare kostar summa summarum
              100 000 kr i månaden på grund av bristen på läkare.
            </seg>
          </u>
          <note type="speaker" n="2752339f">
            Anf. 7 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-ed49d29fa37b463f-3" n="466e34b5">
            <seg n="9e6a8664">
              Fru talman! Ana Maria Narti säger att det inte handlar om någon
              myndighet eller pengar utan att det handlar om det civila samhället.
              Jag har också starka förhoppningar och stark tilltro till det
              civila samhället. Ana Maria Narti har frågat mig som minister
              här i riksdagen vad jag ska göra. Då vill jag inte stå här och
              säga att jag hoppas att jag kan stå med armarna i kors och låta
              det civila samhället ta hand om saken. Jag har försökt att redovisa
              vad regeringen tar för initiativ. Regeringen sitter i centrum
              och tar centrala initiativ.
            </seg>
            <seg n="1723de10">
              Jag vill ta initiativ på ett sätt som är förenligt med min grundsyn
              att vi ska ha ett starkt decentraliserat högskoleväsende i Sverige.
              Initiativ ska tas om hand lokalt och inte tvångskommenderas uppifrån.
              De exempel Ana Maria Narti nämner ger precis uttryck för detta.
              Ana Maria Nartis eget initiativ har Malmö högskola nappat på,
              och det har gått bra.
            </seg>
            <seg n="2ab4db81">
              Men detta ändrar inte det faktum att pengar kan vara bra att
              ha. Om man vill ha kraft i detta och att det inte bara ska vara
              några spridda öar runtom i landet krävs inspiration, erfarenhetsutbyte,
              samarbete, kanske lite samordning. För det har vi en myndighet
              som jag vill ge kraftfulla resurser och som Folkpartiet och andra
              borgerliga partier vill krympa eller helt enkelt lägga ned. Då
              blir det svårare för det civila samhället att utveckla skräddarsydda
              kurser för de människor som har kommit till Sverige med olika
              bakgrund och som behöver andra studieformer än den traditionella
              gruppundervisningen på högskolan.
            </seg>
            <seg n="e4046d53">
              Dessutom behövs det fler platser på högskolan. Det är också något
              som jag engagerar mig starkt för, bland annat därför att jag är
              helt övertygad om att det är bra just för den synpunkt vi diskuterar
              nu vad gäller breddad rekrytering. Då tvingas jag, tyvärr återigen,
              konstatera att om engagemanget i de här frågorna är starkt har
              Ana Maria Narti hamnat i fel sällskap. I den borgerliga alliansen
              finns inget engagemang i de gemensamma programmen kring dessa
              frågor.
            </seg>
          </u>
          <note n="9ffa2080">
            Överläggningen var härmed avslutad.
          </note>
          <note n="803cafe6">
            8 § Svar på interpellation 2005/06:385 om utnyttjande av stöd
            från EU:s sociala fonder
          </note>
          <note type="speaker" n="eea67d88">
            Anf. 8 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-0" n="9a7f9c53">
            <seg n="5dd10e80">
              Fru talman! Ana Maria Narti har frågat mig vilka åtgärder jag
              avser att vidta för att garantera de små organisationernas och
              småföretagens och då framför allt invandrarnas organisationer
              och företag tillgång till projektfinansiering med medel från Socialfonden.
              Hon frågar mig även på vilket sätt jag avser att förstärka de
              maktlösas de arbetslösas och invandrarnas möjligheter att ta initiativ
              till och leda verksamheter som lovar att öppna vägen till ett
              meningsfullt och någorlunda anständigt betalt arbetsliv. Vidare
              frågar hon mig på vilket sätt jag avser att formulera departementets
              förordningar och instruktioner till Ams och länsarbetsnämnderna
              för att undanröja de rutiner som gör att man inte anvisar deltagare
              till lovande projekt initierade av de arbetslösa själva.
            </seg>
            <seg n="6bab977c">
              Europeiska socialfonden, en av EG:s strukturfonder, omfattar
              under programperioden 20002006 bland annat mål 3 och Equal. Mål
              3 syftar till att stärka individens ställning på arbetsmarknaden
              genom kompetensutveckling av såväl sysselsatta som arbetslösa.
              Equal syftar till att genom transnationellt samarbete främja nya
              metoder för att motverka allt slags diskriminering och ojämlikhet
              på arbetsmarknaden. Empowerment utgör en av principerna i Equal.
            </seg>
            <seg n="a70c94f0">
              Övervakningskommittéer har till uppgift att löpande följa resultaten
              och göra de anpassningar av mål 3 och Equal som behövs. I övervakningskommittéerna
              finns ett 30-tal företrädare för myndigheter, arbetsmarknadens
              parter och andra organisationer bland annat organisationer inom
              den sociala ekonomin. Inom mål 3 finns även regionala partnerskap,
              vilka tar aktiv del i genomförandet av programmet.
            </seg>
            <seg n="41bb7d61">
              Oberoende slututvärderingar av mål 3 och Equal har avlämnats
              under 2005. Utvärderingen av mål 3 visar att flera av målsättningarna
              för insatsområde 1 Kompetensutveckling för sysselsatta, som främst
              inriktats på små och medelstora företag, har uppnåtts. Insatsområde
              4 Lokal utveckling, som Ana Maria Narti nämner och som syftar
              till att stödja lokala initiativ och aktörer för att skapa sysselsättning,
              förefaller vidare, som avsetts, ha involverat andra aktörer än
              de offentliga och initierat samarbeten på lokal nivå. Utvärderarna
              konstaterar att den individanpassade ansatsen i mål 3 har varit
              framgångsrik då en majoritet av deltagarna är positiva och insatserna
              upplevts som meningsfyllda. Utvärderarnas slutsats är här att
              mål 3-projekten i hög grad har bidragit till deltagares känsla
              av egenmakt och självtillit och att detta är en god grund för
              att på sikt kunna få arbete. Jag vill i detta sammanhang nämna
              att mål 3-programmet hittills har omfattat mer än en miljon personer,
              vilket motsvarar mer än 20 % av den svenska arbetskraften. Mer
              än hälften av medlen har tilldelats icke offentliga projektanordnare.
            </seg>
            <seg n="d1f5abb9">
              Positiva utvärderingsresultat avseende Equal är bland annat att
              principen om empowerment har inneburit mervärden och att Equal
              har givit resultat som på sikt kan komma att minska diskrimineringen
              på arbetsmarknaden. Här vill jag också nämna att Equalprojekten
              bedrivs i breda så kallade utvecklingspartnerskap, som oftast
              omfattar såväl offentlig som privat och ideell sektor. Alla partner
              ska här ha samma inflytande, vilket enligt min bedömning möjliggör
              att små organisationer kan delta i arbetet på samma villkor utan
              att behöva axla ett tungt finansiellt ansvar.
            </seg>
            <seg n="63682ea4">
              I frågan om nationell medfinansiering av mål 3 och Equal har
              regeringen och riksdagen valt att tillämpa grundprincipen att
              inte öronmärka medel på statsbudgeten. Detta innebär att medfinansiering
              ska ske från myndigheters ordinarie anslag, men den kan också
              ske från till exempel kommuner och andra aktörer. När det gäller
              Ams roll i medfinansieringen, och anvisandet av deltagare till
              socialfondsprojekten, har regeringen i regleringsbrev till myndigheten
              lyft fram att de arbetsmarknadspolitiska anslagen kan användas
              för medfinansiering av bland annat mål 3. Det är dock alltid arbetsförmedlingen
              som i det enskilda fallet har att bedöma om den ska avsätta medel
              för medfinansiering av ett visst projekt.
            </seg>
            <seg n="4ba779c9">
              Sammanfattningsvis anser jag att socialfondsprogrammen mål 3
              och Equal på många sätt bidragit till att stärka de mest utsatta
              grupperna på arbetsmarknaden. Jag har inte för avsikt att initiera
              några ändringar i förordningar och instruktioner till Ams avseende
              innevarande programperiod, som upphör i december i år.
            </seg>
            <seg n="b3b76f9a">
              Nu pågår förberedelser för nästa programperiod för EG:s strukturfonder,
              vilken omfattar åren 20072013. En viktig utgångspunkt vid utformningen
              av de nya socialfondsinsatserna kommer att vara erfarenheterna
              av tidigare programperioder, bland annat av mål 3 och Equal.
            </seg>
          </u>
          <note type="speaker" n="baa51488">
            Anf. 9 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-3" n="0bf21dee">
            <seg n="1decdf2d">
              Fru talman! Tack, arbetslivsministern!
            </seg>
            <seg n="672d77b4">
              Det är väldigt roligt att se hur olika livet kan se ut beroende
              på varifrån man tittar på det. Tittar man uppifrån är allting
              näst intill perfekt, som det också var med kultur- och utbildningsminister
              Pagrotsky. Men ser man sakerna nedifrån upptäcker man helt andra
              bilder.
            </seg>
            <seg n="566a4d88">
              Nu råkar det vara så att arbetslivsministern inte behöver beskriva
              för mig hur EU-projekten organiseras i Sverige. Jag har själv
              jobbat med detta, innan jag kom in i riksdagen, och jag har fortfarande
              kontakt med grupper som har arbetat med det. Jag har varit väldigt
              nära olika försök att starta och driva vidare nedifrån kommande
              initiativ. Därifrån ser sakerna helt annorlunda ut.
            </seg>
            <seg n="38838be5">
              Det finns en rolig mening i den text som arbetslivsministern
              just har läst upp, och det är att de mindre organisationerna och
              företagen ska kunna bidra till arbetet utan att behöva axla ett
              tungt finansiellt ansvar.
            </seg>
            <seg n="5817ae9b">
              Hur bidrar man till någonting utan pengar? Det vill jag fråga
              arbetslivsministern. Vilken roll får en liten invandrarorganisation
              som är fattig och som inte vet om den kan överleva året när den
              kommer i samarbete med länsstyrelsen, Röda Korset och jag vet
              inte vilka andra mycket starka system i vårt samhälle?
            </seg>
            <seg n="a8ae993b">
              Empowerment kräver i första hand att det ska finnas en finansiering
              för sådana som inte själva kan skaffa sig finansiering.
            </seg>
            <seg n="6ca2b9f5">
              Varför kan Finland försäkra sig om att den nationella finansieringen
              öppnar också för de små, att det finns pengar för dem? Om det
              beror på de stora tunga systemen försvinner de små.
            </seg>
            <seg n="c5c5e401">
              Det här har jag redan tidigare, för ett antal år sedan, anmält
              till konstitutionsutskottet. I konstitutionsutskottets bedömning
              av situationen kom det fram att pengarna under den tidigare perioden
              och fram till 2001 inte hade använts klanderfritt i Sverige.
            </seg>
            <seg n="0136e3e0">
              Jag upprepar: Sett från invandrarbefolkningens synvinkel har
              den här tiden med de två perioderna med pengar från Socialfonden
              inte alls betytt en mycket stor förändring tvärtom väldigt många
              beska besvikelser. I den första perioden var det lättare att få
              deltagare till projekt som var väl initierade och ledda av de
              arbetslösa själva. Mer och mer har utvecklingen gått mot centralisering
              och uppifrånstyrning. Uppifrånstyrning är någonting helt annat
              än empowerment.
            </seg>
          </u>
          <note type="speaker" n="35775447">
            Anf. 10 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-1" n="9a7f9c53">
            <seg n="6ba52227">
              Fru talman! En erfarenhet från mål 3 är att det kan vara svårt
              för ekonomiskt svaga organisationer att vara projektanordnare.
              Det vet vi. Det där är något som vi har arbetat aktivt för att
              hitta lösningar på. Samtidigt har ideella organisationer haft
              en betydande roll i övervakningskommittén och de regionala partnerskapen.
            </seg>
            <seg n="9a93ed2a">
              En central princip i Equalprogrammet är just att små organisationer
              som representerar utsatta grupper ska delta i arbetet på samma
              villkor som större aktörer. En erfarenhet är att små organisationer
              har stora möjligheter att få genomslag för sina idéer inom ramen
              för den typ av samverkan som finns i Equal.
            </seg>
            <seg n="db12f0db">
              Som jag sade i interpellationssvaret bedrivs projektverksamheten
              inom Equal i så kallade utvecklingspartnerskap, där de olika parterna
              ska ha samma inflytande. Sedan vet vi, Ana Maria Narti, att det
              är utomordentligt svårt för en liten organisation att driva ett
              sådant här projekt. Det innebär finansiella risker, och man måste
              ha en medfinansiering som fungerar, så att man inte plötsligt
              står utan medel eller utan likviditet. Där är det ju de offentliga
              medfinansiärerna som har kommit och kommer att bli ryggraden i
              de här projekten.
            </seg>
          </u>
          <note type="speaker" n="ceec4d72">
            Anf. 11 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-4" n="0bf21dee">
            <seg n="60d307fe">
              Fru talman! Det är bra att få klart besked: Lämna alla förhoppningar
              om stöd från ESF utanför den här dörren. Det är fortfarande det
              offentliga som kommer att ha monopolet. Det är bra att arbetslivsministern
              talar klarspråk.
            </seg>
            <seg n="83246d3d">
              Det är detta som jag under tolv år av mitt liv har försökt påverka.
              Jag konstaterar att jag har fått stryk och med mig många representanter
              för små invandrarorganisationer. De tvingas ofta att dö svältdöden
              eftersom vårt system att arbeta i Sverige och låta pengarna arbeta
              ger mycket till dem som redan har och nästan ingenting till dem
              som inte har så mycket.
            </seg>
            <seg n="47ff03a6">
              Den grymma ojämlikheten är mycket klart illustrerad i just detta
              sammanhang.
            </seg>
            <seg n="1d47b18a">
              Om det fanns en säkrare modell för nationell finansiering skulle
              det också finnas möjlighet för de små att växa vidare.
            </seg>
            <seg n="4bc61390">
              Häromdagen hörde vi på radio att Blatteförmedlingen ska få samarbeta
              med Länsarbetsnämnden i Helsingfors. Jag vet inte hur många sammanträden
              och brevväxlingar vi från invandrarbefolkningen har varit inblandade
              i för att få i gång ett sådant samarbete. Jag gratulerar Blatteförmedlingen,
              men jag är väldigt ledsen och sörjer alla grupper som redan har
              släckts. Där var det entusiasm, mycket energi och nya idéer. Det
              var grupper som plötsligt kunde erbjuda ett professionellt betalt
              arbete till människor som hade varit utanför arbetslivet i 8 år,
              ibland till och med i 14 år.
            </seg>
            <seg n="85384368">
              Detta håller på att dö. Arbetslivsministern är nöjd. Han ser
              inte ens den här delen av problemet. Det är som om de små inte
              existerar för det svenska socialdemokratiska systemet.
            </seg>
            <seg n="225bd70e">
              Om ni vill starta en ny attityd inför den kommande perioden,
              låt oss samla vittnena och låt dem berätta hur det är att försöka
              komma in i samverkan med de stora tunga systemen. Lyssna på dem.
              Deras röster har hittills helt ignorerats i detta sammanhang.
            </seg>
          </u>
          <note type="speaker" n="b7308c7c">
            Anf. 12 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-2" n="9a7f9c53">
            <seg n="8c610d97">
              Fru talman! Precis som Ana Maria Narti säger pågår nu förberedelser
              för den nya programperioden. Den sträcker sig fram till 2013.
              Vi kommer att gå in i det nya som benämns regional konkurrenskraft
              och sysselsättning. Regeringens avsikt är att till EG-kommissionen
              föreslå att insatserna bland annat ska syfta till att integrera
              personer som står långt från arbetsmarknaden och att motverka
              diskriminering på arbetsmarknaden. Regeringen är angelägen om
              att man i den nya programperioden dessutom ska bygga vidare på
              de erfarenheter som finns i nuvarande socialfondsprogram och erfarenheter
              från Empowerment-programmen.
            </seg>
          </u>
          <note type="speaker" n="a5ea8b03">
            Anf. 13 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c96e69c98a7b8a4b-5" n="0bf21dee">
            <seg n="7f6d3373">
              Fru talman! Empowerment-programmen, som de ser ut i Sverige i
              dag, har uttryckt tankesätt och arbetssätt som kommer uppifrån.
              De har varit hierarkiskt uppbyggda och centraliserade. De små
              har inte fått vara med och spela på arenan.
            </seg>
            <seg n="4d1c1b75">
              Om ni verkligen vill öppna dialogen finns det en möjlighet att
              samla de små aktörerna. Under den första perioden försökte vi
              från invandrarbefolkningen göra en uppskattning av hur många projekt
              som hade blivit beviljade på initiativ av och med ledning från
              invandrarbefolkningen. Det var omkring 1 %. Under den andra perioden
              kommer det att bli betydligt färre.
            </seg>
            <seg n="b1de72dc">
              Man kan göra något åt det, men då måste man ändra systemet.
            </seg>
          </u>
          <note n="9ffa2080">
            Överläggningen var härmed avslutad.
          </note>
          <note n="3c4cb598">
            9 § Svar på interpellation 2005/06:376 om översyn av regelverket
            för a-kassan
          </note>
          <note type="speaker" n="15db23fc">
            Anf. 14 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-3" n="9a7f9c53">
            <seg n="470f37a4">
              Fru talman! Mikael Damberg har frågat mig om min inställning
              i fråga om arbetslöshetskassans bedömning av huruvida viss ersättning
              ska betraktas som avgångsvederlag och om jag avser att ta initiativ
              till att förtydliga regelverket i arbetslöshetsförsäkringen för
              att undvika att liknande situationer som den i interpellationen
              beskrivna situationen uppstår igen.
            </seg>
            <seg n="64fede70">
              Frågorna är ställda mot bakgrund av att telekomföretaget Ericsson
              i samband med sin nedläggning av verksamheten i Nynäshamn lämnat
              viss ersättning till medarbetare. Av Mikael Dambergs beskrivning
              framgår att den produktionsersättning företaget och IF Metallklubben
              kommit överens om för att säkra leveranser till kunder samtidigt
              som företaget avvecklade verksamheten, av arbetslöshetskassan
              betraktas som avgångsvederlag. Det medför att sökanden inte får
              arbetslöshetsersättning för tid som anses täckt av avgångsvederlaget.
            </seg>
            <seg n="afe0eab1">
              Jag har fått information om att arbetslöshetskassans beslut ännu
              inte är slutligt avgjorda. Det ankommer nu på kassan, och domstolarna
              i den mån ärendena går vidare, att avgöra om den ersättning som
              lämnats ska ses som avgångsvederlag eller ej.
            </seg>
            <seg n="4ce9bc35">
              Sedan många år finns en lagregel som innebär att om den sökande
              fått avgångsvederlag ska beloppet omräknas till tid och sökanden
              anses kompenserad av sin förre arbetsgivare för den tiden och
              därför inte berättigad till arbetslöshetsersättning. Tanken bakom
              det är att sökanden av staten genom arbetslöshetsförsäkringen
              ska kompenseras för inkomstbortfall och om han eller hon inte
              har ett inkomstbortfall utan får ersättning av arbetsgivaren så
              ska det allmänna inte behöva träda in förrän senare.
            </seg>
            <seg n="3a436911">
              Eftersom ärendena inte är slutligt avgjorda vill jag inte uttala
              mig vidare i frågan.
            </seg>
          </u>
          <note type="speaker" n="3b413c61">
            Anf. 15 MIKAEL DAMBERG (s):
          </note>
          <u who="mikael_damberg_3c15a9" xml:id="i-220102070a1fa7f6-0" n="d0533cd5">
            <seg n="87c9d9a2">
              Fru talman! Jag vill börja med att tacka statsrådet för svaret.
              Jag har förståelse för att Hans Karlsson och regeringen i det
              här läget inte kan kommentera ett enskilt ärende. Frågan är dock
              av principiell betydelse och den kommer att få stor betydelse
              framöver. Det är viktigt att interpellationen väcks nu och att
              regeringen följer frågan med stort intresse framöver.
            </seg>
            <seg n="657d32f2">
              Jag lämnade in den här interpellationen samma dag som jag var
              på besök i Nynäshamn. Jag träffade den lokala IF Metallklubben
              och jag träffade företrädare för Nynäshamns kommun, bland annat
              kommunalrådet Ilija Batljan. Framför allt samtalade jag med enskilda
              människor som hade drabbats av a-kassans beslut.
            </seg>
            <seg n="8b152848">
              De här människorna har drabbats dubbelt; först av beslutet att
              Ericsson valde att lägga ned fabriken och flytta delar av verksamheten
              där inte alla kunde få fortsatt jobb. De blev arbetslösa. De arbetslösa
              blev nu drabbade en andra gång av a-kassans tolkning av den ersättning
              de fick, nämligen att det skulle vara ett avgångsvederlag.
            </seg>
            <seg n="1ed2b48c">
              Det är en mycket märklig tolkning utifrån min utgångspunkt. Produktionsersättningen
              gavs till alla medarbetare. Man fattade beslut om ersättningen
              långt innan någon hade fått gå från Ericsson. Den betalades ut
              som ett direkt samband med den produktion som fullföljdes vid
              fabriken för att säkra leveranserna och kvaliteten i verksamheten.
            </seg>
            <seg n="3946b4b2">
              Jag träffade dessa enskilda människor jag tror att det är viktigt
              att veta om det när vi diskuterar dessa frågor som tvingats sälja
              bilen, som har fått betalningsanmärkningar och som har tvingats
              låna av familj och vänner för att klara uppehället därför att
              de under en tid faktiskt inte får rätt till sin a-kassa som de
              har betalat in till.
            </seg>
            <seg n="94f23de6">
              Jag tror att det är viktigt för oss som politiker att se vad
              som händer i systemen när sådana tolkningar görs.
            </seg>
            <seg n="e0ef82be">
              Mitt engagemang handlar inte bara om dessa enskilda före detta
              Ericssonanställda, utan det handlar också om vilken typ av princip
              som vi lägger fast i Sverige framöver om dessa tolkningar skulle
              bli gällande. Jag tror att om detta skulle få råda framöver skulle
              företagen ta mindre ansvar för sina anställda när de lägger ned
              verksamhet, flyttar om och omstrukturerar, och vi skulle få en
              fackföreningsrörelse som var mindre benägen att hjälpa till under
              dessa omställningsperioder och som i stället bara skulle försvara
              den verksamhet som finns. Jag tror att det skulle missgynna Sveriges
              utveckling och tillväxt också.
            </seg>
            <seg n="d75f5536">
              Jag tackar därför för svaret men hoppas att Hans Karlsson, om
              han inte kan lova en översyn av regelverket, ändå lovar att han
              kommer att följa frågan och om tolkningarna blir fel återkommer
              till riksdagen med tydligare besked i denna fråga.
            </seg>
          </u>
          <note type="speaker" n="a18ee478">
            Anf. 16 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-4" n="9a7f9c53">
            <seg n="4a55f808">
              Fru talman! Jag kan försäkra Mikael Damberg att jag följer denna
              fråga. Detta är en diskussion som har uppstått både i Nynäshamn
              och i Kalmar i samband med Bombardiers neddragning. Jag råkar
              ju bo i länet, så jag följer också medierna hela tiden och har
              tagit del av den rapportering som har varit om detta. Jag kommer
              att följa detta mycket noga.
            </seg>
          </u>
          <note type="speaker" n="c2df8ce2">
            Anf. 17 MIKAEL DAMBERG (s):
          </note>
          <u who="mikael_damberg_3c15a9" xml:id="i-220102070a1fa7f6-1" n="d0533cd5">
            <seg n="aeb6fc53">
              Fru talman! Det är ett glädjande besked, och jag tror att det
              känns tryggt. Det är en lite märklig situation som vi har hamnat
              i där IF Metall driver process mot sin egen a-kassas beslut i
              en fråga.
            </seg>
            <seg n="d417bd94">
              Här finns det alltså en stor enighet både från industrin och
              från företagen, men också från den fackliga sidan, om att denna
              tolkning, om den blir gällande, kan bli farlig för de enskilda
              medlemmarna som drabbas av arbetslöshet men också för företagens
              utveckling och omställning framöver.
            </seg>
            <seg n="b7c4806e">
              Jag är tacksam för beskedet att ministern tänker följa frågan,
              och jag räknar med att jag återkommer i frågan om man inte ändrar
              denna tokiga tolkning. Tack för svaret.
            </seg>
          </u>
          <note n="9ffa2080">
            Överläggningen var härmed avslutad.
          </note>
          <note n="e6dcec3f">
            10 § Svar på interpellation 2005/06:379 om vuxenmobbning
          </note>
          <note type="speaker" n="b4144e40">
            Anf. 18 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-3cbb0c6889d29855-5" n="9a7f9c53">
            <seg n="b261337d">
              Fru talman! Christer Winbäck har frågat mig om jag anser att
              Arbetsmiljöverkets föreskrifter är ett tillräckligt bra redskap
              för att komma åt problemet med vuxenmobbning samt om jag är beredd
              att vidta några andra åtgärder mot vuxenmobbningen och i så fall
              vilka.
            </seg>
            <seg n="b7468d78">
              I frågesvaret den 19 april 2006 pekade jag på det ansvar som
              vilar framför allt på Arbetsmiljöverket och arbetsmarknadens parter.
              Jag omnämnde också de föreskrifter som Arbetsmiljöverket meddelat
              mot kränkande särbehandling. Dessa regler är enligt min mening
              tydliga och ändamålsenliga.
            </seg>
            <seg n="5a7a75eb">
              Emellertid kan inte förändringar åstadkommas enbart genom regler
              eller handlingsplaner. Reglerna och planerna måste kompletteras
              med andra åtgärder för att ge effekt. De föreskrifter som finns
              måste följas upp med tillsyn och informationsinsatser. Detta är
              ett långsiktigt arbete. När det gäller reglerna om kränkande särbehandling
              ligger uppgiften på Arbetsmiljöverket. Som jag nämnde i frågesvaret
              har verket inom ramen för sina resurser prioriterat insatser på
              detta område. Och jag följer frågan uppmärksamt. Jag finner det
              dock inte meningsfullt att för närvarande ta några andra initiativ
              i frågan.
            </seg>
          </u>
          <note n="56b1fb80">
            Då Christer Winbäck, som framställt interpellationen, anmält
            att han var förhindrad att närvara vid sammanträdet förklarade
            tredje vice talmannen överläggningen avslutad.
          </note>
          <note n="5083a83f">
            11 § Svar på interpellation 2005/06:373 om skatt på flygresor
          </note>
          <note type="speaker" n="2dc930ec">
            Anf. 19 Finansminister PÄR NUDER (s):
          </note>
          <u who="unknown" xml:id="i-ed49d29fa37b463f-4" n="466e34b5">
            <seg n="d71eb8e7">
              Fru talman! Ronny Olander har frågat mig vilken beredskap jag
              har sett till att regeringen har för flygskattens verkningar vad
              gäller jobben, tillväxten och regional utveckling i Skåne.
            </seg>
            <seg n="d60d1ac7">
              Det är angeläget att alla delar av samhället bidrar till att
              minska skadliga utsläpp och uppfylla relevanta miljömål. Detta
              gäller också luftfarten. Trots att flyget är det transportslag
              som bidrar till störst klimatpåverkan i förhållande till utfört
              transportarbete och dessutom det transportslag som ökar snabbast
              tar luftfartens aktörer inte sitt kostnadsansvar för dess klimatpåverkan.
              Det finns därför anledning att utan fördröjning införa en ekonomisk
              miljöstyrning för att minska luftfartens klimatpåverkan, däribland
              koldioxidutsläppen. Med hänsyn härtill har regeringen, som en
              del av den fortsatta gröna skatteväxlingen, nyligen överlämnat
              propositionen Skatt på flygresor (2005/06:190) till riksdagen.
            </seg>
            <seg n="83bf8f4e">
              I propositionen lämnas ett förslag till en lag om skatt på flygresor.
              Förslaget innebär att flygskatt ska betalas för passagerare som
              reser från en svensk flygplats i ett flygplan som är godkänt för
              fler än tio passagerare. I lagförslaget har regionalpolitisk hänsyn
              tagits genom att flygresor till stödområde A eller till Hagfors
              är undantagna från skatteplikt. Även flygresor till en destination
              inom Europa från stödområde A och B eller från Gotland är undantagna
              från skatteplikt.
            </seg>
            <seg n="dc3771ef">
              Ett undantag för passagerare som reser till och från stödområde
              A är motiverat för att uppnå målen om regional utveckling och
              bidra till en god service i de delar av landet som har de största
              lägesnackdelarna. I regioner med dåliga alternativa transportförbindelser
              spelar flyget en avgörande roll för att uppnå de transportpolitiska
              målen om tillgänglighet och regional utveckling. Stödområde A
              har en speciell situation på grund av att området har en mycket
              låg befolkningstäthet samt är beroende av flygtrafiken för att
              upprätthålla en tillfredsställande tillgänglighet. På flertalet
              av de flyglinjer som berör stödområde A är det i dag allmän trafikplikt.
              Både Torsby flygplats, inom stödområde A, och Hagfors flygplats,
              inom stödområde B, upphandlas av Rikstrafiken. Dessa flygplatser
              är belägna inom olika stödområden men ligger mycket nära varandra.
              Hagfors har dessutom en mycket låg befolkningstäthet varför flygresor
              både till och från Hagfors är undantagna från skatteplikt trots
              att resor till övriga flygplatser inom stödområde B är skattepliktiga.
            </seg>
            <seg n="ab7f4bf4">
              Även stödområde B samt Gotland är, på grund av sina geografiska
              lägen, beroende av flygtrafiken för tillgängligheten. Som ö skiljer
              sig Gotland från övriga regioner. Stödområde B och Gotland har
              dock inte samma låga befolkningstäthet som stödområde A varför
              endast resor från stödområde B och Gotland är undantagna från
              skatteplikt.
            </seg>
            <seg n="4196e803">
              För Öresundsregionens del förväntas flygskatten, såsom Ronny
              Olander påpekar, ha störst betydelse när det gäller Sturups flygplats,
              som har störst antal resenärer. Sturups flygplats är sedan invigningen
              av Öresundsbron utsatt för konkurrens från Kastrups flygplats
              i Köpenhamn. Resenärer från Sverige kan enkelt och smidigt ta
              sig till Kastrup. Mot den här bakgrunden, och införandet av flygskatten,
              finns det skäl att noga följa utvecklingen för flygplatserna i
              Skåne.
            </seg>
          </u>
          <note n="d57edd33">
            Då Ronny Olander, som framställt interpellationen, anmält att
            han var förhindrad att närvara vid sammanträdet medgav tredje
            vice talmannen att Kerstin Engle i stället fick delta i överläggningen.
          </note>
          <note type="speaker" n="429f2bb2">
            Anf. 20 KERSTIN ENGLE (s):
          </note>
          <u who="kerstin_engle_3b908b" xml:id="i-f9c5d3091dd88a08-0" n="97135b1a" next="i-efbe7ce0ec9402d8-0">
            <seg n="d73270d2">
              Fru talman! Jag vill tacka finansministern för svaret. För oss
              som bor i Skåne känns frågan om flygskatt mycket angelägen och
              faktiskt dubbelbottnad. Många känner sig mycket oroade över vilka
              konsekvenser skatten ska få för näringsliv och därmed för arbetstillfällen.
            </seg>
            <seg n="4f3ae94a">
              Risken med en skatt per passagerare är att flygplanen går med
              färre passagerare, i varje fall initialt. Risken finns att det
              leder till nedläggning av vissa avgångar.
            </seg>
            <seg n="c94da069">
              Hur kan man då säkerställa att konsumenterna väljer miljövänliga
              alternativ, till exempel tåget, och inte tar bilen, åtminstone
              när det är geografiskt möjligt?
            </seg>
            <seg n="5ba1a72f">
              Att inlemma flyget i handeln med utsläppsrätter är något som
              just nu förbereds. Förslag väntas under år 2006, så varför inte
              avvakta ett sådant ställningstagande?
            </seg>
            <seg n="d2c177a0">
              Det är gott och väl med de undantag i stödområdena som ministern
              använder en så stor del av svaret till att redogöra för. Skåne
              är naturligtvis inte berättigat till sådant stöd som kan motiveras
              i Norrlands inland. Men med tillväxt och befolkningsökning ökar
              också behovet av transporter. Detta är i sig positivt. Skåne har
              utvecklats till en tillväxtregion. Det är bra för skåningarna,
              men man får inte glömma betydelsen av det för hela landet.
            </seg>
            <seg n="04d22d60">
              Det geografiska läget med närheten till Danmark och också Öresundsbrons
              tillkomst, som hittills bidragit till Skånes positiva utveckling,
              kan nu vändas till ett hot. De senaste åren har flygpriserna sänkts,
              så visst kan man tycka att det finns utrymme för att betala miljöavgifter.
              Men vem vill betala mer än nödvändigt för en tjänst?
            </seg>
            <seg n="c97c4620">
              Vi skåningar kan ju ta flyget från Kastrup i stället. Där är
              man i full färd med att avveckla flygskatten. Danmarks finansminister
              motiverar detta med att skatten hämmar utvecklingen och hotar
              jobben. Men oavsett hur konsumenter i södra Sverige väljer att
              ta sig till Kastrup blir det en ökad miljöpåverkan. Dessutom fortsätter
              naturligtvis flygets miljöpåverkan i Sverige även om resandet
              flyttas till Kastrup.
            </seg>
            <seg n="54d2d016">
              Det måste naturligtvis anses helt orealistiskt att flygbolagen
              sänker sina marginaler. De har redan lönsamhetsproblem alltså
              är det oundvikligt att passagerarna får betala.
            </seg>
            <seg n="f8aea7c9">
              Jag beklagar att konsekvensanalysen är bristfällig både när det
              gäller vad det kan innebära att resandet övergår till andra transportslag
              och när det gäller konsekvenserna för flygbolagen i Sverige, för
              turism och för besöksnäringen.
            </seg>
            <seg n="c1de9143">
              Vi har erfarenheter från år 1991 när Danmark tog bort charterskatten.
              Då blev det en överströmning till Kastrup. Nu är vi återigen i
              läget att Danmark planerar att ta bort sin skatt. Det är ytterst
              beklagligt om lågprisbolagens planerade satsning på Sturup inte
              skulle bli av. Det har gjorts beräkningar i Skåne. 500600 arbetstillfällen
              kan vara direkt hotade. Långsiktigt, med uteblivna nysatsningar,
              kan det röra sig om ytterligare 1 500 jobb.
            </seg>
            <seg n="8e436ba7">
              Det är väl känt att det i den kommun där ett flygbolag har sin
              bas skapas många arbetstillfällen, inte bara på flygplatsen utan
              även i kommunen till exempel inom hotell- och restaurangbranschen.
              Det gäller också städning och annan service.
            </seg>
            <seg n="7f1e61ea">
              I Danmark finns det beräkningar som visar att de har förlorat
              en miljon turister per år på grund av flygskatten. Det är bara
              en tredjedel av flygresandet i Sverige som är tjänsteresor. Resten
              av resandet står turismen och besök hos släkt och vänner för.
            </seg>
            <seg n="a0042ca5">
              Jag hade alltså önskat mig en djupare analys från den aspekten,
              så min fråga till finansministern blir i vad mån regeringen har
              gjort sådana här mer djuplodande analyser över hela spektrumet
              av konsekvenser.
            </seg>
          </u>
          <note n="4212a8fe">
            Anf. 21 GUNNAR ANDRÉN (fp):
          </note>
          <u who="kerstin_engle_3b908b" xml:id="i-efbe7ce0ec9402d8-0" n="97135b1a" prev="i-f9c5d3091dd88a08-0">
            <seg n="fc066fc3">
              Herr talman! Ibland måste man lyfta blicken. På torsdag firar
              Sveriges Redareförening sitt 100-årsjubileum i Göteborg. När man
              tittar på hur det ser ut i Sverige ser man att de flesta luftföroreningarna
              kommer från trafiken, industrin och så vidare. Låt oss därför
              konstatera att, precis som det står i proposition 190, flyget
              per transportkilometer onekligen är det transportslag som har
              de största föroreningarna.
            </seg>
            <seg n="448dd56d">
              I den bemärkelsen är det naturligtvis alldeles riktigt att vi
              ska ha en flygskatt i någon bemärkelse. Men sett till mängden
              måste man tyvärr konstatera trots Redareföreningens 100 år att
              det största problemet onekligen är alla utsläppen av högsvavlig
              olja och så vidare som båtar släpper ut i våra vatten.
            </seg>
            <seg n="543ce859">
              Jag vill gärna berömma regeringen för åtminstone ett förslag
              under den här mandatperioden. Det är ett alldeles lysande förslag
              från miljöministern. Det handlar, herr talman, om att ta bort
              skatten på elektricitet till fartyg som ligger i hamnar så att
              man slipper använda de båtarnas motorer. Om det skulle vara så
              att det är finansministerns förslag vill jag säga att det är ett
              helt glimrande förslag. Det är ett miljöförslag som såvitt jag
              förstår ingen som verkligen är miljövän kan gå emot. Det är alltså
              ett alldeles utmärkt förslag.
            </seg>
            <seg n="da5736a4">
              I övrigt vill jag gärna säga jag instämmer i de frågor som Kerstin
              Engle ställt i samband med interpellationen att förslaget i proposition
              190 har enorma brister. Framför allt visar det på en sak, nämligen
              på faran, herr talman, av att inte förstå vad gränsöverskridande
              överenskommelser kan innebära när man måste träffa sådana för
              att verkligen komma till rätta med de problem som man vill lösa.
              I stället träffar man en liten överenskommelse med två andra minoritetspartier.
            </seg>
            <seg n="1d614233">
              Det förslag som nu ligger på riksdagens bord löser inte problemen.
              Man borde i stället ha satsat på en gränsöverskridande överenskommelse
              ja, till och med på en blocköverskridande överenskommelse så att
              man hade kommit fram till ett förslag och med kraft hade kunnat
              driva det som behövs, nämligen att till exempel få en koldioxidskatt
              inom hela EU så att någonting verkligen gjordes åt miljön. Nu
              gör man så, som Ronny Olander pekat på, att man flyttar trafiken
              från en flygplats till en annan.
            </seg>
            <seg n="4b62b3c5">
              För min del är jag helt övertygad när det gäller Socialdemokraternas
              överenskommelse med Vänsterpartiet och Miljöpartiet. Jag noterar
              ännu en gång, herr talman, att ingen representant för dessa partier
              finns i kammaren nu. Det är den socialdemokratiske finansministern
              eller andra socialdemokrater som ständigt får ta dessa debatter
              när man ska försvara förslag som socialdemokrater i grund och
              botten inte står för och inte tycker är bra. Här har vi ytterligare
              ett sådant förslag. Det är så ofullkomligt.
            </seg>
            <seg n="1147a697">
              Jag har noga läst hela proposition 190, vilken ännu inte behandlats
              i skatteutskottet. Hela argumentationen är alldeles utmärkt, men
              slutsatsen är totalt felaktig. Slutsatsen borde ha blivit just
              att vi med kraft inom EU ska driva detta med att verkliga åtgärder
              vidtas för att minska flygets påverkan. I stället väljer man en
              skatt som flyttar lite trafik från det ena landet till det andra.
              Detta är ingen miljöpolitik över huvud taget, utan det är flyttpolitik!
            </seg>
            <seg n="8ccc0f07">
              Hela svaret från finansministern till exempel att det inte behövs
              en särskild skatt på resor från Hagfors eller så visar bara en
              sak: att detta inte är en miljöskatt utan någonting helt annat.
              Det är nämligen en eftergivenhetsskatt till Miljöpartiet och Vänsterpartiet.
            </seg>
          </u>
          <note type="speaker" n="eb89305f">
            Anf. 22 Finansminister PÄR NUDER (s):
          </note>
          <u who="unknown" xml:id="i-ed49d29fa37b463f-5" n="466e34b5">
            <seg n="dcf803bf">
              Herr talman! Bakgrunden till den nya flygskatten är, precis som
              sagts här i diskussionen, att flyget är det transportslag som
              har störst inverkan på miljön och att vi inte har några miljöstyrande
              verktyg för just det transportslaget.
            </seg>
            <seg n="806d6bc0">
              Det finns mycket tydliga utredningar, och i propositionen redovisas
              konsekvensanalyser av hur den här skatten dämpar den alltmer ökade
              tillväxttakten av flygresandet baserat på analyser som är gjorda
              av Statens institut för kommunikationsanalys, SIKA. Slutsatsen
              där är entydig, nämligen att om alla flygresor ersätts med resor
              med andra transportslag resulterar det i sänkta koldioxidutsläpp
              per passagerarkilometer eftersom flygets utsläpp överstiger dem
              som orsakas av de alternativa färdmedlen. Detta är den miljöpolitiska
              bakgrunden till den skatt som vi nu diskuterar.
            </seg>
            <seg n="a64301d3">
              Regeringen tycker precis som framförts i diskussionen här att
              visst vore det önskvärt om vi kunde få ett allomfattande system
              i Europa, en utsläppshandel med rättigheter även för flyget, just
              med tanke på att flyget är det transportslag som bidrar till den
              största klimatpåverkan i förhållande till utfört transportarbete
              och, som sagt, dessutom är det transportslag där det är den snabbaste
              ökningen.
            </seg>
            <seg n="2fa94f9d">
              Det sistnämnda är dock värt att ta fasta på, att ökningen där
              är snabbast. Jag tror nämligen att det är lika tydligt och uppenbart
              för alla konsumenter att flyget verkligen har denna negativa inverkan.
              Det kanske framstår som betydligt mer miljövänligt är vad det
              i själva verket är att flyga helt enkelt därför att vi inte har
              haft en debatt om flygets konsekvenser på miljön. Nu tydliggör
              vi, i avvaktan på att vi får ett alleuropeiskt omfattande utsläppshandelssystem,
              för konsumenterna att det faktiskt är en kostnad för miljön att
              förflytta sig med hjälp av flyg. Detta gör vi med hjälp av 94
              kr per passagerare som reser till en destination inom Europa och
              med 188 kr per passagerare som reser till en annan destination.
              Detta kommer att göra det än mer tydligt för än fler att flyget
              har negativa konsekvenser på miljön.
            </seg>
            <seg n="8cb9ea72">
              Så till den aktuella frågan om konsekvenser för Öresundsregionen
              och enkannerligen för Sturups flygplats. Jag är fullständigt övertygad
              om att det radikalt nya för Sturups vidkommande är det faktum
              att vi har byggt en bro över Öresund. Det gör det möjligt för
              skånska och andra resenärer att enkelt och smidigt förflytta sig
              till Kastrup och flyga därifrån. Alldeles oavsett om vi inför
              en flygskatt i Sverige eller inte utsätts Sturups flygplats för
              en helt ny konkurrenssituation med tanke på Öresundsbron. Det
              är i ljuset av det som man bör analysera Sturups situation mer
              än någon annans. Jag har till exempel lagt märke till att flygbolaget
              Ryan Air nu med motivering att flygskatten ska införas har dragit
              ned antalet flyglinjer från Sturup till Dublin. Å andra sidan
              har man samma motivering för att dra ned antalet flygresor från
              Göteborg till samma Dublin där man inte har någon Öresundsbro.
            </seg>
            <seg n="b6dcdf1b">
              Jag tror att man ska vara väldigt försiktig med att dra alltför
              långtgående slutsatser när det gäller flygbolagens intressen i
              det här sammanhanget. Hade vi inte haft några miljöstyrande skatter
              på bilismen är jag helt övertygad om att man på samma sätt som
              flygindustrin nu gör hade larmat om de negativa konsekvenserna.
              Jag är helt övertygad om att det här ligger i linje med den opinion
              som finns i Sverige, nämligen att vi ska ha starka miljöstyrande
              instrument.
            </seg>
          </u>
          <note type="speaker" n="edd37716">
            Anf. 23 KERSTIN ENGLE (s):
          </note>
          <u who="kerstin_engle_3b908b" xml:id="i-f9c5d3091dd88a08-1" n="97135b1a" next="i-efbe7ce0ec9402d8-1">
            <seg n="b05a4fca">
              Herr talman! På en av statsminister Göran Perssons hearingar
              i kommissionen om minskat oljeberoende talade forskaren Jonas
              Åkerman från KTH om flyget och dess verkningar. Svensken flyger
              sex gånger mer än det globala genomsnittet, ca 300 mil per år
              och svensk. Drygt 10 % är inrikesresor, och flyget står för 25
              % av trafiksektorns utsläpp. Skulle man applicera koldioxidskatten
              på flyget skulle en flygresa HelsingforsLondon belastas med ytterligare
              600 kr.
            </seg>
            <seg n="25ee7b07">
              Vi är nog helt överens, ministern och jag, om att flyget ska
              vara med och betala sina miljökostnader. Då är det viktigt att
              hitta incitament så att vi verkligen får miljövänligare flyg.
              Det finns mycket att göra inom flygsektorn när det gäller både
              bränsle och motorer, men inte minst när det gäller start och landning
              och att flyga effektivt. Att behöva vänta på landningstillstånd
              gynnar definitivt ingen miljö.
            </seg>
            <seg n="109f38e0">
              I den av regeringen nyss överlämnade transportpolitiska propositionen
              finns det mycket positivt om samordning av transportslag och inte
              minst samordning över gränserna. Jag skulle kunna räkna upp många
              fler bra saker som regeringen har föreslagit än vad vi hörde här
              nyss. Införande av kilometerskatt på tunga lastbilar motiveras
              med en ökad konkurrensneutralitet för svensk åkerinäring. Motsvarande
              resonemang hade varit värdefullt på flygområdet.
            </seg>
            <seg n="a1f391e6">
              När vi pratar om minskat oljeberoende och övergång till biobränslen
              talar vi samtidigt om de positiva sysselsättningseffekter som
              vi kan få av detta i Sverige. Men när det gäller flyget vidtar
              vi åtgärder som riskerar att gå i motsatt riktning. När det gäller
              konsumenterna tror jag att vi i princip är helt överens om den
              gröna skatteväxlingen, men här blev det mindre bra. För att stimulera
              medborgarna att ställa om energianvändningen av sina villor, köpa
              miljövänligare bilar med mera har regeringen kommit med många
              bra förslag som innebär att bilister och konsumenter får incitament
              att förändra sin konsumtion och då får incitament i den bemärkelsen
              att de får bidrag och att det blir billigare, inte att de ska
              betala mer. I fallet med flygskatten finns inga sådana incitament
              när det gäller miljön, varken för flygbolaget eller för konsumenten.
              I stället riskerar vi negativa effekter för tillväxt och sysselsättning.
            </seg>
            <seg n="38a567c0">
              Eftersom de flesta tycks vara överens om att inlemma flyget i
              handeln med utsläppsrätter, tycker jag att det vore värdefullt
              att få veta vad regeringen gör för att påskynda detta arbete i
              EU. Det tycks vara den mest angelägna åtgärden just nu att man
              ska få de incitamenten. Det har givit när det gäller industrin
              en mycket bättre miljö.
            </seg>
          </u>
          <note n="efaa020a">
            Anf. 24 GUNNAR ANDRÉN (fp):
          </note>
          <u who="kerstin_engle_3b908b" xml:id="i-efbe7ce0ec9402d8-1" n="97135b1a" prev="i-f9c5d3091dd88a08-1">
            <seg n="6b7e74f1">
              Herr talman! Det fanns ett ord i finansministerns inlägg här
              som var särskilt intressant. Det var ordet avvaktan, i avvaktan
              på. Det säger så mycket om att finansministern i grund och botten
              tycker att detta inte är något bra förslag. Man vill ha ett helt
              annat förslag, som jag som god miljövän, som Kerstin Engle som
              god miljövän och som Pär Nuder som god miljövän tycker är mycket
              bättre, nämligen att vi skulle beskatta själva utsläppen. Det
              kan vi vara överens om. I stället ska man införa andra konstiga
              andra skatter under tiden.
            </seg>
            <seg n="b6ffbc8a">
              Vi hade ett tag en skatt på aktiehandeln, valpskatt kallades
              den. Den gjorde att hela aktiehandeln flyttade till London. Nu
              får vi en flygskatt som tydligen inte kommer att få någon annan
              effekt än att man flyttar en massa landningar och belastar Kastrup
              ännu mer. Jag tycker inte att man ska dra den slutsatsen av SIKA:s
              analyser att det skulle göra att antalet flygresor sjunker och
              så vidare. Jag tror inte på det. Däremot håller jag helt med om
              att flyget naturligtvis också, liksom andra transportslag, måste
              ta sina kostnader. Det är det jag tycker att man inte gör utan
              man inför en annan konstig åtgärd.
            </seg>
            <seg n="6486c384">
              Nej, herr talman, detta är en uppgivenhetens politik. I stället
              för att införa och satsa på någonting som skulle vara verkligt
              effektivt, nämligen skatt på koldioxidutsläpp flyttar man på grund
              av en flygskatt flygtrafiken från en flygplats till en annan.
              Dessutom kommer man, precis som man får göra när man inte gör
              det riktigt från början, att tvingas att göra massor med undantag.
              Vi har pratat som Hagfors, jag kan nämna Visby där det till exempel
              kan bli flygskatter i den ena riktningen men inte i den andra.
              Detta är ingen miljöpolitik, detta är en uppgivenhetens politik.
            </seg>
          </u>
          <note type="speaker" n="ec813d09">
            Anf. 25 Finansminister PÄR NUDER (s):
          </note>
          <u who="unknown" xml:id="i-ed49d29fa37b463f-6" n="466e34b5">
            <seg n="4f8323c4">
              Herr talman! Kerstin Engle frågade om regeringen driver på i
              EU för att få ett europeiskt system med utsläppshandel. Ja, det
              gör vi, och vi gör det i olika sammanhang. Vi ska dessutom ha
              klart för oss att flygskatten är någonting som diskuteras väldigt
              intensivt i många av Europas länder av olika skäl, inte alla gånger
              från miljöpolitisk utgångspunkt men som en finansieringskälla
              för diverse saker. Flygskatten är en fråga som diskuteras, och
              den kommer att komma i flera länder med olika motiv. I vissa länder
              motiveras den av miljöpolitiken, i andra vill man öka inflödet
              till biståndet till tredje världen. Det finns en rad olika motiv
              för att införa flygskatter. Det viktigaste på sikt är naturligtvis
              att vi får till stånd ett gemensamt system, ett utsläppshandelssystem,
              på europeisk nivå.
            </seg>
            <seg n="b61259a8">
              Jag skäms inte alls att säga att vi inför den här flygskatten
              i avvaktan på därför att Sverige brukar gå före andra länder.
              Vi brukar ligga steget före framför allt på miljöpolitikens område.
              Problemet är bara att om vi bara skulle vänta på andra länder,
              skulle vi få vänta väldigt länge.
            </seg>
            <seg n="18047769">
              Häromdagen var det två forskare som i Svenska Dagbladet utvecklade
              just den synpunkten. Jonas Åkerman och Stefan Gössling diskuterar
              kring olika effekter av å ena sidan den väldigt starka ökningen
              av flygrörelser och å andra sidan behovet av att långsiktigt få
              in ett utsläppshandelssystem. De för ett resonemang om allt effektivare
              flygplan som i och för sig kan minska effekterna på miljön, men
              de kommer ändå fram till följande slutsats: Det är på denna grund
              vi kommer fram till att flygresandet om drygt 20 år kan komma
              att stå för en större klimatpåverkan än bilresandet, trots allt
              effektivare flygplan. Att inlemma flyget i EU:s system för handel
              med utsläppsrätter kan vara en del av en lösning. Men flyget kan
              troligen inte komma med i systemet förrän 2013. Om dagens utveckling
              fortsätter opåverkad kommer flygets utsläpp år 2013 att vara 25
              procent högre än år 2006. Enbart denna ökning motsvarar utsläppen
              från motsvarande utsläpp från allt personbilsresande i Storstockholm
              under ett år.
            </seg>
            <seg n="0d922f36">
              Vi har med andra ord inte råd att vänta så lång tid. Under tiden
              måste vi tydliggöra för konsumenterna att det kostar på för miljön
              att flyga, och det gör vi med hjälp av flygskatten.
            </seg>
          </u>
          <note type="speaker" n="93514136">
            Anf. 26 KERSTIN ENGLE (s):
          </note>
          <u who="kerstin_engle_3b908b" xml:id="i-c1ebf95ca78e8c35-0" n="97135b1a">
            <seg n="4fe47b9f">
              Herr talman! Ja, vi är säkert helt överens om det här med miljön.
              Jag vet också att Jonas Åkerman har vissa frågetecken kring detta
              att inlemma flyget i handeln med utsläppsrätter. Det visar också
              att det är viktigt att regeringen driver på och analyserar och
              att flygskatt är en länderövergripande skatt. Det är väl ett bra
              exempel på en fråga som måste diskuteras i EU så att man får konkurrensneutralitet.
            </seg>
            <seg n="0f1b8655">
              SIKA:s analyser av flygrörelserna är säkert bra. Men man kan
              ju också fundera kring vad minskat flygresande kan innebära för
              privatpersoner och för företag och företagsledare. Det är inte
              alltid positivt att bara minska flyget, utan det finns otroligt
              mycket mer man kan göra för att minska flygets miljöpåverkan.
            </seg>
            <seg n="ef478b52">
              Jag hoppas också, precis som finansministern, att flygskatten
              ska vara en tillfällig åtgärd i avvaktan på något som är väldigt
              mycket bättre. Men fram till dess är jag och många andra naturligtvis
              oroliga för de skador som kan åstadkommas, som jag har nämnt i
              mina tidigare inlägg.
            </seg>
            <seg n="ebb23063">
              Jag vill ändå tacka finansministern för svaret och förutsätter
              att regeringen följer utvecklingen mycket noggrant redan från
              första dagen, både för hela Sveriges skull och för den framtida
              miljöns skull.
            </seg>
          </u>
          <note n="9ffa2080">
            Överläggningen var härmed avslutad.
          </note>
          <note n="d826cb38">
            12 § Svar på interpellation 2005/06:375 om åtgärder mot reklam
            för sexuella tjänster
          </note>
          <note type="speaker" n="185a885a">
            Anf. 27 Statsrådet JENS ORBACK (s):
          </note>
          <u who="unknown" xml:id="i-ed49d29fa37b463f-7" n="466e34b5">
            <seg n="9be6b944">
              Herr talman! Helena Höij har frågat justitieministern vilka åtgärder
              regeringen avser att vidta för att reklam för sexuella tjänster
              ska kunna förbjudas.
            </seg>
            <seg n="16fad34f">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="cebbe5fd">
              Jag delar till stor del Helena Höijs beskrivning av problemet.
              Över åren har denna problembild komplicerats, vilket delvis kan
              hänföras till den snabba tekniska utvecklingen. Detta har haft
              betydelse för både kvantitet, tillgänglighet och spridning i vår
              vardag av kränkande reklam generellt. Det har blivit svårare att
              värja sig och möjligheten att välja bort könsdiskriminerande reklam
              har inskränkts. Det finns också tendenser i reklamen som är grövre,
              med en starkare anspelning på pornografi, än tidigare.
            </seg>
            <seg n="90cac7f1">
              Dagligen blir människor, främst kvinnor, kränkta och diskriminerade
              av olika typer av marknadsföring. Detta är orimligt. Alla ska
              kunna ha tillgång till och kunna röra sig fritt i det offentliga
              rummet på lika villkor. När kvinnor och flickor framställs som
              objekt bidrar det till att upprätthålla föreställningen om kvinnors
              underordning. Den ständiga exponeringen av dessa bilder bidrar
              också till en normalisering och en avtrubbning där vi riskerar
              att inte längre reagera på kränkningar och sexuella trakasserier.
              Regeringen anser att kvinnors rätt till sin kropp och sexualitet
              i dag är beskuren från en rad olika håll. Motverkandet av stereotypa
              och objektifierande bilder av kvinnor, liksom av kommersialisering
              och exploatering av kvinnor, är viktiga delar i arbetet för att
              kvinnor ska kunna åtnjuta den rätten och för att uppnå ett jämställt
              samhälle.
            </seg>
            <seg n="644558a8">
              Låt mig avslutningsvis klargöra att det redan enligt dagens lagstiftning
              är straffbart, som koppleri, att på olika sätt främja eller ekonomiskt
              utnyttja annans prostitution. Att till exempel tillåta annonser
              där prostitution erbjuds kan alltså bedömas som koppleri. Det
              kan även tilläggas att lagstiftningen mot prostitution i flera
              avseenden nyligen stärkts och utvidgats. Vidare pågår just nu
              inom Regeringskansliet arbete med att ta fram ett förslag till
              en nationell handlingsplan för det fortsatta arbetet med att bekämpa
              prostitution och handel med människor för sexuella ändamål, särskilt
              kvinnor och barn. I handlingsplanen kommer ett antal åtgärder
              som regeringen ska genomföra under perioden 20072010 att presenteras.
              Regeringen avser att överlämna handlingsplanen till riksdagen
              i form av en skrivelse under våren.
            </seg>
            <seg n="1478c73d">
              Liksom prostitution är sexualiseringen av det offentliga rummet
              en prioriterad fråga för regeringen. På det området har regeringens
              insatser huvudsakligen inriktats på kartläggande, kunskapsspridande
              och attitydförändrande insatser. 2,5 miljoner kronor har avsatts
              i projektmedel för detta syfte. I ett tilläggsdirektiv har uppdrag
              givits till Medierådet att ha ett tydligt genusperspektiv på sitt
              arbete och att särskilt uppmärksamma frågor gällande pornografi.
              I dagarna utkom Medierådets rapport Koll på porr skilda röster
              om sex, pornografi, medier och unga , vilken också har uppmärksammats
              i medierna. Regeringen bereder också frågan om att tillsätta en
              utredning gällande könsdiskriminerande reklam.
            </seg>
          </u>
          <note type="speaker" n="72035e3a">
            Anf. 28 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-e5da7dd381c8ba9e-0" n="76587ae8">
            <seg n="983cfea3">
              Herr talman! Jag vill tacka statsrådet för svaret, även om det
              direkt vidgar problemställningen till att handla om jag använder
              formuleringen i statsrådets svar spridning i vår vardag av kränkande
              reklam generellt. Min interpellation var faktiskt lite snävare
              än så.
            </seg>
            <seg n="192cd4bc">
              Låt mig inledningsvis vara tydlig med att vi självklart måste
              ta oss an problemet som ibland sammanfattas som sexualiseringen
              av det offentliga rummet att vi behöver bilda opinion, förändra
              attityder och öka våra kunskaper och sprida den kunskap som finns.
              Här kan säkert regeringen och myndigheter göra en del, och det
              framgår av svaret. Det privata näringslivet kan göra en hel del
              och vi har Näringslivets etiska råd när det gäller det som handlar
              om reklam. Jag tror att det civila samhället är en oerhört viktig
              resurs för att stärka unga kvinnors självbild och självkänsla
              och vilja att delta i debatten och motverka den här utvecklingen
              i samhället.
            </seg>
            <seg n="d364b3ac">
              Men min interpellation är som sagt, herr talman, mycket mer specifik
              än så. Den handlar specifikt om reklam för sexuella tjänster,
              alltså inte om diskriminerande reklam för kläder eller bilar där
              kvinnor utnyttjas på ett diskriminerande sätt. Jag hoppas att
              vi i den här debatten kan hålla ett lite snävare fokus så att
              jag från statsrådet kan få svar på frågan vad regeringen avser
              att göra på det här området.
            </seg>
            <seg n="1cc67fad">
              Bakgrunden till min interpellation är bland annat de så kallade
              porrbilar som kör omkring i Helsingfors, det vill säga bilar som
              med stora ljusreklamskyltar med lättklädda kvinnor gör reklam
              för de sexklubbar som finns här i huvudstaden.
            </seg>
            <seg n="25a68d32">
              För mig är det självklart att ett samhälle som erkänner alla
              människors lika och okränkbara värde måste reagera när kvinnor
              så systematiskt kränks och utnyttjas, och då är sexklubbarna ett
              mycket allvarligt problem. Även om de har en laglig verksamhet,
              vet vi att det finns en tydlig och mycket omfattande kriminell
              verksamhet som är kopplad till de här sexklubbarna. Det visade
              Sexualbrottskommittén redan för fem år sedan, år 2001, i ett betänkande
              om brott mot sexköpslagen, koppleri, narkotikabrott, olaga hot,
              misshandel och utpressning, som följer i sexklubbarnas spår. Den
              bild som klubbarna sprider av kvinnor är starkt kränkande.
            </seg>
            <seg n="133c3eee">
              Helsingforss stad har genom ordningsföreskrifter försökt få bukt
              med det, men Länsstyrelsen i Helsingforss län sade nej eftersom
              det inte var förenligt med vår yttrande- och tryckfrihetslagstiftning.
              Då skickade länsstyrelsen ett brev till regeringen för att uppmärksamma
              den på problemet och fråga vad de kunde göra i stället eller om
              regeringen var beredd att se över lagstiftningen. Enligt den information
              jag fått har regeringen inte svarat eller tagit några initiativ
              med anledning av brevet från länsstyrelsen.
            </seg>
            <seg n="b1323b2c">
              Jag vill upprepa frågan om statsrådet kan tänka sig att vidta
              några åtgärder när det gäller reklam för sexuella tjänster. Vi
              har ett förbud mot prostitution i Sverige. Vi har en lag som förbjuder
              sexköp. Samtidigt står vi handfallna inför reklam som bjuder ut
              kvinnor till försäljning. Må så vara att det inte handlar om prostitution,
              att det handlar om posering och annat, men enligt mitt sätt att
              se kan vi inte acceptera det, och jag vill därför höra statsrådets
              syn på detta.
            </seg>
          </u>
          <note type="speaker" n="a3e8132e">
            Anf. 29 Statsrådet JENS ORBACK (s):
          </note>
          <u who="unknown" xml:id="i-ed49d29fa37b463f-8" n="466e34b5">
            <seg n="63a1cbfd">
              Herr talman! Jag tycker att det är bra att försöka snäva in debatten,
              och jag ska göra vad jag kan för att besvara den fråga som Helena
              Höij specificerar.
            </seg>
            <seg n="5ca2fad2">
              För att komma åt någonting måste man titta på vilka verktyg man
              kan använda. Vi kan ta porrbilarna som exempel. Också jag tycker
              att de är en kränkning. De passerar utanför Rosenbad. Jag har
              stött på dem när jag stått med mina döttrar på ett övergångsställe,
              och de har frågat: Pappa, vad är det där? Det känns otillständigt.
              Det är en reklam som man inte kan ta sig bort från.
            </seg>
            <seg n="0ed58932">
              Det finns, tror jag, tre möjligheter att göra något. Den första
              är att titta på ordningsreglerna. Det var så Helsingforss stad
              ville få bort porrbilarna, alltså för att de störde ordningen.
              Det fick de emellertid inte. Ärendet överklagades till länsrätten,
              men staden fick inte ta bort dem mot bakgrund av yttrandefriheten
              för den näringsidkaren.
            </seg>
            <seg n="9633497f">
              Den andra möjligheten, det andra sättet, att komma åt det är
              att titta på marknadsföringslagen, att inte tillåta kränkande
              reklam. Jag tycker att det är kränkande att man åker omkring med
              nakna kvinnokroppar på bilen. Däremot kan man säga att det är
              en mer tillbörlig reklam. Det är alltså mer otillbörligt att sälja
              motorsågar med nakna kvinnor på. I regeringen tittar vi nu på
              möjligheten att se över marknadsföringslagen för att den vägen
              ta bort könskränkande reklam.
            </seg>
            <seg n="e3dc6640">
              Den tredje möjligheten, som Helena Höij vill att vi nu ska tala
              mer om, gäller hur vi kan göra något åt reklamen för sexuella
              tjänster. Det är ju så att reklam bara kan förbjudas om det är
              fråga om en olaglig sexuell tjänst. Hur lite vi än tycker om dessa
              klubbar måste vi kunna påvisa att de gör något olagligt. Där det
              kan påvisas är också reklamen olaglig, eftersom det då handlar
              om koppleri. Vi har i Sverige prejudicerande domar i fall där
              man uttryckligen gjort reklam för illegala tjänster det fall jag
              tänker på gällde prostitution. Den annonsören fälldes och dömdes
              för koppleri.
            </seg>
            <seg n="90e3aa4f">
              Vi måste i så fall diskutera olagliga tjänster. Jag tror nämligen
              att det är svårt att säga till någon att den personen inte får
              göra reklam för en laglig tjänst, och då hamnar vi tillbaka i
              de två första delarna som jag talade om, alltså att man bryter
              ordningen eller att vi har en marknadsföringslag som inte tolererar
              könsdiskriminerande reklam.
            </seg>
            <seg n="06e509ab">
              Om vi ska göra något åt reklamen för sexuella tjänster måste
              vi tillse att den sexuella tjänst som erbjuds och görs reklam
              för också är olaglig. Det var i det sammanhanget jag talade om
              den svenska prostitutionslagstiftningen.
            </seg>
          </u>
          <note type="speaker" n="42a5f855">
            Anf. 30 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-e5da7dd381c8ba9e-1" n="76587ae8">
            <seg n="4568ef2c">
              Herr talman! Att göra förändringar i marknadsföringslagen förstår
              jag blir svårt. Det är väldigt krångligt. Det finns många gränsdragningsproblem.
              Vi har mängder med utredningar på det området som visar hur svårt
              det är, och därför kan man diskutera om det behövts den långa
              beredningstid som vi haft för att se över marknadsföringslagen.
              Men då har vi åter vidgat frågan till att handla om kränkande
              reklam i största allmänhet, och eftersom det området är så svårt
              har jag valt att titta på reklam för just sexuella tjänster.
            </seg>
            <seg n="9527432a">
              Vi har redan i dag förbud mot att göra reklam för laglig verksamhet.
              I tryckfrihetsförordningen och i yttrandefrihetsgrundlagen har
              vi undantag. Man får till exempel inte göra reklam för alkohol.
              I tryckfrihetsförordningens 1 kap. 9 § finns ett antal punkter
              uppräknade där grundlagen inte gäller. Det måste alltså in i grundlagen
              vilka områden det är. Jag tycker att man kunde ha en punkt om
              detta, och jag hade hoppats att regeringen varit beredd att utreda
              hur vi även kunde få in en punkt om sexuella tjänster, också lagliga
              sexuella tjänster. Det är inte förbjudet att förtära alkohol,
              det är inte förbjudet att sälja alkohol i Sverige, men det är
              förbjudet att göra reklam för den.
            </seg>
            <seg n="6ffc6136">
              Den lagen ligger under justitieministerns ansvarsområde, och
              därför var min fråga ursprungligen ställd till justitieministern.
              Jag debatterar gärna frågan med jämställdhetsministern, men det
              fanns en poäng med det. Jag tror nämligen att om vi ska vänta
              på att få förändringar i marknadsföringslagen tittar vi mycket
              långt in i framtiden. Tyvärr tittar vi väl även nu långt i framtiden,
              eftersom vi inte hinner få in några ändringar i grundlagen före
              valet. Nu drar det ut på tiden. Jag hade alltså velat att man
              skulle titta på möjligheten till ändringar i yttrandefrihetsgrundlagen
              och tryckfrihetsförordningen.
            </seg>
            <seg n="89ba249c">
              Vi hade samma debatt när det gällde barnpornografi. Det fanns
              en debatt om att vi inte kan förbjuda barnpornografi, att det
              inte går att kombinera med vår starka yttrandefrihetsgrundlag
              och vår starka tryckfrihetsförordning. Det visade sig dock vara
              möjligt. Vi fick in ett undantag i grundlagen. Det var Kristdemokraterna
              som drev den frågan. I dag finns inte ett enda politiskt parti
              som vill att vi ska ta bort det undantaget. Tvärtom vill alla
              ha den kvar, vilket jag ser när vi är ute och talar med företrädare
              för andra länder.
            </seg>
            <seg n="0ba9c4ab">
              Vi är oerhört stolta över att vi klarat av att behålla en stark
              yttrandefrihet och en stark tryckfrihet samtidigt som vi kan lagföra
              personer som sprider barnpornografi. Vi har kunnat göra det till
              ett brott enligt den svenska lagen. Jag tycker att vi måste vara
              lika tydliga när det gäller reklam för sexuella tjänster. Det
              går. Vi ska inte gömma oss bakom lagarna.
            </seg>
            <seg n="d39dbaa4">
              I debatten om yttrandefrihet och tryckfrihet förtränger man ofta
              att det även finns andra värden, värden som är lika grundläggande
              för demokratin som yttrandefrihet och tryckfrihet, som har lika
              starkt behov av skydd och där yttrandefriheten inte överordnas
              de andra värdena. Vi har på goda grunder redan inskränkt yttrandefriheten
              och tryckfriheten för att det finns andra värden som är lika viktiga
              för vår demokrati. Vi har ett sådant exempel i den här debatten.
            </seg>
          </u>
          <note type="speaker" n="001162b4">
            Anf. 31 Statsrådet JENS ORBACK (s):
          </note>
          <u who="unknown" xml:id="i-ed49d29fa37b463f-9" n="466e34b5">
            <seg n="beee3a0c">
              Herr talman! Jag kan i nästan alla stycken hålla med om det som
              Helena Höij tar upp. Det finns undantag när det gäller alkohol.
              Det finns undantag när det handlar om tobak, och så vidare. Däremot
              håller jag fast vid min princip att det finns tre möjligheter
              ordningslag, marknadsföringslag och att se om det görs reklam
              för illegala tjänster.
            </seg>
            <seg n="1c13fbeb">
              Om jag tolkar Helena Höij rätt så menar hon att vi skulle kunna
              titta på marknadsföringslagen när det gäller just sexuella tjänster.
              Då kommer vi tillbaka till det andra instrumentet, nämligen marknadsföringslagen.
              I den beredning som vi nu har i Regeringskansliet avser vi att
              komma fram till ett förslag om hur vi ska arbeta med marknadsföringslagen.
            </seg>
            <seg n="e201318b">
              Möjligen kan man tycka att den tar lång tid. Men vi vet ju att
              också kd har gjort liknande försök, där man har fått både konstitutionsutskottet
              och lagutskottet emot sig. Man har sagt att detta är en inskränkning
              i yttrandefriheten. Det är två rekvisit som måste uppfyllas: Ni
              måste visa att det har blivit mycket värre, och ni måste visa
              att alla andra åtgärder har varit verkningslösa. Därför är det
              viktigt, när vi nu kommer med denna fråga igen, att vi skapar
              en utredning och tar fram direktiv som verkligen leder till att
              vi kan komma fram till ett annat beslut, precis som en åklagare
              inte ska ta upp ett fall om han inte tror att det kan bli en fällande
              dom.
            </seg>
            <seg n="d8ed34ed">
              Därför tar det tid. Det handlar om att vi ska få ett bra underlag
              för att få igenom en lag som vi alla kan stå för.
            </seg>
          </u>
          <note type="speaker" n="54d4ed82">
            Anf. 32 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-e5da7dd381c8ba9e-2" n="76587ae8">
            <seg n="5c2580d0">
              Herr talman! Jag delar statsrådets bedömning och åsikten att
              vi måste göra något åt detta. Jag har också läst lagutskottets
              senaste betänkande där man har behandlat motioner på det här området.
              Där talar man om de rekvisit som måste vara uppfyllda för att
              man ska kunna göra inskränkningar i marknadsföringslagen. Det
              beror på att marknadsföringslagen lyder under de yttrandefrihets-
              och tryckfrihetsgrundlagar som vi har i dag.
            </seg>
            <seg n="881bc225">
              Om det nu visar sig att det är svårt att få igenom en förändring
              i marknadsföringslagen måste vi kanske se över yttrandefrihets-
              och tryckfrihetsgrundlagarna. Behöver vi kanske ett undantag där?
              Det är ju dessa grundlagar som sätter käppar i hjulet för ändringar
              i marknadsföringslagen. Nu har vi gått på pumpen så många gånger.
            </seg>
            <seg n="46e3383e">
              Jag delar ambitionen med det vida scopet, men vill vi uppnå resultat
              här måste vi nog inskränka oss. Sedan får vi tala om det som vi
              diskuterade i början på den här debatten: attitydförändringar,
              opinionsbildning, kunskapsspridning och så vidare.
            </seg>
            <seg n="5b3bfb1d">
              Vi måste få en lag som stoppar de verkligt grova fallen där man
              gör reklam för kvinnors kroppar. Om vi lyckas med det har vi mer
              på fötterna när vi diskuterar språkbruket på gymnasierna med unga
              tjejer och killar. Då har vi mer på fötterna när vi pratar med
              det privata näringslivet om hur de utformar reklam. Men om vi
              inte ens lyckas sätta stopp för reklam för kvinnors kroppar sätter
              vi oss själva i ett underläge.
            </seg>
            <seg n="e348208b">
              Mot bakgrund av den långa historia som denna fråga har måste
              vi nu titta på en annan lösning. Då måste vi se på detta specifika
              problem och överväga om vi ska skapa ett undantag i YGL och TF.
            </seg>
          </u>
          <note type="speaker" n="92acc4e5">
            Anf. 33 Statsrådet JENS ORBACK (s):
          </note>
          <u who="unknown" xml:id="i-ed49d29fa37b463f-10" n="466e34b5">
            <seg n="0c91de49">
              Herr talman! Jag tror att vi kan göra saker tillsammans på ett
              bra sätt. Vi är båda oroliga som samhällsmedborgare och kanske
              också som föräldrar. Vi kan se att det har blivit mycket värre.
            </seg>
            <seg n="3b168a36">
              Det värsta scenariot jag kan tänka mig är att vi slår oss till
              ro och finner oss i att det är så här. Våra barn har bara en uppväxt,
              och som barn är det lätt att tro att det är så här det ska vara.
              Därför är jag mycket tacksam för den här debatten, för att vi
              lyfter upp den stereotypisering och objektifiering av pojkar och
              flickor som gör att handlingsalternativen begränsas. För många
              flickor framstår det som att man måste vara på ett visst sätt
              för att tillfredsställa andras förväntningar.
            </seg>
            <seg n="e2271d97">
              Jag hoppas att jag kan komma tillbaka till Helena Höij med förslag
              på konkreta åtgärder. Men till att börja med är jag glad för att
              vi har den här debatten. Verkligheten är något vi utformar, och
              den är inte självklar.
            </seg>
          </u>
          <note n="9ffa2080">
            Överläggningen var härmed avslutad.
          </note>
          <note n="6557a058">
            13 § Bordläggning
          </note>
          <note n="dc8cc41f">
            Anmäldes och bordlades
          </note>
          <note n="2e388234">
            14 § Anmälan om frågor för skriftliga svar
          </note>
          <note n="8a921b46">
            Anmäldes att följande frågor för skriftliga svar framställts
          </note>
          <note n="33ce4a77">
            den 15 maj
          </note>
          <note n="a21466f5">
            Staffan Danielsson
          </note>
          <note n="a21466f5">
            Staffan Danielsson
          </note>
          <note n="0e01fd81">
            Annika Qarlsson
          </note>
          <note n="b6dc6429">
            Maria Hassan
          </note>
          <note n="8575b160">
            Joe Frans
          </note>
          <note n="8575b160">
            Joe Frans
          </note>
          <note n="e846e3a2">
            Johan Pehrson
          </note>
          <note n="a21466f5">
            Staffan Danielsson
          </note>
          <note n="d642017f">
            Åsa Torstensson
          </note>
          <note n="24ebb779">
            Lennart Fremling
          </note>
          <note n="1a76ea2b">
            Lars-Ivar Ericson
          </note>
          <note n="1a76ea2b">
            Lars-Ivar Ericson
          </note>
          <note n="5bdcf586">
            Solveig Hellquist
          </note>
          <note n="3a85e9d6">
            Anna Grönlund Krantz
          </note>
          <note n="30da3463">
            Frågorna redovisas i bilaga som fogats till riksdagens snabbprotokoll
            tisdagen den 30 maj.
          </note>
          <note n="f5cc440d">
            15 § Anmälan om skriftliga svar på frågor
          </note>
          <note n="33e996cc">
            Anmäldes att skriftliga svar på följande frågor inkommit
          </note>
          <note n="a75acbf4">
            den 12 maj
          </note>
          <note n="5c6c5db3">
            Allan Widman
          </note>
          <note n="6357ded7">
            Mikael Oscarsson
          </note>
          <note n="63cbb448">
            Tuve Skånberg
          </note>
          <note n="1a76ea2b">
            Lars-Ivar Ericson
          </note>
          <note n="97dc28c1">
            Svaren redovisas i bilaga som fogats till riksdagens snabbprotokoll
            tisdagen den 30 maj.
          </note>
          <note n="73f82d90">
            16 § Kammaren åtskildes kl. 12.44.
          </note>
          <note n="2d319ebd">
            Förhandlingarna leddes
          </note>
          <note n="94517328">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
