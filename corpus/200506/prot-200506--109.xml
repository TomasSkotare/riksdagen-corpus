<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--109</head>
          <docDate when="2005-04-24">2005-04-24</docDate>
        </div>
      </front>
      <body>
        <div>
          <note n="e4f45bc2">
            ﻿
          </note>
          <note n="0f45beb2">
            Riksdagens protokoll
          </note>
          <note n="62a1d729">
            2005/06:109
          </note>
          <note type="date" n="2e373e08">
            Måndagen den 24 april
          </note>
          <note n="951b7c78">
            Kl. 10:00 - 10:49
          </note>
          <note n="decad771">
            1 § Justering av protokoll
          </note>
          <note n="421c8cd3">
            Justerades protokollet för den 18 april.
          </note>
          <note n="2177e36f">
            2 § Meddelande om frågestund
          </note>
          <note n="2199f8c8">
            Tredje vice talmannen meddelade att vid frågestunden torsdagen
            den 27 april kl. 14.00 skulle frågor besvaras av statsminister
            Göran Persson.
          </note>
          <note n="f2c5ff45">
            3 § Anmälan om fördröjda svar på interpellationer
          </note>
          <note n="bf13a615">
            Till riksdagen hade inkommit följande skrivelser:
          </note>
          <note n="1750b500">
            Interpellation 2005/06:352
          </note>
          <note n="44f5444d">
            Interpellation 2005/06:352 av Håkan Larsson (c)
          </note>
          <note n="5e456089">
            Interpellationen kommer att besvaras måndagen den 8 maj 2006.
          </note>
          <note n="7f7824b2">
            Anledningen till fördröjningen är att statsrådet är på tjänsteresa.
          </note>
          <note n="57eb133a">
            Helena Lindberg
          </note>
          <note n="8a20aaa3">
            Interpellation 2005/06:355
          </note>
          <note n="4ca2e247">
            Interpellation 2005/06:355 av Stefan Attefall (kd)
          </note>
          <note n="5e456089">
            Interpellationen kommer att besvaras måndagen den 8 maj 2006.
          </note>
          <note n="9f835f96">
            Skälet till dröjsmålet är besök av Koreas vice premiärminister.
          </note>
          <note n="09bc7a43">
            Leif Pagrotsky
          </note>
          <note n="4e315f6a">
            4 § Svar på interpellation 2005/06:286 om fungerande polisverksamhet
            i hela landet
          </note>
          <note type="speaker" n="86fc06c0">
            Anf. 1 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-0" n="4e6e018d">
            <seg n="5005fb99">
              Fru talman! Maud Olofsson har frågat mig vilka åtgärder jag avser
              att vidta för att snarast garantera en fungerande polisverksamhet
              i alla landets kommuner.
            </seg>
            <seg n="d16b1e68">
              Som Maud Olofsson säkert känner till har den socialdemokratiska
              regeringen gjort kraftiga satsningar på polisen. Sedan år 2000
              har polisens anslag ökat med 2,7 miljarder kronor fram till år
              2006, och tillskott har aviserats för år 2007 med ca 700 miljoner
              kronor. Enligt Rikspolisstyrelsens beräkningar uppgår nu det totala
              antalet poliser till över 17 500 efter den senaste examinationen
              av aspiranter. Det innebär en ökning med 1 500 poliser på bara
              några få år. För till exempel Västerbottens del innebär detta
              att det blivit 55 fler poliser sedan år 2000.
            </seg>
            <seg n="30493133">
              Med denna kraftiga satsning på polisen har regeringen sett till
              att det finns goda förutsättningar för polisen att bedriva sin
              verksamhet. Det är viktigt att det finns poliser i hela landet
              där människor bor och där det begås brott. Det är dock Rikspolisstyrelsen
              och inte regeringen som fördelar polisens resurser över landet.
              Det är sedan polismyndigheterna själva som ansvarar för fördelningen
              av poliser och civila inom myndigheten.
            </seg>
            <seg n="57bc451d">
              Fördelningen av polisresurser över landet behöver därför växa
              fram i en dialog mellan polismyndigheternas egen bedömning av
              var ytterligare polisresurser gör bäst nytta och de behov av polisresurser
              som exempelvis lokala företrädare kan se. Det är inte min uppgift
              som justitieminister att bedöma i exakt vilka kommuner det bör
              finnas en fast bemanning av poliser. Däremot är det min uppgift
              att se till att polisen har tillräckligt med resurser så att det
              kan bli fler poliser i hela landet, och det har det också blivit.
            </seg>
          </u>
          <note n="23300b12">
            Då Johan Linander, som skulle delta i överläggningen i stället
            för Maud Olofsson som framställt interpellationen och som meddelat
            att hon var förhindrad att närvara vid sammanträdet, inte var
            närvarande i kammaren förklarade tredje vice talmannen överläggningen
            avslutad.
          </note>
          <note n="3ad8ca4a">
            5 § Svar på interpellation 2005/06:346 om poliskostnader i samband
            med publika evenemang
          </note>
          <note type="speaker" n="156cf713">
            Anf. 2 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-1" n="4e6e018d">
            <seg n="c8d77e4a">
              Fru talman! Bengt-Anders Johansson har frågat mig vilka åtgärder
              jag avser att vidta för att genomföra en förändring av regelverket
              kring kostnadsansvaret för polisens bevakning av olika publika
              evenemang. Han har vidare frågat mig vad jag avser att vidta för
              åtgärder för att öka möjligheterna för olika arrangörer av sådana
              evenemang att genomföra dessa i Sverige, så att inte dessa på
              grund av kostnader för bevakning tvingas att flytta utanför Sverige.
            </seg>
            <seg n="3de01d33">
              Det är viktigt att Sverige är en mötesplats för olika typer av
              evenemang som lockar publik och väcker intresse hos allmänheten.
            </seg>
            <seg n="3d0fb831">
              Jag anser att lagstiftningen kring vem som ska stå för bevakningskostnaden
              i samband med evenemang fungerar bra. En viktig del i lagstiftningen
              är att den som i vinstsyfte anordnar en offentlig tillställning
              ska ersätta polismyndighetens kostnader för ordningshållningen
              vid tillställningen. Jag tycker att det är en rimlig ordning att
              kommersiella arrangörer, till skillnad från ideella föreningar,
              står för sina egna kostnader.
            </seg>
            <seg n="10af0802">
              Det är alltid polismyndigheternas uppgift att svara för allmän
              ordning och säkerhet om de resurser som arrangören tillhandhåller
              inte skulle visa sig vara tillräckliga. I den mån polisen kan
              begära ersättning från arrangörer berör det endast den personal
              som finns inne på eller i omedelbar anslutning till det område
              där tillställningen hålls. Ordningshållning utanför detta område
              är givetvis inte arrangörens ansvar utan det är förbehållet polisen,
              även i de fall en ordningsstörning kan förväntas uppkomma som
              en direkt följd av en anordnad tillställning av något slag.
            </seg>
            <seg n="0dbad7a3">
              På Rikspolisstyrelsen pågår för närvarande en översyn av den
              praxis som utvecklats hos polismyndigheterna kring kostnadsansvaret
              för polisbevakning vid evenemang. Om det i denna översyn eller
              på annat sätt framkommer skäl till att förtydliga gällande regelverk
              kommer jag att vidta sådana åtgärder.
            </seg>
          </u>
          <note n="1a92f024">
            Då Bengt-Anders Johansson, som framställt interpellationen, anmält
            att han av familjeskäl inte kunde närvara vid sammanträdet förklarade
            tredje vice talmannen överläggningen avslutad.
          </note>
          <note n="cc62acfc">
            6 § Svar på interpellationerna 2005/06:348 och 349 om det ökande
            antalet ungdomsrån i Malmö
          </note>
          <note type="speaker" n="f374853c">
            Anf. 3 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-2" n="4e6e018d">
            <seg n="9456d0da">
              Fru talman! Tobias Billström har frågat mig vilka åtgärder jag
              tänker vidta för att antalet rån i Malmö som klaras upp ska öka
              och för att se till att personrån riktade från invandrarungdomar
              mot svenska ungdomar minskar. Han har också frågat mig vilka åtgärder
              jag tänker vidta för att säkerställa att de ungdomar som anmäler
              brott upplever att deras anmälan tas på allvar. Han har ställt
              en fråga till mig och statsrådet Jens Orback om hur regeringen
              tänker agera för att det interdepartementala samarbetet för integration
              och brottsbekämpning stärks. Han har också frågat statsrådet Jens
              Orback vilka åtgärder regeringen avser att vidta för att bryta
              utanförskapet i utsatta områden i Malmö. Interpellationen till
              statsrådet Jens Orback har överlämnats till mig.
            </seg>
            <seg n="94694b7e">
              Det är allvarligt att antalet personrån ökat så kraftigt i Malmö.
              Dessa brott drabbar i stor utsträckning ungdomar och personer
              som redan lever under besvärliga sociala förhållanden. Precis
              som Tobias Billström säger är anmälningsbenägenheten låg för personrån
              och det faktiska antalet brott sannolikt större.
            </seg>
            <seg n="690f362c">
              En grundläggande förutsättning för polisens förmåga att förebygga
              och utreda brott är att den har tillräckliga resurser. Regeringen
              har fram till i dag ökat polisens anslag med 2,7 miljarder sedan
              år 2000. Detta innebär att det i dag finns 1 500 fler poliser
              än år 2000. För Polismyndigheten i Skåne har regeringens satsning
              på polisen resulterat i att antalet anställda poliser har ökat
              med 215 sedan år 2000. Detta innebär att polisen i Skåne har givits
              goda förutsättningar för att bekämpa även denna typ av brottslighet.
            </seg>
            <seg n="b486d467">
              Inom ramen för polisens mängdbrottsprojekt arbetar polisen intensivt
              med att minska antalet mängdbrott och att klara upp fler brott.
              För personrånen, som många gånger begås av och drabbar ungdomar,
              finns det i polisens mängdbrottsprojekt ett särskilt angivet mål
              om att personuppklaringen ska öka.
            </seg>
            <seg n="91d48e13">
              Jag vill också betona vikten av det lokala arbetet för att bekämpa
              personrånen. Polismyndigheten i Skåne ser allvarligt på utvecklingen,
              och man har därför tillsatt en rånkommission i Malmö. Detta är
              ett bra initiativ, och jag kommer noga att följa resultatet av
              kommissionens arbete.
            </seg>
            <seg n="78953b94">
              Det behöver kanske inte sägas, men jag förväntar mig självfallet
              att polisen bemöter dem som anmäler brott på ett professionellt
              sätt och i övrigt vidtar de åtgärder som är nödvändiga för att
              brott ska klaras upp.
            </seg>
            <seg n="b77237d4">
              Vi måste givetvis bekämpa det utanförskap och den fattigdom och
              segregation som ligger bakom mycket av ungdomsbrottsligheten.
              För det behöver vi en politik för arbete, utbildning och socialt
              ansvarstagande. I regeringens vårproposition föreslår regeringen
              därför en rad åtgärder för att stärka integrationen och motverka
              utanförskap inom skolan, på arbetsmarknaden och i särskilt utsatta
              bostadsområden.
            </seg>
            <seg n="e2da2e38">
              Den här typen av brottslighet är särskilt allvarlig om den följer
              etniska skiljelinjer. Brottslighetens orsaker måste ses mot bakgrund
              av människors sociala och ekonomiska situation. Jag tycker dock
              att man ska akta sig för att ställa olika grupper mot varandra
              och att man definitivt inte ska särbehandla gärningsmän med en
              viss etnisk bakgrund.
            </seg>
          </u>
          <note type="speaker" n="0fa4d378">
            Anf. 4 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-fe40efd739c80ff3-0" n="52b59cbf">
            <seg n="69fa287e">
              Fru talman! Tack justitieministern för svaret! Ett brott är alltid
              allvarligt, men det finns brott som är extra allvarliga. Där intar
              personbrotten en särställning, särskilt när de begås av en ung
              människa i livets början och riktas mot en människa i samma ålder.
              Grunden för tung brottslighet läggs tidigt. Det vet vi genom forskningen.
              Därför måste samhället också signalera tydligt och klart när brott
              begås.
            </seg>
            <seg n="bcf539d7">
              Det är i ljuset av detta som vi måste se den ungdomsbrottslighet
              som spritt sig i Malmö under senare år. Det är inte förenligt
              med vad vi kallar för rättsmedvetande att en ung kille det är
              främst unga killar som det är fråga om, även om det i Malmö nu
              också finns väletablerade tjejgäng med både intagningsritualer
              och uniformstecken kan fortsätta att råna människor på deras egendom
              gång efter annan. Det är alltså inte okej att man när man går
              ut från sin lektion för att gå hem från skolan för tredje gången
              blir bestulen på sin mobiltelefon och blir sparkad, slagen och
              hotad.
            </seg>
            <seg n="29f7c732">
              När människor rånas och förnedras i den omfattning som nu sker
              i Malmö 649 personer, av vilka de flesta är unga, år 2004 och
              905 personer år 2005 är detta, som sagt, en fråga som borde röna
              mycket större uppmärksamhet från regeringens sida. Men jag ser
              inte att statsrådets svar till mig i dag här i kammaren är särskilt
              upplyftande, snarare tvärtom.
            </seg>
            <seg n="e983445f">
              Justitieminister Thomas Bodström är ensidigt inriktad på antalet
              poliser i brottsbekämpningen trots att alla vet att det är påföljdssystemen,
              vad som händer efter det att man har begått brottet, det vi kallar
              för straffsystemet, som egentligen är den svaga länken. I fråga
              om integrationen är det bara vårpropositionens svaga innehåll
              som lyfts fram, trots att ingenting i denna är nyheter och alla
              vet att problemen inte uppstod i går. Malmö har varit en otrygg
              stad ända sedan Göran Persson blev statsminister, även om jag
              inte ska skylla detta på hans korta tid som bosatt i Malmö.
            </seg>
            <seg n="ef1ae41a">
              I dag har rättsväsendet inte de instrument som man behöver. Unga
              människor i Malmö ges regelmässigt vård inom socialtjänsten som
              påföljd, trots att siffran för återfall för dem som får den här
              påföljden är 70 %. Samtalet med socialtanten är någonting som
              många helt enkelt skrattar åt för att därefter gå ut och råna
              ytterligare en elev på mobiltelefonen.
            </seg>
            <seg n="1d621834">
              Jag ser inga ansatser, varken i justitieministerns svar här i
              dag eller i den politik som regeringen bedriver och har bedrivit,
              som kommer att ändra det här förhållandet. Jag har själv vid flera
              tillfällen lyft fram tanken på att avskaffa straffmyndighetsålder,
              det tror jag skulle vara bra, liksom särskilda ungdomsfängelser.
              Men detta avvisar justitieministern.
            </seg>
            <seg n="819825d7">
              I grunden är det nog utanförskapet som är huvudproblemet. Det
              är genom hopplösheten som man slussas in i kriminellt beteende.
              Utanförskapet beror på att det inte finns en politik för arbete
              i regeringens agenda, bara en politik för sysselsättning. Därför
              bryts inte heller den onda cirkel som i dag innebär att två av
              tre personer i Malmö lever på bidrag i stället för att ha ett
              riktigt arbete.
            </seg>
            <seg n="bbdec918">
              Vi moderater har i kammaren lagt fram förslag om lärlingsintroduktion,
              nystartsjobb och jobbavdrag. Vi vill skapa förutsättningar för
              att människor i områden som Rosengård, Hermodsdal och Kroksbäck
              för att nämna några av de områden som är utsatta ska få en chans
              att komma in från utanförskapet. När de unga människornas föräldrar
              får möjlighet att försörja sig själva kommer det är i alla fall
              jag helt övertygad om grunden för gängkriminaliteten och ungdomsrånen
              att dras undan. Men det kommer inte att ske med den politik som
              regeringen nu för.
            </seg>
          </u>
          <note type="speaker" n="dcebb3c8">
            Anf. 5 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-3" n="4e6e018d">
            <seg n="81e94e65">
              Fru talman! Det är riktigt att man inte bara ska tala om antalet
              poliser. Det är vi helt överens om, men det kan ändå vara värt
              att nämna det när det är Sveriges största satsning någonsin och
              en ökning som vi gör för sjätte året i rad. Men jag förstår att
              Tobias Billström inte vill prata om det. Det är någonting där
              Moderaterna annars tidigare har varit väldigt måna om att den
              diskussionen ska föras.
            </seg>
            <seg n="6ff31fdb">
              Det behövs mycket mera. Det är också riktigt, och det är väl
              därför som Tobias Billström ställer den här frågan, att det behövs
              nya påföljder. Det är just det som jag och vi har drivit och som
              vi nu har lagt fram en proposition om. Det innebär att vi får
              andra påföljder för ungdomar än vad vi har i dag. Det är någonting
              som säkert också Tobias Billström känner till. Det är viktigt
              därför att de påföljder som vi har bygger på att det är vuxna
              människor. De viktigaste påföljderna, böter och fängelse, är inte
              bra anpassade för ungdomar. Fängelse, som Tobias Billström föreslår,
              är inte heller bra. Det vet man från all forskning och från all
              erfarenhet från de länder som har ungdomsfängelser. Det tror jag
              inte att vi behöver ägna så mycket tid åt. Det blir bara en enda
              effekt, och det är att de här unga personerna fostras i en kriminell
              bana.
            </seg>
            <seg n="95459dca">
              Böter är inte heller någon bra påföljd därför att det inte ger
              de reaktioner som kan behövas. Det är därför som vi i det nya
              påföljdssystemet vill att det ska finnas en ny påföljd, ungdomstjänst.
              Man ska få arbeta av sitt straff. Det ska vara på det sättet att
              man inte får välja själv och att man ska visa att man gör rätt
              för sig, men man ska inte stötas bort från samhället. Det här
              är ett samhällsansvar. Vi kan inte säga att det enbart är deras
              fel.
            </seg>
            <seg n="d566d4f4">
              Vi ska också utvidga möjligheterna till medling. Det är också
              viktigt; det vet jag som har arbetat med de här ungdomarna. Många
              gånger har de unga inte den mognad och den empati som behövs,
              men när de kommer i direkt kontakt med sitt brottsoffer är det
              en väldigt viktig väckarklocka. Det vet alla som har varit med
              vid den här typen av träffar. Det är någonting som är väldigt
              ingripande när man får ta ansvar på det sättet. Det är också en
              viktig sak för brottsoffret. Det här ska finnas i alla kommuner
              i framtiden.
            </seg>
            <seg n="3e565779">
              Vi ska också skärpa socialtjänstlagen på det sättet att det ska
              finnas en möjlighet att döma till en konsekvens om man bryter
              mot de överenskommelser som har gjorts. Det är också viktigt därför
              att man då får en bättre möjlighet att sätta press på den unga.
              Det vi är ute efter är just att det ska finnas en möjlighet att
              sätta denna press men fortfarande komma ihåg att det finns ett
              ansvar för kommunerna och för samhället.
            </seg>
            <seg n="382e95c1">
              Däremot anser vi inte att straffmyndighetsåldern ska sänkas.
              Nu säger Tobias Billström att jag avvisar förslag om det. Men
              det är inte bara jag som avvisar det. Det gör Tobias Billströms
              egen partiledning. Det är faktiskt så. Då är det lättare att du
              går till din egen partiledning och säger att det är någonting
              som Moderaterna ska driva. Men det gör ni inte.
            </seg>
            <seg n="8474bed7">
              Jag vill fråga Tobias Billström var gränsen ska gå. Vi har tidigare
              haft debatter om detta, och om jag uppfattade svaret rätt då skulle
              det inte finnas någon gräns alls. Då vill jag att Tobias Billström
              ska berätta om den inställningen består eller om han har ändrat
              inställning sedan dess.
            </seg>
          </u>
          <note type="speaker" n="12077617">
            Anf. 6 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-fe40efd739c80ff3-1" n="52b59cbf">
            <seg n="24dbe75f">
              Fru talman! Till skillnad från justitieministern försöker jag
              alltid besvara de frågor som ställs till mig, och jag ska lämna
              ett mycket klart och tydligt svar: Jag tycker inte att det ska
              finnas någon specificerad straffmyndighetsålder. Men det innebär
              inte att jag tycker att treåringar ska sitta i fängelse ifall
              de begår brott. Det innebär att man ska avpassa påföljden efter
              den persons ålder som har begått brottet.
            </seg>
            <seg n="7ec764e8">
              Fru talman! Ungdomsbrottsligheten är ett gift som vi har all
              anledning att ta på största allvar. För varje person som rånas
              växer misstänksamheten och otryggheten och också den potentiella
              främlingsfientligheten i vårt samhälle. Statsrådet säger undvikande
              i svaret att man inte ska särbehandla gärningsmän med viss etnisk
              bakgrund. Jo, det tycker jag definitivt att man ska göra. Man
              ska i klartext tala om att politikens misslyckande med att få
              olika etniska grupper in på arbetsmarknaden är det som skapar
              grunden för kriminaliteten. Man ska inte hyckla med att detta
              i sin tur gör att utanförskapets resultat knyts till de större
              städernas utsatta områden där människor inte får förutsättningar
              att arbeta och göra rätt för sig. Varför rånas inte unga människor
              regelmässigt på sina mobiltelefoner i Gnosjö, i Gislaved eller
              i Värnamo? Varför förekommer inte denna specifika typ av brottslighet
              i de orter där invandrarna har fått jobb men desto mer frekvent
              i städer och områden där det omvända förhållandet råder?
            </seg>
            <seg n="9181b368">
              Det är också märkligt hur en debatt avslöjar saker. I dag ser
              vi exempelvis att behovet av en integrationsminister uppenbarligen
              är rätt litet. Jag ställde medvetet två olika interpellationer
              till två olika ministrar, eftersom bekämpandet av brottslighet
              är en sak och grunderna för den en helt annan. Nu står justitieministern
              här i kammaren, och då blir också svaren därefter korthuggna och
              rätt intetsägande.
            </seg>
            <seg n="7e21b7e5">
              Under de tolv år som Socialdemokraterna styrt Malmö och Sverige
              har ungdomsbrottsligheten präglats av två tendenser. Den har varit
              ständigt stigande, och den har blivit grövre. Farligast av allt
              är den tendens som jag pekar på i min interpellation, det vill
              säga att ungdomsrånen nu alltmer utvecklas mot att handla om kontroll,
              makt och bestraffning. Det är inte föremålen i sig som står i
              centrum för de invandrargäng som rånar. Det är inte pengar och
              värdeföremål som man är intresserad av, utan det är makten och
              möjligheten att få förnedra som står i centrum.
            </seg>
            <seg n="2252710e">
              Mot denna utveckling finns bara två botemedel. Det ena är att
              bryta utanförskapet, vilket inte kommer att ske med denna regerings
              förslag som i sitt sista budgetförslag under mandatperioden inte
              levererar någonting nytt i förhållande till den första budgeten
              som lades fram när mandatperioden började 2002. Trots att statsminister
              Göran Perssons, Thomas Bodströms chefs, besked i regeringsförklaringen
              2002 var att det var en av regeringens viktigaste uppgifter att
              öka invandrade svenskars tillträde till arbetsmarknaden går inte
              utvecklingen åt det hållet. Utanförskapet förblir stort och med
              det också förutsättningarna för kriminaliteten.
            </seg>
            <seg n="1b273196">
              Jag är mycket orolig som riksdagsledamot, inte bara för Moderaterna
              utan specifikt för Malmö, för att konsekvenserna av regeringens
              misslyckade politik inom skolan, arbetsmarknaden och rättspolitiken
              till slut utlöser konflikter som vi i dag bara kan se konturerna
              av. Det vore fruktansvärt om så skedde.
            </seg>
            <seg n="a19d705e">
              Ska utvecklingen vändas måste politiken ändra kurs och arbetet
              inriktas på att skapa förutsättningar för integration. Den budget
              som nu ligger på riksdagens bord och som statsrådet upprepade
              gånger hänvisar till är inte ett tillräckligt åtgärdsprogram för
              att åstadkomma den typen av förändringar.
            </seg>
          </u>
          <note type="speaker" n="ca14de81">
            Anf. 7 JOHAN PEHRSON (fp):
          </note>
          <u who="johan_pehrson_abbeca" xml:id="i-5a015ae67d442745-0" n="b9eccbbc">
            <seg n="490ab132">
              Fru talman! Också i mitt län och Thomas Bodströms län, Örebro,
              finns de här problemen med unga människors kriminalitet som ser
              ut att kunna bli grövre och till viss del öka. Det går enligt
              statistiken snabbt upp och ned beroende på om det är några tillfälliga
              projektinsatser från polisen. Men jag var nyligen i Hallsberg
              och träffade socialchef och närpolischef. De var mycket oroade
              över den utveckling som finns på skolorna i en mindre kommun som
              Hallbergs kommun i Örebro län.
            </seg>
            <seg n="4ac73263">
              Jag tror att alla här är överens om att det viktigaste vi har
              att göra är att förebygga brottslighetens orsaker. Då handlar
              det självklart om det som vi nu har hört en diskussion om, om
              integrationspolitiken. Ser man till att människor får en plats
              i Sverige på riktigt är mycket vunnet. Men det är en politik som
              kräver åtgärder för jobb, riktiga jobb och inga konstiga plusjobb
              som är låtsasjobb för att skyla över statistiken. Man ska fokusera
              på riktiga jobb, måhända med insatser som lägre skatt på tjänster,
              måhända att man ser över något regelverk för ungdomar som ska
              in på arbetsmarknaden. Kom ihåg att alternativet här är de så
              kallade plusjobben. Vi måste motverka missbruk i alla former.
              Vi måste se till att våra skolor levererar de bästa av kunskaper
              och inte bara slår världsrekord i oordning, som sker i Sverige
              i dag.
            </seg>
            <seg n="bab108ce">
              Sedan finns det några saker som är väldigt, väldigt viktiga för
              att motverka brottsligheten. Det är satsningar på barn- och ungdomspsykiatri,
              det är satsningar på saker som motverkar ungdomsarbetslöshet,
              men det kan också vara att se till att det finns en missbrukarvård.
              Jag träffar otroligt många unga människor som har fastnat i knarkmissbruk
              och annat missbruk.
            </seg>
            <seg n="28f936c8">
              Här kan vi se att regeringen i tio års tid har skurit ned på
              satsningarna mot missbruk, vilket också har drabbat unga människor.
              Om man sitter fast i knarket är det klart att man mycket lätt
              hamnar i brottslighet. Då vill jag ge en poäng till den satsning
              som nu görs, En satsning för livet som ett projekt kallas. Det
              är mycket bra. Men jag vill understryka att i alla fall för Folkpartiet
              liberalernas del är satsningar på missbrukarvård någonting annat
              än att ha tillfälliga, kortsiktiga projekt. Detsamma gäller den
              satsning som har gjorts mot narkotika inom kriminalvården.
            </seg>
            <seg n="0c3d13f3">
              Men, fru talman, det som ändå är det viktigaste som diskuteras
              nu är frågan om insatser mot unga lagöverträdare. Då har jag en
              avgörande frågeställning till justitieminister Thomas Bodström.
              Det är hans vilja att just nu driva igenom en möjlighet att använda
              sig av mycket mer av åtalsunderlåtelse i utbyte mot så kallad
              medling. Jag är den förste att säga att medling är bra. Medling
              ska erbjudas offensivt. Men det är väldigt viktigt att komma ihåg
              att det är bra att det också sker en rättegång, att det klarläggs
              vad som hände där på Möllevångstorget i Malmö eller på Stora torget
              i Örebro den där lördagsnatten. När pojke 16 år sparkar ned pojke
              15 år och tar hans mobiltelefon är det väldigt viktigt att processen
              får löpa och att det inte blir som Thomas Bodström och Socialdemokraterna
              vill, att det ska vara mer av att det inte ska bli en rättegångssak,
              att sanningen inte ska komma fram utan att man ska se till att
              det blir medling och att man ska prata om det.
            </seg>
            <seg n="be04db07">
              Jag tycker att man ska ha en rättegång och att det ska klarläggas
              att den ene pojken sparkade ned den andre och att han är skyldig.
              Han ska få en påföljd. Det ska sannolikt vara en mycket avancerad
              vård inom socialtjänsten, eller vad man nu döper om det till.
              Men det måste prövas i domstol. Sedan kan det också bli fråga
              om medling. Detta är väldigt, väldigt viktigt. Den väg som regeringen
              är inne på nu när det gäller medling är, vill jag påstå, väldigt
              allvarlig, och den är fel.
            </seg>
          </u>
          <note type="speaker" n="1ad3f5a7">
            Anf. 8 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-4" n="4e6e018d">
            <seg n="33de89bc">
              Fru talman! Ja, det är viktigt att integrationen fungerar. Det
              är ingen lätt sak i något land, oavsett vilka som flyttar till
              landet. Men jag tror att Tobias Billström ändå har följt den diskussion
              som har varit den senaste veckan om att Sverige ligger långt,
              långt fram.
            </seg>
            <seg n="9dae3014">
              Det är självklart så att det kan göras bättre saker. Det har
              vi gjort tidigare och vi gör det igen, därför att vi fortsätter
              att satsa på dem som har det allra svårast. Vi rycker inte undan
              benen för dem. Vi satsar nu så att det kommer ut 1 000 flera i
              de 100 mest utsatta skolorna. Det är så oändligt mycket viktigare
              än att prioritera skattesänkningar.
            </seg>
            <seg n="d57f1942">
              Även om svensk ekonomi är den allra starkaste kommer det ändå
              i framtiden att vara någon eller några som inte har jobb. Vi kan
              inte heller bara förlita oss på den så kallade marknaden, även
              om, som sagt, den svenska ekonomin står stark.
            </seg>
            <seg n="cfc6bd66">
              Därför är det viktigt, Johan Pehrson, med plusjobb. Det är inga
              låtsasjobb. Den person som har fått det här jobbet och går hem
              till sin familj och berättar att han har fått jobb igen ska inte
              du förnedra med att säga att han har fått ett låtsasjobb. Det
              är ett riktigt jobb han har fått. Däremot har det fått ske genom
              arbetsmarknadspolitiska insatser, men det är ett jobb lika mycket
              värt som något annat.
            </seg>
            <seg n="77a4c2cb">
              Vi kan inte bara förlita oss på arbetsmarknaden. Vi kommer också
              i framtiden att behöva ge, precis som sägs här, ett starkt socialt
              stöd till dem som är utsatta.
            </seg>
            <seg n="d4ea0a14">
              Vi har gjort många viktiga saker. Det har skapat uppemot 300
              000 nya jobb under den här mandatperioden. Men det är fortfarande
              så att vissa människor står utanför arbetsmarknaden även om arbetslösheten
              går ned. Då är svaret från alliansen att vi ska sänka ersättningen
              till dem. Det ni säger är att människor ska flytta. Men det går
              inte alltid. Då slås de ut, och då hamnar familjen, och inte minst
              barnen, i en hopplös situation. Det ser vi i de länder där man
              förespråkar låga skatter i stället för ett socialt ansvarstagande.
              Det är, precis som herrarna säger här, grunden för att unga personer
              utvecklar brottslighet, så vi är helt överens om det. Men det
              är ni som har den felaktiga politiken. Det är där man för en sådan
              politik som ungdomsbrottsligheten finns.
            </seg>
            <seg n="77134cdc">
              Vi ska däremot fortsätta med vår politik, som bygger på att vi
              visserligen får betala en del skatter men också gör de här insatserna
              som leder till att vi trots allt har en bättre integration.
            </seg>
            <seg n="2f9b0fe8">
              Nu ska vi fortsätta att utveckla påföljdssystemet. Då måste jag
              ändå ställa en konkret fråga igen till Tobias Billström. Nej,
              du vill inte att treåringarna ska sitta i fängelse. Men vill du
              att treåringarna ska vara med på rättegångar? Det skulle jag vilja
              ha svar på.
            </seg>
            <seg n="b5671d82">
              Vi anser att det är viktigt att vi driver en politik som ger
              klara och tydliga påföljder, men det ska inte innebära att man
              sänker straffmyndighetsåldern. Vi ska inte ha rättegångar med
              tre- och fyraåringar, inte heller med sex- och sjuåringar. Det
              är ett socialt ansvarstagande för skola, socialtjänst och andra
              delar av samhället, men det är inte en fråga för rättsväsendet.
            </seg>
            <seg n="de4e6fc6">
              Vi ska fortsätta att bedriva den politik som innebär att vi bekämpar
              brott, men vi bekämpar också de sociala orsakerna. Det är på det
              sättet som vi har bäst chans att lyckas. Med det nya påföljdssystemet
              har vi kommit en bit på väg. Men vi ska inte tro att påföljdssystemet
              är det som är grunden för att bekämpa ungdomsbrottslighet, utan
              det är att bekämpa de sociala orsakerna.
            </seg>
          </u>
          <note type="speaker" n="913f6e0d">
            Anf. 9 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-fe40efd739c80ff3-2" n="52b59cbf">
            <seg n="cb3c7d73">
              Fru talman! Den här debatten har, tyvärr, visat precis vad som
              är problemet, nämligen att samband mellan utanförskap och brottslighet
              inte hanteras av regeringen på det mycket kraftfulla sätt som
              hade behövts.
            </seg>
            <seg n="52e1bbca">
              Det är rätt märkligt att höra justitieministern stå här i talarstolen
              och säga att Sverige skulle vara i framkant i integrationspolitiken
              när vi 2004 hade 649 brott, personrån, begångna i Malmö och vi
              nu har 905. Det är alltså en rätt kraftig ökning. Det skulle då
              vara en framgång i integrationspolitiken när vi vet att majoriteten
              av de här rånen har begåtts av unga människor och dessutom har
              riktats från invandrade ungdomar mot svenska ungdomar, precis
              som jag förklarade i utgångspunkten för interpellationen. Ministern
              ger bilden av att det är med punktinsatser som man ska hantera
              det här. Det tror inte jag och mitt parti på. Det är bara genom
              en sammanhållen och genomtänkt strategi som man kan bekämpa utanförskapet
              och få ned ungdomskriminaliteten. Och ministern har inte kunnat
              leverera en trovärdig bild här i kammaren av hur man ska kunna
              lösa de här problemen.
            </seg>
            <seg n="af60f2a2">
              Sedan var det då frågan om sänkt straffbarhetsålder, som är en
              fråga som jag själv driver här i kammaren och tror väldigt starkt
              på. Jag har ännu inte lyckats få mitt parti att fullt ut anamma
              idén, men jag jobbar på det. Ministern ställer frågan om treåringar.
              Låt oss koncentrera oss på den grupp som är riktigt intressant,
              14-åringarna. De är alldeles utanför straffbarhetsåldern och kan
              i dag begå rån och andra brott utan att bli straffade, ställda
              inför rättegång och få möta rättsprocessen.
            </seg>
            <seg n="50a2be2c">
              Innan jag i dag gick till kammaren såg jag på Sydsvenskans hemsida
              att i går greps fyra pojkar i åldrarna 1419 år av polisen strax
              efter det att de misshandlat, rånat och hotat tre män på Smedjegatan
              i Malmö. Och ministerns besked här i kammaren är: Det är helt
              okej. Vi dömer dem till påföljd inom socialtjänsten en påföljd
              där vi vet att 70 % återfaller i brottslighet. Vi tänker inte
              göra någonting åt det här problemet. Vi anser att vi bedriver
              en kraftfull politik, tror jag var det uttryck som ministern använde.
            </seg>
            <seg n="41320026">
              Vi har en helt annan uppfattning från den borgerliga alliansens
              sida. Vi har en treklöver med lärlingsintroduktion, nystartsjobb
              och jobbavdrag som vi tror starkt på och som vi kommer att sjösätta
              efter det att vi har tagit makten den 17 september. När vi har
              gjort det, då läggs också grunden för att bryta utanförskapet
              på riktigt i de här områdena.
            </seg>
          </u>
          <note type="speaker" n="f1498352">
            Anf. 10 JOHAN PEHRSON (fp):
          </note>
          <u who="johan_pehrson_abbeca" xml:id="i-5a015ae67d442745-1" n="b9eccbbc">
            <seg n="8cb2d0c7">
              Fru talman! Det intressanta med sådana här debatter är att vi
              har så olika bilder av verkligheten. Jag är den förste som vill
              skriva under på att jag tror att justitieministern och den socialdemokratiska
              regeringen som tillsammans med Vänsterpartiet och Miljöpartiet
              styr vårt land vill vårt lands bästa. Man vill väl och försöker
              väl, men kalla fakta gör tyvärr att vi lever i helt skilda världar,
              fru talman, om man ska lyssna på justitieministern.
            </seg>
            <seg n="456eb8ce">
              Om det här var en tecknad Disneyfilm skulle Thomas Bodströms
              näsa växa och slå i glasrutan där borta. Han säger: Vi ska fortsätta
              att satsa på dem som har det svårast.
            </seg>
            <seg n="9e6b4889">
              Varför har man då skurit ned på missbrukarvården? Varför har
              man då skurit ned så att man har en missbrukarpsykiatri som är
              haveriartad? Varför har vi ökat ungdomsarbetslösheten i Sverige
              med 30 % de senaste fyra åren? Varför har barnfattigdomen fortsatt
              att växa?
            </seg>
            <seg n="a1c1d0bc">
              Detta är verklighetsbeskrivningar som är besvärande. Jag säger
              inte att Thomas Bodström vill att det ska vara så här. Jag säger
              bara att det ser ut så här.
            </seg>
            <seg n="1d4512de">
              Att då säga att vi ska fortsätta att satsa på dem som har det
              svårast är väldigt konstigt. De kommer ju att få det ännu svårare
              om det är detta som kallas satsningar. Jag hoppas att justitieministern
              inte menar det.
            </seg>
            <seg n="9cb1c885">
              När det gäller unga lagöverträdare finns det en allvarlig beröringsångest
              för Socialdemokraterna. Det handlar om att man har väldigt svårt
              att koppla ihop handling och konsekvens. De unga som ofta har
              haft en jobbig och tuff uppväxt, ofta totalt kärlekslös, måste
              få mer hjälp att koppla ihop handling och konsekvens. De har inte
              haft en närvarande förälder som har kunnat göra det.
            </seg>
            <seg n="c2cc0ef0">
              Därför säger vi från Folkpartiet liberalerna att det är okej
              att i domstol pröva även den som är under 15 år. Det behöver inte
              vara några påföljder, men man ska pröva ansvaret i domstol och
              se till att man meddelar kraftfulla åtgärder till socialtjänsten.
              Se till att alla brott utreds också av dem under 15 år. Vänd på
              kuttingen och se till att undantaget blir huvudregel. Man kan
              självklart undanta någon snöbollskastning på Vasaskolan i Örebro
              om det inträffar.
            </seg>
            <seg n="51ebaee9">
              Huvudregeln är att alla brott ska utredas eftersom alla brott
              är allvarliga och leder till att fler unga går ned sig mer både
              som gärningsmän och brottsoffer.
            </seg>
          </u>
          <note type="speaker" n="fa4c39f5">
            Anf. 11 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-1cf35821404acfe5-5" n="4e6e018d">
            <seg n="6f088e69">
              Fru talman! Det är inte min näsa som växer. Det är faktiskt era.
            </seg>
            <seg n="0241e72f">
              Jag har läst ett pressmeddelande där Johan Pehrson på fullt allvar
              påstår att det skulle vara färre poliser i dag än 1994. Det är
              fel. Det vet du. Du är en alldeles för hederlig person för att
              skriva sådana saker i ett pressmeddelande.
            </seg>
            <seg n="1f811253">
              Tobias Billström målar upp en bild av att ungdomsbrottsligheten
              ökar. Vad har du för stöd för det? Det finns i alla fall inget
              stöd för det i den forskning som bedrivs kring de sakerna. Där
              gör man också brottsofferundersökningar.
            </seg>
            <seg n="94fa990d">
              Det innebär inte att vi är nöjda. Det finns sådant som är väldigt
              allvarligt. Det gäller till exempel personrånen i södra Sverige.
              Det är vi fullt medvetna om.
            </seg>
            <seg n="da605d86">
              Vi ska inte försöka förvrida verkligheten. Vi ska fortsätta att
              bedriva det här arbetet. Vi gör det på bred front. Vi gör det
              genom att se till att vi bekämpar ungdomsbrottsligheten. Vi kommer
              också att fortsätta att bekämpa de sociala orsakerna. Det är just
              den kombinationen som gör att vårt alternativ är så mycket bättre
              än ert.
            </seg>
          </u>
          <note n="1fc28cb3">
            Överläggningen var härmed avslutad.
          </note>
          <note n="20d4b170">
            7 § Svar på interpellation 2005/06:328 om Upphandlingskommittén
            och ratificeringen av ILO-konvention 94
          </note>
          <note type="speaker" n="0895c474">
            Anf. 12 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-1cf35821404acfe5-6" n="6db1532f">
            <seg n="77898d35">
              Fru talman! Camilla Sköld Jansson har frågat mig vilka åtgärder
              jag tänker vidta för att ILO:s konvention nr 94 ska ratificeras.
              Hon har även frågat vilka övriga åtgärder jag tänker vidta för
              att offentliga upphandlingar på ett effektivt sätt ska kunna bidra
              till att värna om kollektivavtalen och till att diskriminering
              och dumpning av anställningsvillkor motverkas.
            </seg>
            <seg n="2910a025">
              ILO-konventionen nr 94 angående arbetsklausuler i kontrakt däri
              offentlig myndighet är part kräver bland annat att arbete som
              utförs inom ramen för ett offentligt upphandlingskontrakt ska
              ske på villkor som inte är mindre gynnsamma än vad som följer
              av representativa kollektivavtal som täcker det aktuella arbetet
              och som gäller där arbetet utförs. ILO-konventionen har hittills
              ratificerats av 60 stater. Av dem är nio medlemmar i Europeiska
              unionen, däribland Danmark och Finland.
            </seg>
            <seg n="d49319ee">
              Upphandlingsutredningen har nyligen presenterat sitt slutbetänkande
              (SOU 2006:28). I betänkandet konstateras att det i dagsläget får
              anses osäkert om en tillämpning av de krav konventionen ställer
              är förenlig med de nya upphandlingsdirektiven och andra gemenskapsrättsliga
              regler. Å andra sidan framgår inte av betänkandet att utredningen
              skulle ha funnit några absoluta hinder mot en tillämpning av konventionens
              krav.
            </seg>
            <seg n="36a1151f">
              Betänkandet remissbehandlas för närvarande. Vi kommer att närmare
              överväga förutsättningarna för en ratifikation när vi har fått
              en samlad bild av remissinstansernas synpunkter. Mitt mål är dock
              att Sverige ska ratificera konventionen.
            </seg>
            <seg n="91e2630c">
              Beträffande åtgärder i övrigt för att motverka social dumpning
              med mera kan noteras att de nya EG-direktiven om upphandling innehåller
              regler som tydligt tar sikte på lönedumpning. En upphandlande
              myndighet som får in ett anbud som förefaller onormalt lågt kan
              begära att den leverantör som lämnat anbudet närmare förklarar
              det låga priset. Myndigheten kan be leverantören att klarlägga
              bland annat om han har tagit hänsyn till bestämmelser om arbetsförhållanden
              som gäller där det aktuella arbetet ska utföras. Om myndigheten
              inte är nöjd med leverantörens förklaring får anbudet förkastas.
            </seg>
            <seg n="31f02ffb">
              Vidare kan noteras att de nya upphandlingsdirektiven också innehåller
              bestämmelser om att en upphandlande myndighet får ställa särskilda
              krav på hur ett upphandlingskontrakt ska fullgöras, givet att
              kraven är förenliga med gemenskapsrätten. I direktiven anges särskilt
              att bland annat sociala hänsyn kan tas när sådana krav ställs.
              En ratifikation av ILO-konventionen är alltså inte det enda sättet
              att åstadkomma att offentlig upphandling kan inbegripa sociala
              hänsyn.
            </seg>
            <seg n="a1f551c1">
              Inom Regeringskansliet pågår arbete med att ta fram en proposition
              med förslag till införande av de nya EG-rättsliga upphandlingsreglerna
              i svensk lag, bland annat bestämmelserna om onormalt låga anbud
              och om särskilda krav på hur upphandlingskontrakt ska fullgöras.
            </seg>
            <seg n="6f698e65">
              Upphandlingsutredningen har i sitt slutbetänkande föreslagit
              att bestämmelsen om särskilda krav på fullgörandet av ett upphandlingskontrakt
              ska slopas och ersättas av en generell bestämmelse som innebär
              att en upphandlande myndighet bör ställa bland annat sociala krav
              vid upphandling, om det är påkallat med hänsyn till upphandlingens
              art. En sådan regel lägger inte någon skyldighet på de upphandlande
              myndigheterna. Den skulle ändå på ett effektivt sätt kunna bidra
              till att offentliga upphandlingskontrakt fullgörs på villkor som
              är skäliga för dem som sysselsätts med kontraktet.
            </seg>
          </u>
          <note type="speaker" n="34aabcb4">
            Anf. 13 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-882e561c3d826636-0" n="ca23e838">
            <seg n="06f0481f">
              Fru talman! Jag vill tacka Sven-Erik Österberg för svaret som
              är positivt men samtidigt lite avvaktande.
            </seg>
            <seg n="d81f3bda">
              EU-medlemskapet gör ju att våra kollektivavtal är pressade från
              olika håll och ständigt ifrågasätts, mycket utifrån att det blir
              en konflikt mellan EG:s övergripande mål om fri konkurrens, fri
              rörlighet mellan varor, tjänster och kapital och så vidare. Försvaret
              av kollektivavtal måste föras brett, och vi måste använda olika
              verktyg. Offentlig upphandling är en av nycklarna.
            </seg>
            <seg n="c7e45c18">
              Det upphandlas för över 400 miljarder kronor per år. Det borde
              vara självklart att krav på kollektivavtal ska kunna ställas eller
              att offentliga medel över huvud taget ska användas på sådant sätt
              att de inte bidrar till diskriminering eller dumpning av löner
              och anställningsvillkor.
            </seg>
            <seg n="638e39e5">
              Det är inte självklart i dag. Det finns en osäkerhet, inte minst
              hos kommuner och landsting, både om vad som gäller och vad som
              är möjligt att göra. På många håll drivs den här frågan. Den har
              varit uppe i fullmäktigeförsamlingar. Moderaterna och de borgerliga
              partierna är genomgående emot, trots att man i talarstolar säger
              att det är viktigt att värna kollektivavtalen. När det kommer
              till konkret handling vill man inte ställa upp.
            </seg>
            <seg n="24602f0a">
              På en del håll har fullmäktigeförsamlingar fattat beslut om att
              man vill ställa krav på kollektivavtal, men det har överklagats
              från borgerligt håll.
            </seg>
            <seg n="556a2ca3">
              Än så länge finns det inga prejudicerande domar. Det finns ingen
              regeringsrättsdom. Det finns domar från kammarrätt och länsrätt
              i Halland. De domarna har ifrågasatts av arbetsrättsjurister.
              De menar att man har tolkat hur Sverige har implementerat olika
              EG-direktiv men man har inte gått till ursprungskällorna. Det
              finns de som hävdar, Kurt Junesjö bland annat, att man skulle
              kunna använda till exempel utstationeringsdirektivet som en murbräcka
              för att hävda att det inte bara är möjligt utan även påkallat
              att ställa krav på kollektivavtal.
            </seg>
            <seg n="a6b37fb9">
              Rättsläget är oklart. Upphandlingskommittén svävar ju också på
              målet. Då kan man välja att ta fasta på att den säger att den
              inte har hittat rättsliga hinder för att ratificera konventionen.
              Det är ju något att ta fasta på.
            </seg>
            <seg n="6332974a">
              Frågan är aktuell. Den kommer att avgöras i olika fullmäktigeförsamlingar
              i landet. Jag vet att kommun- och landstingspolitiker kommer att
              följa den här debatten och noga lyssnar till vilket besked regeringen
              lämnar.
            </seg>
            <seg n="0636806e">
              Min konkreta fråga när det gäller förhållandena här och nu är:
              Kan de kommun- och landstingspolitiker som vill driva denna fråga
              hänvisa till Sven-Erik Österberg och den här debatten och säga
              att regeringen ger dem sitt stöd för att vid offentlig upphandling
              ställa krav på kollektivavtal?
            </seg>
          </u>
          <note type="speaker" n="6b058c7e">
            Anf. 14 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-1cf35821404acfe5-7" n="6db1532f">
            <seg n="17114773">
              Fru talman! Jag har haft kontakt med ganska många kommunpolitiker
              om detta, och kanske speciellt efter domen nere i Halland där
              man fick en motgång på så sätt att det sades att man inte kan
              ställa krav på själva kollektivavtalet. Det är väl ungefär så
              som rättsläget bedöms just nu. Sedan är det väl riktigt att det
              inte finns några direkt prejudicerande domar. Vi känner sedan
              tidigare till att kammarrätten har avkunnat domar som har gått
              i den riktningen.
            </seg>
            <seg n="75ceff71">
              Men jag ser egentligen inte några stora problem i fråga om detta.
              Hasse Karlsson, alltså arbetsmarknadsministern, och jag har vid
              olika tillfällen diskuterat ILO-konventionen 94. Vår ambition
              och absoluta vilja är, om vi får fortsätta att regera efter valet
              i höst, att se till att den blir ratificerad. Det är målet.
            </seg>
            <seg n="a37581a0">
              Som jag sade är det nio länder i Europeiska unionen som har ratificerat
              ILO-konventionen. Det tycker jag är ett skäl att göra det. Sedan
              får man naturligtvis ha en process för det på så vis att vi naturligtvis
              för den här dialogen med kommissionen, så att vi inte får en massa
              trassel på vägen dit.
            </seg>
            <seg n="79daf857">
              Man ska veta att de flesta av de nio länder som har ratificerat
              ILO-konventionen gjorde det i slutet av 50-talet, så det har gått
              ganska lång tid. Att inte Sverige gjorde det, vilket Camilla Sköld
              Jansson säkert känner till, var därför att vi på 50-talet tyckte
              att det var så självklart att kollektivavtal gällde. Tage Erlander
              skrev till och med i sina dagböcker att det var att slå in öppna
              dörrar och att det egentligen inte fanns något skäl att göra det.
              Och den här konventionen är ju från 1949.
            </seg>
            <seg n="85c92339">
              Det som är viktigt att peka på i konventionen är att den inte
              ger rätt att ställa krav på kollektivavtal, däremot att ställa
              krav på villkor i enlighet med kollektivavtal eller villkor som
              inte är sämre än vad som föreskrivs i kollektivavtal.
            </seg>
            <seg n="c6cbdaae">
              Det finns en poäng med det, nämligen att man är medlem i facket
              i Sverige, att det är den okränkta föreningsrätten som gäller,
              att det är parterna som kommer överens om kollektivavtal och att
              det är fackets jobb att se till att det finns ett kollektivavtal
              på arbetsplatsen. Det är en del av detta.
            </seg>
            <seg n="8c80eb66">
              Man får också vara försiktig så att man inte gör en institution
              av detta så att det är staten som bestämmer om kollektivavtal.
              Jag tycker att det är väldigt viktigt just att man kan ställa
              krav i enlighet med kollektivavtal. Sedan får parterna, facket
              i det här fallet, se till att det finns ett sådant kollektivavtal
              som gäller. Det har i de flesta fall egentligen inte varit något
              större problem om det andra är tydligt.
            </seg>
            <seg n="432e3acd">
              Mitt råd till kommuner är att de i fullmäktigeförsamlingarna
              ställer krav vid upphandling på att inget arbete får utföras som
              betalas sämre eller sker på villkor som är sämre än vad som föreskrivs
              i gällande kollektivavtal. I praktiken blir det samma sak. Sedan
              får facket följa upp detta och se till att lönen ligger i nivå
              med gällande kollektivavtal och naturligtvis också se till att
              det finns ett kollektivavtal på arbetsmarknaden.
            </seg>
            <seg n="b258ecea">
              Att gå längre och ställa krav på kollektivavtal medför direkt
              att man får domar som går i den riktningen och att man får bryta
              upp detta. Det var en diskussion som jag förde bland annat med
              mina partivänner nere i Halmstad efter den diskussion som hade
              varit där.
            </seg>
            <seg n="670d43c3">
              En ambition som är alltför långtgående i det läge som vi nu befinner
              oss i gör att man stöter på patrull och att det blir problem i
              stället för att man använder de möjligheter som jag anser finns
              just nu i enlighet med vad som föreskrivs i ILO-konventionen om
              att ställa krav i enlighet med kollektivavtal och att arbete absolut
              inte får ske på sämre villkor än vad som föreskrivs i kollektivavtalen.
            </seg>
          </u>
          <note type="speaker" n="9e70ebf0">
            Anf. 15 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-882e561c3d826636-1" n="ca23e838">
            <seg n="222394d6">
              Fru talman! Jag tycker inte att detta innebär att staten lägger
              sig i parternas arbete. Att kräva att det ska finnas kollektivavtal
              vid upphandling är i alla fall inget problem för oss i Vänsterpartiet.
              Självklart är det parterna som sluter dessa kollektivavtal, och
              de är normerande. 8090 % av arbetsmarknaden omfattas av kollektivavtal.
            </seg>
            <seg n="5fc2ec7d">
              Det finns också en diskussion om att det skulle vara diskriminerande
              för vissa företag att man ställer krav på kollektivavtal. Men
              det stämmer faktiskt inte. Det är viktigt att vi faktiskt här
              och nu tar tag i dessa frågor.
            </seg>
            <seg n="d33a11d2">
              Vi har den mycket välkända Vaxholmskonflikten som kanske inte
              hade uppstått om man hade gjort en offentlig upphandling i den
              här riktningen. Och det handlar ofta om kvinnodominerade arbetsplatser
              låglöneyrken och människor som är väldigt utsatta och som redan
              i dag kanske har svårt att hävda att de ska ha bra löner och bra
              anställningsvillkor.
            </seg>
            <seg n="962dfc92">
              Eftersom det ändå är ett oklart läge finns det också utrymme
              för politisk handling. Man kan använda det till någonting positivt.
            </seg>
            <seg n="543adee8">
              Jag är väldigt glad över det som statsrådet Sven-Erik Österberg
              säger och tar med mig det och konstaterar att utfallet av den
              här interpellationsdebatten är att kommun- och landstingspolitiker
              över hela landet nu kan driva frågan i sina fullmäktigeförsamlingar
              om att det är fullt möjligt att ställa krav i enlighet med kollektivavtal
              vid offentlig upphandling.
            </seg>
            <seg n="f227eb0c">
              Därmed tackar jag för debatten och ett mycket glädjande besked.
            </seg>
          </u>
          <note type="speaker" n="e9a7ec2d">
            Anf. 16 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_12c175" xml:id="i-b141cddefa46bc8d-0" n="6db1532f" next="i-a2e259729ee4afaa-0">
            <seg n="b2ff8117">
              Fru talman! Jag kan också konstatera att Camilla Sköld Jansson
              och jag är helt överens om målet och hur vi ska göra detta. Samtidigt
              pekar jag på att det är viktigt att vi också driver den här processen
              med ILO-konventionen framåt så att vi kan få den ratificerad.
              Och i det arbetet kommer vi inte att spara någon möda.
            </seg>
            <seg n="8c03b817">
              Det som jag skulle vilja tillägga är att det också är viktigt
              att man har en bra process, så att man så att säga inte stöter
              på patrull och försenar det hela.
            </seg>
            <seg n="9afc0d8c">
              Jämförelsen med Vaxholmskonflikten är intressant såtillvida att
              problemet där när det gäller lagstadgade minimilönenivåer ute
              i Europa inte är något problem för kommissionens sätt att se på
              detta. Däremot tycker man att de svenska kollektivavtalen är någonting
              annat. Det är därför som det sker en prövning i EG-domstolen när
              det gäller just den frågan. Jag tycker egentligen inte att det
              finns någon anledning av sväva på målet där heller, utan det är
              självklart att våra kollektivavtal kan jämföras med minimilönenivåer
              på andra håll.
            </seg>
            <seg n="172da6a3">
              Våra finländska grannar var snabba att lösa problemet på så sätt
              att den finska riksdagen i vår tog ett beslut om minimilönenivåer.
              Och jag har fått frågor om varför man inte gör det i Sverige.
              Jag skulle vilja säga att det är av precis det skälet att om parlamentet
              väl har blandat sig i löner, som i detta fall, vilket jag tycker
              är att gå ett snäpp längre än med kollektivavtalen som vi diskuterade
              tidigare, så får man en statlig lönepolitik när det gäller minimilönenivåer.
              Traditionen i Sverige är att det är parterna som har förhandlat
              fram var nivåerna ska ligga. Och erfarenheten är väl att de lagstadgade
              minimilönenivåerna ute i Europa är betydligt lägre än vad som
              föreskrivs om minimilönenivåer i svenska kollektivavtal. Man har
              alltså inte vunnit så mycket på det.
            </seg>
            <seg n="635b40cc">
              Jag tror att de finländska kamraterna kan få problem med de lagstadgade
              minimilönenivåerna. Nästa gång som man ska höja lönenivåerna har
              man debatten i den finska riksdagen om vilka lönenivåer som ska
              gälla. Då har man en politisk spänning. Och vi kan föreställa
              oss hur det skulle se ut i denna kammare om vi skulle diskutera
              minimilönenivåer och vilka majoriteter som skulle kunna bildas.
              Det är därför väldigt viktigt att se till att parterna får sköta
              det som parterna ska sköta och att staten, det svenska parlamentet
              och regeringen, sköter det som ankommer på dem. Och där kan jag
              bara understryka precis det som Camilla Sköld Jansson säger. Och
              jag är solklar i fråga om att svenska kommuner kan ställa krav
              i enlighet med kollektivavtal när de gör upphandlingar. På så
              sätt kan vi också hävda våra kollektivavtalsnivåer när arbete
              sker med offentliga medel.
            </seg>
          </u>
          <note n="1fc28cb3">
            Överläggningen var härmed avslutad.
          </note>
          <note n="afd56741">
            8 § Anmälan om inkommen faktapromemoria om förslag från Europeiska
            kommissionen
          </note>
          <note n="9afbcba7">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="sven-erik_osterberg_12c175" xml:id="i-a2e259729ee4afaa-0" n="6db1532f" prev="i-b141cddefa46bc8d-0">
            <seg n="bc439cdd">
              KOM(2006)91
            </seg>
            <seg n="c3917aed">
              Torsten Lindström
            </seg>
            <seg n="7e2e839d">
              Holger Gustafsson
            </seg>
          </u>
          <note n="68ffffe4">
            9 § Bordläggning
          </note>
          <note n="5e84e2f0">
            Anmäldes och bordlades
          </note>
          <note n="da3e82fc">
            10 § Anmälan om interpellationer
          </note>
          <note n="d5d7435e">
            Anmäldes att följande interpellationer framställts
          </note>
          <note n="3c15f948">
            den 21 april
          </note>
          <note n="0f2f4081">
            Gunnar Andrén
          </note>
          <note n="3cc5ebd1">
            den 24 april
          </note>
          <note n="b0a47f17">
            Per Bill
          </note>
          <note n="b75384f1">
            Interpellation 2005/06:357 redovisas i bilaga som fogats till
            riksdagens snabbprotokoll tisdagen den 25 april.
          </note>
          <note n="bd7ce6e1">
            Interpellation 2005/06:362 redovisas i bilaga som fogats till
            riksdagens snabbprotokoll tisdagen den 2 maj.
          </note>
          <note n="c8aadf20">
            11 § Anmälan om frågor för skriftliga svar
          </note>
          <note n="bbd8d37d">
            Anmäldes att följande frågor för skriftliga svar framställts
          </note>
          <note n="3cc5ebd1">
            den 24 april
          </note>
          <note n="5e95884e">
            Eskil Erlandsson
          </note>
          <note n="5e95884e">
            Eskil Erlandsson
          </note>
          <note n="83548df1">
            Karin Granbom
          </note>
          <note n="ff49c142">
            Susanne Eberstein
          </note>
          <note n="98e789cf">
            Berit Högman
          </note>
          <note n="c16a0fed">
            Erling Wälivaara
          </note>
          <note n="1e6ada20">
            Peter Danielsson
          </note>
          <note n="b9106265">
            Frågorna redovisas i bilaga som fogats till riksdagens snabbprotokoll
            tisdagen den 2 maj.
          </note>
          <note n="719f7340">
            12 § Kammaren åtskildes kl. 10.49.
          </note>
          <note n="e8a58f35">
            Förhandlingarna leddes av tredje vice talmannen.
          </note>
          <note n="2e8a4ca9">
            /Monica Gustafson
          </note>
        </div>
      </body>
    </text>
  </TEI>
</teiCorpus>
