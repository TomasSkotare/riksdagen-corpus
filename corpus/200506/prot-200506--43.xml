<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--43</head>
          <docDate when="2005-12-02">2005-12-02</docDate>
        </div>
      </front>
      <body>
        <div>
          <note n="c82b9912">
            ﻿
          </note>
          <note n="a5a77a01">
            Riksdagens protokoll
          </note>
          <note n="7b8c77ab">
            2005/06:43
          </note>
          <note type="date" n="76a6d43e">
            Fredagen den 2 december
          </note>
          <note n="9127db3d">
            Kl. 09:00 - 11:31
          </note>
          <note n="b44fed37">
            1 § Svar på interpellationerna 2005/06:117 och 135 om besked
            om ansökningar om universitetsstatus
          </note>
          <note type="speaker" n="0a09c3f4">
            Anf. 1 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-0" n="03e8a908">
            <seg n="8c4b9c14">
              Herr talman! Ulf Sjösten har frågat mig vilka åtgärder jag tänker
              vidta för att högskolor som ansökt om universitetsstatus ska få
              besked om sina ansökningar. Han har också frågat mig vilka åtgärder
              jag avser att vidta för att högskolor ska få en tydlig utvärdering
              av sina ansökningar och de koncept de presenterar i dessa, även
              om nya universitet inte är aktuella den närmaste tiden.
            </seg>
            <seg n="00b71821">
              Else-Marie Lindgren har frågat mig vilka åtgärder jag tänker
              vidta för att Högskolan i Borås ska ges status av professionsuniversitet.
            </seg>
            <seg n="b854840b">
              Då båda dessa interpellationer handlar om universitetsansökningar
              har jag valt att besvara dem samlat.
            </seg>
            <seg n="4423184f">
              Genom stora utbildnings- och forskningspolitiska satsningar har
              högskolesystemet byggts ut under de senaste decennierna så att
              antalet lärosäten med tillstånd att utfärda examen i forskarutbildning
              mer än fördubblats. Flera nya högskolor har etablerats med en
              viktig roll för att öka tillgängligheten till den högre utbildningen
              i landet. Alla högskolor har också fått fasta forskningsresurser.
              Regeringens ambition att det ska finnas minst en högskola eller
              ett universitet i varje län har uppnåtts.
            </seg>
            <seg n="83eab162">
              En högskola kan ansöka hos regeringen om att få benämnas universitet
              eller tilldelas vetenskapsområde. För att en högskola ska få benämnas
              universitet eller tilldelas ett vetenskapsområde krävs bland annat
              att den har grundutbildning och forskning av tillräcklig omfattning
              och kvalitet och att det finns statsfinansiella förutsättningar.
              Det krävs också en forskningspolitisk bedömning av att den föreslagna
              utbyggnaden bör göras.
            </seg>
            <seg n="6cef4566">
              Ett beslut om att inrätta ett nytt universitet eller att tilldela
              en högskola ett vetenskapsområde innebär ett långsiktigt och långtgående
              ekonomiskt åtagande. Detta omfattande åtagande är centralt för
              att bygga upp forskning med den bredd och kvalitet som universitet
              och högskolor med vetenskapsområde bör ha. En sådan utveckling
              måste därför prövas noga också ur ekonomisk synpunkt. I de fall
              bedömningen görs att det kan finnas statsfinansiella förutsättningar
              för, och behov av, ett nytt universitet är ordningen sådan att
              en ansökan från en högskola om universitetsstatus eller vetenskapsområde
              remitteras till Högskoleverket för prövning innan regeringen fattar
              beslutet.
            </seg>
            <seg n="5e4183cd">
              När jag tillträdde som utbildnings- och kulturminister för ett
              år sedan fanns på departementet ett antal ansökningar om universitetsstatus
              och vetenskapsområde, och en ansökan har därefter tillkommit.
              Jag har under det gångna året träffat företrädare för universitet
              och högskolor för att bilda mig en närmare uppfattning om högskolesystemet
              innan regeringen fattar beslut om dessa ansökningar.
            </seg>
            <seg n="13329950">
              Enligt min uppfattning är det angeläget att högskolesystemet
              utvecklas mot mer samarbeten mellan lärosäten. För att svensk
              forskning och utbildning ska kunna möta en ökande internationell
              konkurrens är det varje högskolas ansvar att utveckla och profilera
              sin verksamhet och att i samarbete med andra lärosäten utveckla
              goda miljöer. Ett flertal sådana samarbeten har redan utvecklats
              eller är under uppbyggnad.
            </seg>
            <seg n="355782bf">
              Högskolan i Borås har ansökt om att bli vad högskolan kallar
              ett professionsuniversitet som skulle karakteriseras av samverkan
              med arbetslivet. Ansökan innefattar bland annat en begäran om
              att få inrätta en ny professionsinriktad forskarutbildning.
            </seg>
            <seg n="a79f5713">
              Högskolelagen anger att högskolans uppgifter är utbildning, forskning
              och samverkan med det omgivande samhället. I detta ligger också,
              som en integrerad del, samverkan med yrkeslivet. Ett mål för den
              högre utbildningen är att den ska svara mot såväl arbetsmarknadens
              behov som studenternas efterfrågan.
            </seg>
            <seg n="23725662">
              Målet för den svenska forskarutbildningen har sedan länge varit
              att den ska förbereda för en karriär såväl inom som utanför högskolan.
              Samhällets och näringslivets behov av vetenskapligt skolad personal
              har varit ett viktigt skäl för den fördubbling av examinationen
              i forskarutbildningen som genomförts under 1990-talet. En majoritet
              60 % av dem som har en forskarutbildning arbetar i dag utanför
              högskolan. Det finns flera exempel på hur forskarutbildning har
              utformats i anslutning till viss yrkesverksamhet, till exempel
              forskarutbildning som byggts upp i anslutning till lärarutbildningen
              eller forskarskolor med inriktning mot viss industriverksamhet.
            </seg>
          </u>
          <note type="speaker" n="68c61b03">
            Anf. 2 ULF SJÖSTEN (m):
          </note>
          <u who="ulf_sjosten_0510a5" xml:id="i-e9a3f45b20601c41-0" n="1b52c7ef">
            <seg n="5504ab81">
              Herr talman! Jag vill inleda med att tacka för svaret.
            </seg>
            <seg n="9bc636e3">
              Flera högskolor har skickat in ansökningar till regeringen med
              en förfrågan om att få utveckla sin verksamhet och bli universitet,
              med allt vad det innebär av examinationsrätt, forskning med mera.
              Som ett exempel på en sådan högskola, som är mig näraliggande,
              kan man nämna Borås högskola som i våras uppvaktade utbildningsministern
              och lämnade över en formell ansökan om att få universitetsstatus.
            </seg>
            <seg n="6ee5d40c">
              Högskolan i Borås är ett framtida professionsuniversitet. Men
              det finns ju redan flera högskolor som ansökt tidigare och där
              ansökningarna blivit liggande. I dag väntar högskolorna i Södertörn,
              Blekinge, Mälardalen och Malmö på besked om sina ansökningar.
            </seg>
            <seg n="90cf3802">
              En högskolas arbete med att få universitetsstatus är långsiktigt,
              och planeringen inför en ansökan har gjorts under lång tid. Många
              eldsjälar som brinner för sin ort och sin högskola har varit inblandade
              i den här processen. För att den positiva utvecklingen av hela
              verksamheten som det innebär att förbereda sig för en ansökan
              om att få universitetsstatus inte ska stanna av när statsrådet
              får handlingarna i sin hand är det viktigt med ett snabbt besked
              medan engagemanget och skaparglädjen fortfarande lever.
            </seg>
            <seg n="6e953088">
              Det är just det, herr talman, som är poängen med min interpellation
              i dag, alltså att uppmuntran och tydlig återkoppling i stället
              för passivitet förädlar och utvecklar.
            </seg>
            <seg n="68efa290">
              Regeringens hantering av dessa ansökningar måste ske inom rimliga
              tidsramar för att bevara den kraft och idérikedom som finns bakom
              en ansökan. Utbildningsdepartementet borde ha en skyldighet att
              utreda de ansökningar som kommer in och ge ett utlåtande över
              det koncept och de profiler som högskolorna föreslår inom ett
              år, även om man av budgettekniska skäl inte kan förorda start
              av nya universitet inom de närmaste åren.
            </seg>
            <seg n="5020343b">
              Herr talman! Resultaten och beskeden från dessa utvärderingar
              kan sedan leda till fortsatta kvalitetsförbättringar av högskolorna
              och deras verksamhet, även om det slutliga beskedet om universitetsstatus
              dröjer. Ett tidigt besked kan hålla liv i glöden samtidigt som
              det ger en möjlighet att utveckla och förbättra konceptet och
              verksamheten vid den aktuella högskolan.
            </seg>
            <seg n="5316df10">
              Därför, herr talman, återkommer jag till en av mina frågor i
              interpellationen, för jag tycker inte att jag har fått något riktigt
              tydligt svar av utbildningsministern.
            </seg>
            <seg n="4fb7cc84">
              Vad avser utbildningsministern att göra för att berörda högskolor
              faktiskt ska få besked, jakande eller, som jag tyvärr tolkar det,
              nekande, i rimlig tid om sina ansökningar angående universitetsstatus?
            </seg>
          </u>
          <note type="speaker" n="f999bbd5">
            Anf. 3 ELSE-MARIE LINDGREN (kd):
          </note>
          <u who="else-marie_lindgren_d34175" xml:id="i-255f389e2ef4eda0-0" n="894c36ee">
            <seg n="75e34e9f">
              Herr talman! Jag vill börja med att visa ministern att jag har
              en fin bok här. Det är ansökan som har lämnats till ministern
              från Borås högskola.
            </seg>
            <seg n="b03bed2b">
              Jag vill börja med att tacka för svaret på min interpellation.
            </seg>
            <seg n="07919d66">
              Den 30 maj överlämnade Högskolan i Borås sin universitetsansökan
              till regeringen. Ansökan är den första i sitt slag i landet, och
              högskolan ansöker om att få bli landets första professionsuniversitet
              med rätt att utfärda doktorsexamen från och med år 2007. Ansökan
              innefattar bland annat en begäran om att få inrätta en ny professionsinriktad
              doktorsutbildning. Till skillnad från den befintliga forskarutbildningen
              som huvudsakligen utbildar studenter för fortsatt karriär inom
              akademien är doktorsutbildningen vid professionsuniversitetet
              i Borås tänkt att i första hand kompetensförsörja arbetslivet.
              Ett grundläggande mål för ett professionsuniversitet är att föra
              samman och vidareutveckla den vetenskapliga kunskap och den förtrogenhetskunskap
              som finns i yrkeslivet. Högskolan i Borås har goda materiella
              förutsättningar att bli landets första professionsuniversitet
              därför att verksamheten redan nu i väsentlig mån har vuxit fram
              i samverkan med externa aktörer.
            </seg>
            <seg n="a4f66ff7">
              Universitetsstatus är mycket viktigt för en framtida utveckling.
              Med examensrätt och möjlighet att i högre grad än i dag självständigt
              utforma doktorsutbildningen ökar också förutsättningarna att vara
              en kreativ och kraftfull aktör i den lokala och regionala samhällsutvecklingen
              och ekonomin. Högskolan i Borås vill därför få status som professionsuniversitet
              med rätt att utfärda doktorsexamen.
            </seg>
            <seg n="2690d063">
              Herr talman! Min fråga till statsrådet var följande: Vilka åtgärder
              avser statsrådet att vidta för att göra Högskolan i Borås till
              Sveriges första professionsuniversitet?
            </seg>
            <seg n="38cb45ce">
              Vad blev svaret? Man kan skönja ett dunkelt medhåll genom att
              ministern ändå medger att Högskoleverket har yttrat sig över inkomna
              ansökningar och att dessa nu ligger på departementet och enligt
              min mening faktiskt samlar damm medan regeringen undviker att
              fatta beslut.
            </seg>
            <seg n="15f1635a">
              Herr talman! Det känns ledsamt för mig och alla de människor
              som har lagt ned mycket jobb och har förväntningar att inte få
              ett svar. Högskolan i Borås vill sätta i gång sitt arbete 2007.
              Det är snart. Är det realistiskt?
            </seg>
          </u>
          <note type="speaker" n="0ab31a7f">
            Anf. 4 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-1" n="03e8a908">
            <seg n="b2575505">
              Herr talman! Ulf Sjösten framhåller att det är ett långsiktigt,
              allvarligt och viktigt beslut att ändra definitionen, ändra klassificeringen,
              av ett lärosäte från högskola till universitet. Det är ett beslut
              som måste tas på mycket stort allvar. Det håller jag med om. Det
              är precis min åsikt. Det är ett beslut som måste värderas noga
              just eftersom man gör ett långsiktigt åtagande. Det är inte bara
              att sätta en stämpel på ett papper och säga: Nu är det klart.
              Om ett lärosäte görs till universitet ska man också, enligt min
              mening, följa upp med en långsiktig stark uppbyggnad av forskningskapaciteten
              på lärosätet.
            </seg>
            <seg n="c1304545">
              Därför är det viktigt att när detta görs inte bara ha en bedömning
              av utgångsläget och bedömning av det sökande lärosätets förmåga
              utan att man också gör en bedömning av vilka statsfinansiella
              möjligheter lärosätet kommer att ha att under lång tid prioritera
              en förstärkning av forskningsresurserna. Den typen av beslut,
              om de är så långsiktiga och allvarliga, behöver man reflektera
              noggrant över.
            </seg>
            <seg n="d6b86a7a">
              Däremot skulle det vara enkelt att snabbt säga nej, något sådant
              åtagande vill vi inte göra eller nej, det här lärosätet är inte
              bra nog. Ska den här uppgiften tas på allvar krävs eftertanke.
            </seg>
            <seg n="f8472aad">
              Jag är glad och stolt över att vi i så många fall har lyckats
              med detta under de senaste åren. Sverige fick nästan inga nya
              universitet alls på 300 år. Sedan kom ett par stycken på 1950-talet
              Helsingfors och Göteborg. Sedan kom Umeå i början av 1960-talet.
              De senaste tio åren har vi lyckats göra ett större antal lärosäten
              till universitet Örebro, Karlstad, Växjö och senast Mittuniversitetet.
              Jag är glad över det. Jag är också glad över det intresse som
              finns hos lärosätena att fortsätta att utvecklas, växa och höja
              sina forskningsambitioner. Det är ett hälsotecken. Inte minst
              gäller det i Borås där man inte bara vill gå vidare framåt i största
              allmänhet utan där man har genomtänkta nya idéer på hur man vill
              gå vidare hur man vill gå vidare med det som är så viktigt för
              mig i samverkan med det omgivande samhället. Där har en del andra
              lärosäten mycket att lära av Borås, och Borås har anledning att
              känna starkt självförtroende.
            </seg>
            <seg n="8a9f4205">
              För min del blir jag ändå lite tveksam när jag nu möter det glädjande
              stödet för detta hos borgerliga ledamöter från Borås med tanke
              på det svaga intresse eller aktiva motstånd era partier och jag
              gissar också ni två har visat processen tidigare. Jag undrar hur
              seriöst och trovärdigt engagemanget är och hur mycket av det som
              beror på att det närmar sig val.
            </seg>
          </u>
          <note type="speaker" n="a780bcf9">
            Anf. 5 ULF SJÖSTEN (m):
          </note>
          <u who="ulf_sjosten_0510a5" xml:id="i-e9a3f45b20601c41-1" n="1b52c7ef">
            <seg n="98dd03b3">
              Herr talman! Jag tror inte någon i min hembygd ifrågasätter min
              seriositet när det gäller engagemanget för Högskolan i Borås.
              Det vågar jag påstå.
            </seg>
            <seg n="5a80e9e2">
              I min interpellation talar jag om vikten av en tidig utvärdering
              av högskolornas ansökningar. Rätt använd kan en tidig utvärdering
              vara ett effektivt verktyg för att utveckla utbildningen lokalt
              på lärosätena.
            </seg>
            <seg n="25d5f4f9">
              Herr talman! Ska jag tolka frånvaron av svar från utbildningsministern
              om tidiga besked som att ministern säger nej till att utveckla
              verksamheten genom återkoppling och utvärdering? Skulle det inte
              vara rimligt att högskolorna får ett förhandsbesked om de uppfyller
              kraven eller om de måste fortsätta att arbeta med sina idéer för
              att nå en lämplig universitetsstandard? Nu ska arbetet givetvis
              aldrig stanna upp. Men det är rimligt att ge dem ett besked om
              att de åtminstone är på väg i rätt riktning.
            </seg>
            <seg n="f9e8757c">
              Herr talman! Departementets malpåse jag vågar kalla den för det
              dödar entusiasmen som fanns när ansökan förbereddes och skickades.
              Vad tänker statsrådet göra för att hålla högskolornas glöd och
              utvecklingslust vid liv? Hittills har jag inte fått något svar
              på den frågan.
            </seg>
          </u>
          <note type="speaker" n="5f327ed2">
            Anf. 6 ELSE-MARIE LINDGREN (kd):
          </note>
          <u who="else-marie_lindgren_d34175" xml:id="i-255f389e2ef4eda0-1" n="894c36ee">
            <seg n="22178434">
              Herr talman! Ministern tog upp att våra partier inte har haft
              ett speciellt intresse för högskolor och sådant. Jag kan bara
              konstatera att ministern inte är påläst. Är det något parti som
              har drivit och förespråkat till exempel yrkeshögskola är det faktiskt
              Kristdemokraterna. Vi har också varit med och drivit på lärlingsutbildningen,
              som nu börjar ta form. Det välkomnar vi.
            </seg>
            <seg n="acd37f07">
              Varje initiativ som möjliggör för yrkesutbildade att fördjupa
              sin kunskap ser vi positivt på eftersom vi är ett parti som bejakar
              flexibla lösningar.
            </seg>
            <seg n="898940e5">
              Stora kunskapsområden som är viktiga för arbetsliv och samhälle
              passar inte in i den traditionella indelningen i vetenskaps- och
              ämnesområden i dag. Ett exempel där det saknas möjlighet till
              studier på forskningsutbildningsnivå är det textila området.
            </seg>
            <seg n="b0183c42">
              Ministern tar i sitt svar upp att målet för den svenska forskarutbildningen
              är att den ska förbereda för en karriär såväl inom som utanför
              högskolan. Även EU:s utbildningsmål är att utveckla färdigheter
              för kunskapssamhället och stärka kopplingen till arbetslivet och
              samhället i stort. Det är detta som Högskolan i Borås vill förverkliga
              genom att bli landets första professionsuniversitet.
            </seg>
            <seg n="6966f56c">
              Jag kan ta Finland som exempel, där man har en helt annan syn
              på yrkeskunskap, med projektinriktat forsknings- och utvecklingsarbete
              som betjänar närings- och arbetslivet. Där intar det en central
              roll i studierna.
            </seg>
            <seg n="3ffc9e12">
              Herr talman! I professionsuniversitet möts och samverkar vetenskapens
              och yrkespraktikens kunskapsformer med avsikt att berika och fördjupa
              den delen i samhället.
            </seg>
            <seg n="9820f689">
              Herr talman! Jag förväntar mig ett svar från ministern som åtminstone
              ger en inriktning. Kan jag få det här i dag?
            </seg>
          </u>
          <note type="speaker" n="0a39a143">
            Anf. 7 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-2" n="03e8a908">
            <seg n="e35b1c91">
              Herr talman! Jag har gått tillbaka och försökt titta i historien,
              Ulf Sjösten, eftersom jag är lite ny i utbildningspolitiken jag
              har bara hållit på med det i ett år. Vad jag då har funnit om
              Moderaternas och de borgerligas agerande jag gissar att Ulf Sjösten
              har röstat i enlighet med partilinjen hela vägen är en alldeles
              tydlig rak linje i agerandet mot högskolor som den i Borås. Det
              är en rak linje från reservationen i riksdagen mot principbeslutet
              om etableringen av Borås högskola 1975, till motståndet mot fasta
              forskningsresurser vid högskolorna 1997, till kritiken mot de
              nya universiteten 1999 när vi tog beslut om Örebro, Karlstad,
              Växjö och Mittuniversitetet. Vi mötte en aggressiv kritik från
              inte minst er moderater och andra borgerliga.
            </seg>
            <seg n="3eef131a">
              Mellan de här punkterna på kartan till det som vi ser i dag,
              motståndet mot nya platser vid Högskolan i Borås, hörde jag ingen
              av er motivera inför boråsarna, Borås Tidning eller riksdagens
              protokoll varför ni vill skära ned antalet platser vid Högskolan
              i Borås med 600. Är det en hemlighet i Borås att ert engagemang
              för Högskolan i Borås handlar om att skära ned med 600 platser
              jämfört med vad regeringen nu genomför?
            </seg>
            <seg n="27a96ca4">
              Det skulle jag gärna vilja att ni två redovisar för boråsborna,
              studenterna i Borås och personalen i Borås, särskilt mot bakgrund
              av de ord som vi just hörde om behovet av att ge entusiasm, att
              ha pep talk med personalen så att de känner glädje och framtidstro
              över den tillit som de möter i det omgivande samhället.
            </seg>
            <seg n="9355dee7">
              Jag visar mitt och regeringens förtroende, och jag hoppas riksdagsmajoritetens
              förtroende, för det fantastiska arbete de bedriver på Högskolan
              i Borås genom att ge dem ökat förtroende att bygga ut sin utbildning.
              Men där är ni i den borgerliga alliansen samlat emot. Det tycker
              jag förtjänar en kommentar.
            </seg>
            <seg n="1edb82b3">
              Jag tänker fortsätta att arbeta för att förstärka entusiasmen,
              framtidstron, expansionslustan och viljan att prova nya vägar
              i forskningen, nya samverkansformer och den extremt framgångsrika
              profilering som man har drivit i Borås som ett föredöme för andra
              lärosäten. Om det blir just på det här sättet, som jag inte är
              redo att ge besked om ännu, eller genom andra metoder får vi återkomma
              till. Men den huvudinriktning de har valt i Borås är utomordentligt
              framgångsrik, och den är driven med fantastisk talang, engagemang
              och entusiasm. Det vill jag slå vakt om.
            </seg>
            <seg n="69916c2b">
              Jag hoppas att lärdomarna från framgångarna i Borås sprider sig
              också till andra lärosäten. Jag hoppas att den entusiasm för Högskolan
              i Borås som ni visar i dag inte bara gäller den speciella namnfrågan
              utan också gäller platserna, utbyggnaden och andra lärosäten och
              att ni därmed är på total konfrontationskurs med era partiers
              linje och era partiers historia i den här frågan.
            </seg>
          </u>
          <note type="speaker" n="b6170913">
            Anf. 8 ULF SJÖSTEN (m):
          </note>
          <u who="ulf_sjosten_0510a5" xml:id="i-e9a3f45b20601c41-2" n="1b52c7ef">
            <seg n="98a43fc9">
              Herr talman! När det gäller de frågor som utbildningsministern
              ställer till mig kommer det ett svar i Borås Tidning på den artikel
              som utbildningsministern hade publicerad i Borås Tidning för ett
              tag sedan. Det är inskickat, så det kommer ett svar till boråsarna
              om var vi står.
            </seg>
            <seg n="738590ed">
              När det gäller den fråga som jag har ställt i interpellationen
              konstaterar jag att utbildningsministern undviker att svara på
              frågan.
            </seg>
            <seg n="6ae2ccc9">
              Jag tolkar svaret så att det inte finns något intresse från utbildningsministern
              och regeringen att ge ett tydligt besked till alla dessa högskolor
              som nu väntar på ett besked, ett förhandsbesked eller ett slutgiltigt
              besked.
            </seg>
            <seg n="6353737c">
              Min slutgiltiga fråga är, herr talman: Är det trots allt inte
              rimligt att man efter allt arbete och engagemang får ett besked,
              Leif Pagrotsky?
            </seg>
          </u>
          <note type="speaker" n="9dc33062">
            Anf. 9 ELSE-MARIE LINDGREN (kd):
          </note>
          <u who="else-marie_lindgren_d34175" xml:id="i-255f389e2ef4eda0-2" n="894c36ee">
            <seg n="8303b5de">
              Herr talman! Ministern tar upp att antalet platser på Borås högskola
              ska minskas med 600. Det vet jag, för jag sitter nämligen i styrelsen
              för Borås högskola. Jag känner väl till den smärtsamma process
              som Borås högskola nu genomgår. Och det är inte bara Borås högskola,
              utan det är ett stort antal högskolor som har fått sparbeting.
              Det är utifrån det som vi måste skära ned på våra högskoleplatser.
              Det känner ministern väldigt väl till.
            </seg>
            <seg n="f090c2cb">
              Men det är inte det som jag tar upp här i dag, utan det handlar
              om att kunna få forskarutbildning och de delarna för att utveckla
              högskolan vidare, framför allt inom biblioteksdelen och på det
              textila området. Det är det hela denna bok handlar om. Sverige
              behöver en modern syn på kunskap som ger alla en chans efter deras
              förutsättningar och som samtidigt lägger grunden för en långsiktig
              tillväxt.
            </seg>
            <seg n="70d485fb">
              Jag är glad att ministern i alla fall har tittat på Högskolan
              i Borås och känner den entusiasm som finns där. Jag hoppas att
              ministern fortsättningsvis tar vara på det och slår vakt om det,
              som ministern sade.
            </seg>
          </u>
          <note type="speaker" n="348f5f8b">
            Anf. 10 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-3" n="03e8a908">
            <seg n="2a52bdf1">
              Herr talman! Jag vet inte om Else-Marie Lindgren missförstod
              mig eller om hon valde att blanda bort korten. Jag försökte berätta
              för riksdagens protokoll, för åhörarna och för de boråsare som
              jag hoppas är intresserade av den här debatten att i budgetpropositionen
              har jag föreslagit 40 miljoner kronor till Borås högskola för
              att kunna inrätta 590 nya platser. Kristdemokraterna röstar nej.
              Jag antar att Else-Marie Lindgren kommer att rösta för partilinjen.
              Ni har i alla fall motionerat emot, och jag tycker att boråsarna,
              styrelsekamraterna på Högskolan i Borås och studenter och lärare
              i Borås bör veta det.
            </seg>
            <seg n="2bac55a1">
              Om Else-Marie Lindgren säger att nedskärningen beror på någonting
              annat kan väl jag få använda min återstående debattid till att
              klargöra att Else-Marie Lindgren är på väg att rösta emot 590
              nya platser till Högskolan i Borås och 40 miljoner kronor i nya
              pengar.
            </seg>
            <seg n="37e5d27a">
              Ulf Sjösten väljer, i stället för att här i vår debatt kommentera
              Moderaternas konsekventa och långsiktiga motstånd mot att bygga
              högskolor i Borås och mot att vi har universitet och högskolor
              på olika håll i landet, att hänvisa till en kommande artikel men
              inte med ett ord beröra hur det kommer sig att man just nu, när
              det finns en opinion i Borås, plötsligt vill framstå som högskolans
              bäste vän. Samtidigt är man, som sagt, emot att inrätta fler platser
              vid högskolan, stärka högskolan, kunna anställa fler lärare, kunna
              stärka näringslivet i hela Sjuhäradsområdet och hela Sverige vad
              gäller tekoindustrin med kompetens och kompetensförsörjning. Jag
              tycker att det är svagt.
            </seg>
            <seg n="fabc0073">
              Ulf Sjösten har inte fler inlägg, och jag ska inte ställa nya
              frågor. Men jag beklagar att debatten blev så tunn på denna punkt.
            </seg>
          </u>
          <note n="f482f682">
            Överläggningen var härmed avslutad.
          </note>
          <note n="d77ba633">
            2 § Svar på interpellation 2005/06:105 om kvalitet i högskolan
          </note>
          <note type="speaker" n="61b94776">
            Anf. 11 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-4" n="03e8a908">
            <seg n="9f832ac3">
              Herr talman! Axel Darvik har frågat mig om jag kan tänka mig
              att införa ett belöningssystem inom högskolan för att höja statusen
              för lärares pedagogiska meriter. Han har även frågat om jag är
              beredd att införa krav på praktik på alla utbildningar där det
              är möjligt.
            </seg>
            <seg n="a8f952b0">
              Låt mig börja med att konstatera att de siffror som Axel Darvik
              lutar sig mot i sin interpellation inte stämmer med Högskoleverkets
              statistik. Vi kan dock konstatera att under den senaste tioårsperioden
              har antalet studenter ökat med över 100 000. Under förra året
              passerade antalet helårsstudenter vid universitet och högskolor
              för första gången 300 000. Efterfrågan på högskoleutbildning är
              fortsatt hög. En oförändrad utbildningskapacitet skulle leda till
              en ökad konkurrens, och på några års sikt skulle det innebära
              att andelen personer som får chansen att börja läsa en högskoleutbildning
              skulle minska eftersom antalet 20-åringar nu ökar i snabb takt.
            </seg>
            <seg n="35717263">
              Utbildning och forskning är av central betydelse för vårt samhälles
              välfärd, tillväxt och utveckling. Regeringen föreslår därför att
              17 500 högskoleplatser skapas under perioden 20052007. Därigenom
              erbjuds fler möjligheten att studera samtidigt som kompetensnivån
              i vårt land höjs. Denna utbyggnad motsvarar en kostnad av ca 1,9
              miljarder kronor, inklusive studiestödskostnader. För att ytterligare
              stärka utvecklingen av högskoleutbildningens kvalitet föreslås
              ersättningsnivåerna för vissa utbildningsområden förstärkas med
              drygt en kvarts miljard kronor.
            </seg>
            <seg n="aa798bf2">
              Kvaliteten i den svenska högskolan är hög. Sverige tillhör de
              länder som satsar mest pengar per student i världen. Endast Schweiz
              satsar mer. Sverige har också i en internationell jämförelse ett
              mycket ambitiöst kvalitetssäkringssystem. Högskoleverket har på
              regeringens uppdrag under de senaste sex åren genomfört över 1
              000 granskningar inom ramen för detta utvärderingsprogram. Högskoleverket
              ger utifrån dessa utvärderingar den svenska högskoleutbildningen
              ett gott betyg. Såväl antalet disputerade lärare som antalet professorer
              har ökat.
            </seg>
            <seg n="11729c27">
              Regeringen har målmedvetet arbetat för att de pedagogiska meriterna
              ska väga tungt. Den så kallade befordringsreformen som möjliggjorde
              för meriterade adjunkter och lektorer att befordras hade bland
              annat detta som mål. I enlighet med propositionen Den öppna högskolan
              (prop. 2001/02:15) har bestämmelser införts i högskoleförordningen
              (1993:100) som innebär att det för anställning som lektor och
              adjunkt ställs krav på att den sökande har genomgått högskolepedagogisk
              utbildning eller på annat sätt förvärvat motsvarande kunskaper.
              Även doktorander som undervisar ska ha genomgått inledande högskolepedagogisk
              utbildning.
            </seg>
            <seg n="3cb3570e">
              Det är lärosätena som har arbetsgivaransvaret för sina lärare.
              Det finns i dag inget som hindrar lärosäten att på olika sätt
              belöna duktiga pedagoger. Vid bland annat lönesättning kan pedagogiska
              meriter vara en viktig faktor.
            </seg>
            <seg n="467de655">
              Axel Darvik har även tagit upp frågan om krav på praktik i utbildningar.
              Praktik är ett av många sätt att ge studenter en viktig inblick
              i framtida yrkesliv och kan också bidra till att öka lärosätenas
              samverkan med det omgivande samhället. Det är viktigt att alla
              studenter får en utbildning som förbereder dem väl för arbetsmarknaden
              efter utbildningen och för eventuella vidare studier. Jag delar
              därmed Darviks syn på vikten av praktik, men till skillnad från
              interpellanten anser jag inte att utbildningens innehåll bör utformas
              av regeringen. Till detta är högskolorna själva bättre skickade.
            </seg>
            <seg n="20c79fe4">
              Låt mig avslutningsvis säga att satsningar på utbildning banar
              väg för kunskapssamhället. Utbildning är också betydelsefullt
              för enskilda människors möjlighet att utvecklas, välja och påverka
              sin egen framtid. Detta gäller inte minst den högre utbildningen.
              Vi vet till exempel att personer med högskoleutbildning klarar
              sig bättre på arbetsmarknaden än personer som endast har utbildning
              från grundskolan eller gymnasiet.
            </seg>
          </u>
          <note type="speaker" n="23a455db">
            Anf. 12 AXEL DARVIK (fp):
          </note>
          <u who="axel_darvik_bc1b0b" xml:id="i-e2ca0084e5c70593-0" n="f176b73e">
            <seg n="348b4c16">
              Herr talman! Jag börjar med att tacka för svaret från utbildningsministern.
              Som liberal vill jag naturligtvis alltid sätta studenternas frihet
              som utgångspunkt för vår politik. Om man ska ha verklig frihet
              som student är det viktigt att utbildningen har en hög och bra
              kvalitet. Bra kvalitet ger möjlighet att få ett arbete efter det
              att man har tagit examen, ett arbete som gör att man kan försörja
              sig och därmed också betala för en bostad.
            </seg>
            <seg n="85776e6e">
              I framtiden möter vi en hel del utmaningar. Globaliseringen är
              en sådan utmaning. I dag ser man mycket globaliseringen som ett
              hot i Sverige, men globaliseringen är också en möjlighet. Det
              är en möjlighet som kan glida oss ur händerna om vi inte blir
              bättre än i dag. Vi måste vara mer finurliga, mer flitiga och
              mer företagsamma i Sverige om vi ska kunna klara av att vända
              hot till möjligheter i globaliseringens tid.
            </seg>
            <seg n="003b1db7">
              Kvaliteten i utbildningen är ett absolut krav. Det är därför
              som vi i Folkpartiet skjuter till extra pengar för att just satsa
              på kvalitet och forskning. Vi vill satsa 1,4 miljarder på att
              höja kvaliteten utöver det som regeringen föreslår.
            </seg>
            <seg n="24fd46fc">
              Om man tittar på siffrorna, oavsett vilket basår man väljer,
              har det skett en mycket kraftig expansion av antalet platser på
              högskolan men endast en obetydlig marginell ökning av antalet
              lärare. Tidigare kunde man se individen i undervisningen på högskolan.
              Individen har i stället blivit en svart prick långt bak på bakersta
              bänken i en enorm föreläsningssal. Det är självklart att det får
              effekter på kvaliteten.
            </seg>
            <seg n="93c7d011">
              Jag pratade med en student i går som berättade om sin tiopoängsuppsats
              som han höll på att skriva. Handledningen under de tio veckorna
              begränsade sig till två timmar totalt per uppsatsgrupp.
            </seg>
            <seg n="32498596">
              Vi har en hel del väldigt duktiga lärare, kompetenta forskare
              som undervisar. Men man kan inte bara vara duktig på att ha kunskap.
              Man måste också vara duktig på att kunna föra ut kunskap. Pedagogiken
              har en stor betydelse just när det gäller att kunna entusiasmera.
              Då tror jag att det behövs ett belöningssystem med utmärkelser
              och också att man motiverar genom löneförhöjning. Oavsett vad
              man tycker om det så är pengar en väldigt viktig drivkraft för
              människor.
            </seg>
            <seg n="354cec04">
              Jag vill också säga någonting om praktiken som jag tycker är
              oerhört viktig. I dag ser vi ett kontaktproblem mellan arbetsmarknaden
              och studenterna. Väldigt många studenter går rakt ut i arbetslöshet
              efter examen. Det är viktigt att det blir en bättre kontakt mellan
              arbetsmarknaden och studenterna. Då är praktiken avgörande.
            </seg>
            <seg n="5d3ca6ae">
              Detta visar också Hans-Olov Olsson som har gjort en rapport för
              Iva. Jag hoppas att ministern vill göra någonting åt detta och
              stärka praktiken.
            </seg>
          </u>
          <note type="speaker" n="9ec1b747">
            Anf. 13 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-5" n="03e8a908">
            <seg n="053e4416">
              Herr talman! Jag kan instämma i mycket av det som Axel Darvik
              säger om behovet av utbildning, behovet av satsning på kunskap
              och behovet av satsning på forskning. I själva verket är det vad
              jag ägnar i stort sett hela min arbetsdag åt. Det är mycket som
              sammanfaller i grundsynen.
            </seg>
            <seg n="a1286ae0">
              Jag beklagar att vi inte kan komma sams om att behovet av kunskap
              i Sverige växer på ett sätt som gör att vi åtminstone ska medge
              dagens 15-åringar samma chans till högskoleutbildning, när de
              når den åldern, som dagens 20-åringar har. Jag beklagar att Folkpartiet
              så aggressivt och med så högt tonläge säger nej till den modesta
              utbyggnad av högskolans förmåga att ta emot ungdomar som vi föreslår.
            </seg>
            <seg n="0e4e3d8d">
              Folkpartiet väljer att spara på detta och skära ned anslagen
              i förhållande till vår budget. Man säger i stället att man satsar
              så mycket på kvalitet. Det är en konstlad motsättning. Det innebär
              dessutom att Folkpartiet i sin budgetmotion, jämfört med regeringen,
              frigör pengar från högskolesektorn för att använda till inkomstskattesänkningar.
            </seg>
            <seg n="fbb3c888">
              Jag tycker att det är fel prioritering. Inget gynnar Sveriges
              framtid mer än satsning på mer utbildning.
            </seg>
            <seg n="c7e6bd79">
              Jag håller med om det som sägs om att vi ska satsa mer på kvalitet.
              Men jag håller inte med om den beskrivning av utvecklingen som
              Axel Darvik ger. Han säger att antalet lärare har ökat bara marginellt.
              Det är en myt. Jag har framför mig siffrorna på hur den undervisande
              personalen har utvecklats sedan 1995.
            </seg>
            <seg n="8f06d0e5">
              Antalet adjunkter har ökat med 46 %. Antalet lektorer har ökat
              med 30 %. Antalet professorer har ökat med 93 %. Detta är alltså
              de yrkeskategorier på högskolan som sysslar med undervisning.
              Tillsammans har antalet personer i de kategorierna ökat med 56
              %. Det kallar Axel Darvik marginellt. Om 56 % är marginellt, hur
              många hundra procents ökning vill då Folkpartiet ta från sin budget
              för att öka på ett sätt som inte är marginellt? Den frågan vill
              jag ställa.
            </seg>
            <seg n="82955900">
              Vad gäller kravet på att lektorer och adjunkter som anställs
              ska ha utbildning i pedagogik och vara bättre lärare vill jag
              påminna Axel Darvik om, och berätta för riksdagens åhörare, att
              när regeringen för några år sedan föreslog att de lektorer och
              adjunkter som ska anställas måste ha genomgått högskolepedagogisk
              utbildning sade Folkpartiet nej till det och röstade emot det.
            </seg>
            <seg n="3355dd13">
              Jag hoppas att Folkpartiet har ändrat uppfattning.
            </seg>
            <seg n="bbbe8bbc">
              Även om jag nu anser att detta är viktigt är jag skeptisk till
              att vi ska öka detta genom ett ökat inslag av centralstyrning.
              Jag tycker att lärosätena och studenterna på lärosätena ska driva
              på den utvecklingen. Jag värjer mig mot att det ska tvingas fram
              åtgärder som gör att regeringen och vi politiker ska centralstyra
              och kommendera fram detta.
            </seg>
          </u>
          <note type="speaker" n="d34e7933">
            Anf. 14 AXEL DARVIK (fp):
          </note>
          <u who="axel_darvik_bc1b0b" xml:id="i-e2ca0084e5c70593-1" n="f176b73e">
            <seg n="982fb1a8">
              Herr talman! Det finns en rad felaktigheter i det som utbildningsministern
              säger. Jag har också tittat på vad Högskoleverket säger när det
              gäller antalet lärare. Jag har tittat i de årsredovisningar som
              finns. Man medger att det är en viss felmarginal i årsredovisningarna.
              Från och med 1995 till och med 2004 har det ökat med något hundratal
              till att i dag ligga på 21 033 lärare. Samtidigt har antalet studenter
              ökat, som utbildningsministern sade, med över 100 000. Det är
              självklart att det får effekter på kvaliteten. Det är en underfinansierad
              utbyggnad som man har gjort av högskolan.
            </seg>
            <seg n="0e46c7e8">
              Dessutom ger utbildningsministern en helt felaktig bild av Folkpartiets
              budgetförslag. Jag tycker att det är mycket allvarligt att ministern
              inte är bättre insatt. Folkpartiet dränerar inte på något sätt
              den högre utbildningen. Det är tvärtom ministern som står för
              den typen av politik. Vi tillför pengar. Vi gör en kraftig markering.
              Om ministern vill hävda något annat får han läsa på bättre innan
              han kommer med sådana påståenden.
            </seg>
            <seg n="af599d73">
              Jag vill återgå till det som interpellationen handlar om. Den
              handlar om att stärka pedagogiken i undervisningen och om praktik.
            </seg>
            <seg n="3fe9e452">
              När det gäller att stärka pedagogiken för att höja kvaliteten
              verkar det som om utbildningsminister Leif Pagrotsky inte ser
              någon skillnad mellan piskor och morötter. Att uppmuntra lärare
              och ge dem möjlighet att satsa på en pedagogisk karriär tror jag
              som liberal är ett bättre sätt att motivera lärare än att försöka
              piska fram det.
            </seg>
            <seg n="5999223a">
              Jag vill sedan uppehålla mig vid det som jag tror är absolut
              viktigast just nu, nämligen att skapa bättre kontakt mellan arbetslivet
              och studenterna. Det är praktik jag pratar om.
            </seg>
            <seg n="1699e564">
              Jag har bett riksdagens utredningstjänst att ta fram siffror
              på detta. De säger att så sent som 2002 var det 50 000 studenter
              som hade någon form av praktik under sin utbildning. 5 000 av
              dem var högskoleingenjörer, 4 000 av dem var civilingenjörer.
              När riksdagens utredningstjänst nu gör en enkät har samtliga ingenjörer
              blivit av med sin praktik på grund av de lagar som finns i landet.
              Det tycker jag är allvarligt.
            </seg>
            <seg n="0566bd8a">
              Man har gjort en sådan tolkning av högskoleförordningen att det
              inte längre blir tillåtet att kräva praktik om den inte är poänggivande.
            </seg>
            <seg n="74b2ccc1">
              De 9 000 blivande ingenjörerna får inte längre praktik. De får
              inte den kontakten med arbetsmarknaden. Det tycker jag är allvarligt.
            </seg>
            <seg n="098d7123">
              Det finns en fabrik på Skaraslätten jag har berättat om detta
              tidigare. Den är underleverantör till fordonsindustrin. Ägaren
              för fabriken har sagt: Enda chansen att det kommer in en civilingenjör
              i mitt företag är att han gifter sig med min dotter.
            </seg>
            <seg n="ee1a7fed">
              Den inställningen är mycket allvarlig. Det behöver komma in en
              civilingenjör. Då behövs det praktik så att man får en bättre
              koppling och förstår varför det är viktigt.
            </seg>
          </u>
          <note type="speaker" n="82c3c6f2">
            Anf. 15 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-6" n="03e8a908">
            <seg n="e53ff0f7">
              Herr talman! Det sista håller jag verkligen med om. Under många
              år, inte minst under min tid som näringsminister, har jag många
              gånger slagits av vilken kulturklyfta det finns mellan många mindre
              företag och de högre utbildningarna och lärosätena. Som utbildningsminister
              försöker jag nu fortsätta engagemanget från andra sidan genom
              att verka för att lärosätena på sin kant ska engagera sig aktivt
              för att sänka de trösklar som finns, inte minst kulturellt, och
              göra sig tillgängliga, vara öppnare och vara mer aktiva i sitt
              arbete att söka kontakt med den typen av arbetsgivare där man
              har traditionellt svaga band.
            </seg>
            <seg n="864a9fc3">
              Att korta de avstånden är en oerhört viktig del för mig i mitt
              engagemang i utbildningspolitikens framtid i Sverige. Styrelserna
              i högskolorna spelar en viktig roll. Det finns mycket att göra
              från högskolans sida, även om också näringslivet på sin kant har
              en viktig roll att spela i detta.
            </seg>
            <seg n="6a3d87f2">
              Så något om Axel Darviks uppgifter om utvecklingen av antalet
              lärare. Jag kan inte på den här snabba muntliga informationen
              förstå exakt vilka kategorier som ingår i den siffra som Axel
              Darvik nämner. Jag kan berätta att antalet adjunkter har ökat
              med 46 % sedan 1995. Antalet lektorer har ökat med 30 %, och antalet
              professorer har ökat med 93 %. Summan av detta är att de här tre
              yrkeskategorierna, som utgör huvuddelen av den undervisande personalen
              på lärosätena, har ökat med inte mindre än 56 %.
            </seg>
            <seg n="74ef669f">
              Hur det går ihop med de siffror Axel Darvik redovisar för andra
              yrkeskategorier som handlar om andra nivåer och som säger att
              det nästan inte har ökat alls är en gåta för mig. Hur går det
              ihop med att de här grupperna såvitt jag förstår är detta också
              grundat på Högskoleverkets statistik har ökat på det här viset?
              Kan det vara så att helt andra yrkeskategorier på högskolan räknas
              in, yrkeskategorier som inte i första hand sysslar med undervisning
              och som kanske inte har ökat i antal på det sätt som lärarpersonalen
              har gjort? Detta är dock skarpa siffror på precisa läraryrken,
              och de talar ett helt annat språk.
            </seg>
            <seg n="666f9dc6">
              Sedan gällde det praktiken. Jag gillar praktik. Jag tycker att
              det är viktigt, inte minst av de skäl som Axel Darvik vältaligt
              lyfter fram. För mig var det viktigt. För många andra studenter
              är det viktigt. Jag tycker dock att det ska vara upp till högskolan
              att värdera praktikens roll i de olika utbildningarna. Jag tycker
              inte att det är en sak för politiker att sitta i Helsingfors och
              bestämma exakt hur mycket praktik det ska vara på det ena, andra
              och tredje stället och i den ena, andra och tredje utbildningen.
              Det är ett ansvar som jag vill lägga på högskolan: att värdera
              hur utbildningstiden, den samlade utbildningen, ska fördelas mellan
              olika moment, mellan teoretiska kurser och praktik.
            </seg>
            <seg n="3cb28e5c">
              Det förvånar mig lite att liberalerna i den här frågan så hårt
              driver kravet på centralstyrning.
            </seg>
          </u>
          <note type="speaker" n="e1863007">
            Anf. 16 AXEL DARVIK (fp):
          </note>
          <u who="axel_darvik_bc1b0b" xml:id="i-e2ca0084e5c70593-2" n="f176b73e">
            <seg n="39b418cf">
              Herr talman! När det gäller praktiken, som jag tycker är oerhört
              väsentlig, haltar faktiskt utbildningsministerns resonemang väldigt
              kraftigt. Dessa 9 000 ingenjörer har ju nu ograverat blivit av
              med sin praktik. Utbildningsministern tycker inte att politiker
              i Helsingfors ska lägga sig i och bestämma över detta. Nej, men
              gladeligen har man slagit möjligheterna till praktik för dessa
              blivande ingenjörer i spillror. Det gör man gladeligen från Helsingfors
              genom lagar och förordningar, och det tycker jag är väldigt allvarligt.
              Jag förstår inte hur konsekvensen i det resonemanget hänger ihop.
            </seg>
            <seg n="e4780cc2">
              Jag tycker i stället att vi bör utöka praktiken. Nu har 9 000
              studenter blivit av med den, men redan innan dess var det alltför
              få av studenterna som hade praktik. Jag skulle gärna se att alla
              studenter på alla utbildningsprogram där så är möjligt får praktik.
              Man kan utforma detta på olika sätt. Ibland är det poänggivande;
              ibland lägger man det som ett krav för att få ut examen. Det beror
              också på hur man ställer upp från näringslivet. När det gällde
              civil- och högskoleingenjörerna ställde ju näringslivet upp. Man
              var beredd att betala för praktiken. Det var ett mycket bra system.
            </seg>
            <seg n="c5ae07ac">
              I rapporten Made in Sweden från Ingenjörsvetenskapsakademiens
              projekt Produktion för konkurrenskraft, som den förre Volvochefen
              stod bakom, handlar den avslutande punkten om hur man ska kunna
              behålla produktionen och konkurrenskraften i Sverige, och där
              tar man just upp praktikens betydelse. Jag delar fullt ut det
              synsättet. Jag hoppas verkligen att utbildningsministern kan tänka
              om på den här punkten.
            </seg>
          </u>
          <note type="speaker" n="3eba1222">
            Anf. 17 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_8bdf6e" xml:id="i-fd4adea8ed5e7898-7" n="03e8a908">
            <seg n="71da5637">
              Herr talman! Axel Darvik får det att låta som att regeringen
              har förbjudit praktiken, att regeringen har fattat något beslut
              eller att riksdagens talman har klubbat ett beslut här i bordet
              om att praktik nu ska bort från ingenjörsutbildningarna. Så är
              det ju inte. Regeringen har inte fattat några beslut. Regeringen
              har inte föreslagit riksdagen att fatta några beslut. Det är beslut
              som har fattats av helt andra att ändra praktikens tyngd i ingenjörsutbildningen.
            </seg>
            <seg n="efe630d1">
              Vad det handlar om är om högskolorna ska ha obligatoriska moment
              i utbildningen som inte ger några poäng och som därför inte ger
              rätt till studiemedel. Här har man valt att dra ned på praktiken
              för att i stället ha plats med annat i ingenjörsutbildningen,
              sådant som jag uppfattar att de själva bedömer är viktigare än
              praktiken. Jag tycker att det är deras sak att göra den bedömningen,
              även om också jag tycker att verklighetsförankringen, kontakten
              med näringslivet och sådant är oerhört viktigt. När det gäller
              om detta ska ske genom praktik eller om de har andra idéer för
              hur detta ska säkerställas tycker jag att de ska tävla med idéer.
              De ska ta initiativ, och det ska vara deras ansvar.
            </seg>
            <seg n="3eaf21ca">
              Jag värjer mig emot att jag ska sitta här och säga att Chalmers
              ska ha si och så mycket praktik på den och den linjen eller att
              andra utbildningar ska ha andra nivåer. Det vill jag ska vara
              deras ansvar.
            </seg>
            <seg n="8c4349c2">
              Eftersom Axel Darvik inte har rätt till några fler inlägg ska
              jag inte ställa några frågor, men jag vill till sist åter säga
              min uppfattning. Sverige behöver fler människor med hög utbildning.
              Dagens gymnasister behöver samma chans till högre utbildning som
              dagens 20-åringar och 23-åringar. Jag tycker att det är orimligt
              att ställa dessa två rimliga behov för Sverige och för ungdomarna
              mot kvaliteten i högskolan. Det är en konstlad motsättning. Sverige
              behöver båda.
            </seg>
          </u>
          <note n="f482f682">
            Överläggningen var härmed avslutad.
          </note>
          <note n="d0bebbe6">
            3 § Svar på interpellation 2005/06:125 om ny sträckning av E
            18 genom Sundbyberg
          </note>
          <note type="speaker" n="cec64779">
            Anf. 18 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-8" n="60c1f570">
            <seg n="0c3665a6">
              Herr talman! Nina Lundström har frågat vilka åtgärder jag avser
              att vidta för att flytten av E 18 ska genomföras i enlighet med
              tidigare ställda löften från regeringen i syfte att möjliggöra
              byggandet av den planerade nya stadsdelen i Sundbyberg.
            </seg>
            <seg n="a21b6ec8">
              Nina Lundström syftar på den planerade utbyggnaden av E 18 mellan
              Hjulsta och Ulriksdal. Regeringen beslutade den 6 oktober i år
              om kompletterande direktiv till Vägverket inför redovisningen
              av den nationella väghållningsplanen. I direktiven angav regeringen
              att utbyggnaden av E 18 mellan Hjulsta och Ulriksdal ska påbörjas
              i perioden 20062009. Regeringen avser att i regleringsbrevet ge
              Vägverket i uppdrag att planera verksamheten för att byggstarta
              sträckan HjulstaUlriksdal under 2007. När det gäller den fysiska
              planeringen av vägutbyggnaden håller Vägverket just nu på med
              att slutföra arbetsplanen. Vägverkets beslut att fastställa en
              arbetsplan kan sedan överklagas till regeringen.
            </seg>
            <seg n="a7489caf">
              Regeringens infrastrukturbeslut förra året innebar förbättrade
              förutsättningar för kommunernas bostadsförsörjning i Helsingforss
              län. Ramen för länsplanen i Helsingforss län utökades med 895
              miljoner kronor. Den viktigaste orsaken till höjningen var att
              regeringen ville stödja infrastrukturprojekt som bidrar till att
              öka bostadsbyggandet i Helsingforssregionen, till exempel utbyggnaden
              av friluftsstaden Riksten i Botkyrka kommun och utbyggnaden av
              Vega i Haninge kommun. Andra viktiga vägutbyggnader för bostadsbyggandet
              är Norra länken, Norrortsleden, riksväg 73 till Nynäshamn och
              Södertörnsleden. Regeringen har dessutom beslutat att i den fortsatta
              planeringen av de 0,8 miljarder kronor som avsatts till smärre
              åtgärder längs det nationella stamvägnätet ska Vägverket ta särskild
              hänsyn till sådana åtgärder som kan leda till ett ökat bostadsbyggande
              i Helsingforss län.
            </seg>
            <seg n="13bbfe3b">
              Sammantaget innebär detta att regeringens infrastrukturbeslut
              kommer att förbättra förutsättningarna för en ökad bostadsutbyggnad
              i Helsingforss län.
            </seg>
          </u>
          <note type="speaker" n="ae31469e">
            Anf. 19 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-0fe8f34ff053992e-0" n="a4a9928a">
            <seg n="0b43f129">
              Herr talman! Jag vill börja med att tacka för svaret.
            </seg>
            <seg n="c7fc99ad">
              Det är en lång rad av händelser som gjort att jag har valt att
              ställa interpellationen. Den 25 oktober hade jag en interpellationsdebatt
              med samhällsbyggnadsminister Mona Sahlin som då berättade om sitt
              första spadtag i Stora Ursvik. Hon hade då givit ett mycket intressant
              löfte, som naturligtvis gladde de lokala aktörerna väldigt mycket
              eftersom det var en förutsättning för att bygga denna nya stadsdel,
              alltså stadsdelen Stora Ursvik i Sundbyberg i Helsingforss län.
            </seg>
            <seg n="eb625863">
              Dock dröjde det inte länge förrän man kunde läsa följande i lokaltidningen
              i Sundbyberg: Vägverket sviker Ursviksprojektet. Man säger också
              att Mona Sahlin vid byggstarten av den nya stadsdelen Ursvik lovade
              att E 18 ska börja flyttas nästa år, det vill säga år 2006.
            </seg>
            <seg n="9292771b">
              Så beskrivs det i artikeln varför man inte anser att man kan
              få till stånd en byggstart 2006. Vägverket anger resursbrist och
              regeringens prioriteringar av andra projekt. Det var också ett
              viktigt skäl för mig att framställa interpellationen, att få veta
              vad regeringens intentioner är utifrån att Vägverket faktiskt
              har beskrivit en helt annan typ av verklighetsbild.
            </seg>
            <seg n="59e4b442">
              I statsrådets svar konstateras att det nu är 2007 som gäller.
              Då tycker jag att det är väldigt viktigt att veta att det är 2007
              som den utlovade byggstarten kommer att bli av när det gäller
              sträckningen E 18.
            </seg>
            <seg n="ce468253">
              Mats Hellström, landshövdingen i Helsingforss län, fick regeringens
              uppdrag att beskriva vilka hinder som fanns med anledning av bostadsbristen,
              och han sammanställde då rapporten Vägskäl för bostadsbristen
              trafikinfrastruktur öppnar för 56 000 nya bostäder i Helsingforss
              län . Frågorna kring infrastruktur och bostäder är ju oerhört
              nära sammankopplade i denna region, liksom i många andra regioner.
              Där finns också denna sträckning angiven. I rapporten finns också
              så kallade Letter of Intent eller avtal beskrivna där kommunerna
              anger vilka infrastrukturprojekt som är angelägna.
            </seg>
            <seg n="64a3790f">
              Då förstår statsrådet att jag fortfarande hyser en viss vaksamhet
              inför vad löftet kommer att innebära. När man sedan tittar på
              finansieringen kan man konstatera att kostnaderna för denna vägsträckning
              anges till en bit över 2 miljarder. Regeringen anslår 895 miljoner
              som extrainsatser. Med tanke på att Vägverket i artikeln beskriver
              att de finansiella frågorna är väldigt avgörande liksom regeringens
              prioritering av andra vägprojekt ute i landet hyser jag ändå fortfarande
              en stor farhåga för realismen i det löftet.
            </seg>
            <seg n="02d52672">
              Jag skulle vilja höra från statsrådet i dag: Är det 2007 som
              nu gäller? Har regeringen sett till att de finansiella förutsättningarna,
              det vill säga pengarna, finns för att detta ska bli möjligt?
            </seg>
          </u>
          <note type="speaker" n="5adfcedd">
            Anf. 20 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-9" n="60c1f570">
            <seg n="b41c4709">
              Herr talman! Jag vill börja med att instämma i Nina Lundströms
              beskrivning av förhållandet mellan infrastruktur och möjligheten
              att bygga nya bostäder. De hänger naturligtvis tätt ihop. I större
              städer följs de åt ännu tätare. Därför är det ingen tillfällighet
              att vi i planerna för infrastrukturprojekten under de kommande
              åren har varit oerhört tydliga med att säga att vi ska prioritera
              infrastruktursatsningar som också kan generera möjligheter till
              att städer och stadsdelar kan utvecklas och att nya bostäder kan
              byggas.
            </seg>
            <seg n="4abae9db">
              Sedan följer det tyvärr alltid i stora infrastrukturprojekt mycket
              av oro och många debatter. Jag lever med detta varje dag och kommenterar
              vägsträckor i hela vårt land där det finns en oro för att man
              har hört någon som har sagt att det kanske inte blir aktuellt.
              Det speglar ju också hur viktig infrastrukturen är. Vi är beroende
              av att de planer som har slagits fast håller och att vi kan lita
              på att infrastrukturen fungerar så att vi alla kan förverkliga
              våra drömmar.
            </seg>
            <seg n="a1e6bea0">
              Med det vill jag också säga att jag inte utesluter att regeringen
              får göra nya svåra prioriteringar, eftersom pengarna ändå är begränsade.
              Vi har gjort det tidigare, till exempel i beslutet om Trollhättan
              där vi omdisponerade pengar från hela landet för att kunna kraftsamla
              ytterligare på infrastruktur runtomkring Trollhättan.
            </seg>
            <seg n="780cfe77">
              Jag vill säga det därför att det finns några projekt i de beslut
              som regeringen har fattat som har lyfts fram som särskilt angelägna
              och där regeringen har pekat ut de byggnationerna på både väg-
              och järnvägssidan. Just den här sträckan mellan Hjulsta och Ulriksdal
              för att man ska möjliggöra en stadsdel i Stora Ursvik i Sundbyberg
              är en sådan prioriterad sträcka.
            </seg>
            <seg n="9072d7e5">
              När jag då har sagt det betyder det att vi också naturligtvis
              kommer att bidra till att det finns full finansiering för den
              sträckan. I det tidigare beslutet som regeringen fattade skrev
              vi att byggstarten ska ske någon gång mellan 2006 och 2009. Det
              är väldigt vanligt att man har det intervallet i ett beslut eftersom
              det i början av ett projekt är svårt att vara helt säker på hur
              lång tid alla prövningar och utredningar ska ta.
            </seg>
            <seg n="36bce7ac">
              I dag har vi ett betydligt bättre underlag om hur det arbetet
              har gått. Därför kommer vi också i regleringsbrevet att förtydliga
              uppdraget till Vägverket. I regleringsbrevet till Vägverket skriver
              vi in att byggstarten skall ske under 2007.
            </seg>
          </u>
          <note type="speaker" n="2142ffa8">
            Anf. 21 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-0fe8f34ff053992e-1" n="a4a9928a">
            <seg n="9a961be6">
              Herr talman! Jag tror att det behövs väldigt tydliga besked,
              inte minst med tanke på det som statsrådet säger. Statsrådet kommer
              ju att ha en annan debatt i dag som handlar om en annan vägsträcka
              i den här regionen som faktiskt har behandlats som en jojo. Jag
              själv har färdats på just den vägsträckan i många år och konstaterat
              att löften har dragits tillbaka med nya prioriteringar etcetera.
            </seg>
            <seg n="c72f2f73">
              I det här fallet handlar det också om uppemot kanske 4 000 bostäder.
              Får man inte en finansiering och inte kan påbörja arbetet kommer
              stora delar av det projektet att förflyttas i tid.
            </seg>
            <seg n="ea8065f9">
              Jag har varit med i flera debatter bara den här veckan när människor
              ständigt frågar: Vad gör ni politiker för att se till att det
              kan skapas förutsättningar för att bygga bostäder? Då brukar jag
              säga: Det finns en rad hinder för att kunna komma i gång med vissa
              bostadsprojekt. Åtminstone jag kommer att göra allt jag kan för
              att se till att eliminera så många hinder som möjligt.
            </seg>
            <seg n="8ac6b0fc">
              I den här frågan är det dock regeringen som helt och hållet fäller
              avgörandet. Folkpartiets budgetförslag kommer ju inte att få majoritet,
              men där har vi anslagit betydligt mycket mer pengar. Men jag vill
              ändå uppmärksamma på att när ett statsråd gör ett spadtag och
              ställer ut ett löfte om 2006 uppfattas det som löfte från regeringen.
              Så skulle jag också ha uppfattat det och det gjorde de som var
              med vid spadtaget.
            </seg>
            <seg n="950e9b1e">
              Nu är det ett nytt årtal som gäller, 2007. Men statsrådet har
              redan gjort reservationer för att om någonting skulle hända kan
              regeringen tänka sig att omprioritera, men det här kommer att
              vara prioriterat i någon mån.
            </seg>
            <seg n="2519c30e">
              Jag vill också ta upp de finansiella förutsättningarna. Anser
              inte statsrådet att det måste finnas en viss förståelse för att
              människor i den regionen tycker att det är konstigt att man anslår
              895 miljoner för den här typen av viktiga vägprojekt, men för
              en test och en folkomröstning avsätter regeringen 3,8 miljarder,
              en test som man inte ens vet vad den ska leda till? I dagsläget
              är det dessutom väldigt osäkert hur resultatet av folkomröstningen
              kommer att bli.
            </seg>
            <seg n="a4973a7e">
              Legitimiteten för den typen av projekt finner inte gehör hos
              medborgarna. Om man frågar en stockholmare vad han eller hon skulle
              vilja göra för 3,8 miljarder, så är det inte att genomföra ett
              test, utan det är att få i gång de långsiktiga infrastrukturprojekten
              som är den första prioriteringen.
            </seg>
            <seg n="1fdf7066">
              Jag skulle vilja att statsrådet gav ett slags beskrivning av
              hur regeringen tänker. Om det är de finansiella förutsättningarna
              som enligt den här artikeln där Vägverket uttalar sig är en central
              fråga det vill säga vilka prioriteringar regeringen gör och hur
              mycket som satsas tror jag att många i den här regionen skulle
              tycka att 3,8 miljarder för att fortsätta infrastrukturprojekten
              skulle ha varit oerhört mycket mer välkommet.
            </seg>
            <seg n="4625da96">
              Folkpartiet har sagt nej till de 3,8 miljarderna till folkomröstningen.
              Vi har också redan för nästa år anslagit ½ miljard mer för vägprojekt
              i landet, och vi anslår betydligt mer under de kommande åren fram
              till 2008 och även därefter. Vi anser att dessa infrastrukturprojekt
              är viktiga. Infrastrukturen är en del av samhällets blodomlopp.
              Just för att den samverkar med bostadsbyggandet tror vi att man
              kan göra mycket mer.
            </seg>
            <seg n="fd9bbe80">
              Men jag skulle ändå vilja höra statsrådets resonemang kring om
              det inte hade varit bättre att satsa de 3,8 miljarderna på viktiga
              infrastrukturprojekt så att de åtminstone får en chans.
            </seg>
          </u>
          <note type="speaker" n="d979f84f">
            Anf. 22 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-10" n="60c1f570">
            <seg n="90c946fe">
              Herr talman! Jag vill börja med att säga att det låter på Nina
              Lundström som att vi bara satsar 895 miljoner kronor totalt på
              infrastruktur i Helsingfors. Dessa pengar är egentligen småpengar
              med all respekt för att för var och en av oss är 895 miljoner
              kronor ohyggligt mycket pengar, men när man bygger infrastruktur
              är det inte det. Dessa pengar används för att lösa upp en del
              knutar runt trafikplatser för att underlätta för ytterligare bostadsbyggande.
            </seg>
            <seg n="fbc61936">
              Som jag nämnde i mitt interpellationssvar kostar naturligtvis
              all infrastruktur den som vi påbörjar nu, den som vi håller på
              med, Södra länken, Tranebergsbron och mycket annat många miljarder,
              så vi kraftsamlar när det gäller infrastrukturen i och omkring
              Helsingfors och har goda argument för att göra det. Här behöver
              man bygga bostäder, men man behöver också göra någonting mer,
              och det är att försöka få transportsektorn att bidra till att
              stockholmarna får en bättre miljö.
            </seg>
            <seg n="d1aba13b">
              Mats Hellström, landshövdingen i Helsingfors som Nina Lundström
              nämnde tidigare, hade ett uppdrag från regeringen att titta på
              hur man kan leva upp till ambitionerna i Kyotoprotokollet om en
              ren miljö för alla människor. Hans rapport till regeringen visar
              just att transportsektorn är den svaga länken i vår storstadsregion.
              Det tar jag på stort allvar. Vi måste fundera över hur vi kan
              vidta åtgärder och fatta beslut som innebär att luften i och omkring
              Helsingfors blir mycket bättre för alla som lever här hela tiden
              eller som besöker vår huvudstad. Då måste transportsektorn bidra.
            </seg>
            <seg n="8a9a309f">
              Då vill jag att vi ska bygga en del vägar för att möjliggöra
              för bostadsbyggande och för att bygga bort en del farliga och
              smala vägar. Men jag tror inte att vi bara kan bygga vägar för
              att få en bättre miljö, utan vi måste också till exempel göra
              den viktiga investeringen i Citybanan för att öka spårkapaciteten
              i och omkring och till och från Helsingfors. Vi måste också bygga
              ut kollektivtrafiken för att underlätta och möjliggöra för alltfler
              att åka kollektivt.
            </seg>
            <seg n="26503e84">
              Utifrån detta tycker jag att det försök som vi nu ska ha med
              trängselavgifter är oerhört viktigt. Jag hoppas att det får ett
              bra gehör hos medborgarna i Helsingfors, att det ska bli enklare
              och smidigare att åka kollektivt. Det kommer att bidra till att
              luften i och omkring Helsingfors blir bättre.
            </seg>
            <seg n="f4cf0162">
              Jag tror att det är summan av allt det vi gör nya vägar, nya
              investeringar i den spårbundna trafiken och kanske ytterligare
              åtgärder, som några av de som Mats Hellström pekade på som vi
              måste titta på. Han undrar till exempel om det är nödvändigt att
              ha krav på dubbdäck i och omkring vår storstadsregion. Det måste
              vi också återkomma till för att på olika sätt hjälpas åt att förbättra
              miljön i Helsingfors.
            </seg>
            <seg n="d4153aaa">
              Men det som vi nu ska göra på E 18 mellan Hjulsta och Ulriksdal
              är angeläget. Regeringen kommer att vara oerhört noga med att
              fullfölja beslutet i regleringsbrevet om byggstart 2007. Vi kommer
              naturligtvis också att vara noga med att projektet finansieras.
            </seg>
            <seg n="90a8b392">
              Det är inte ovanligt att infrastrukturprojekt blir dyrare än
              vad vi har räknat med. Det kommer att framgå också i nästa interpellationsdebatt.
              Jag har i mina samtal med både Banverket och Vägverket frågat
              om de har någon aning om ifall det någonsin har funnits något
              projekt som har blivit billigare, och på det är svaret nej. Vi
              har en beredskap för att det blir dyrare än vad vi tror från början.
            </seg>
          </u>
          <note type="speaker" n="34a63e50">
            Anf. 23 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-0fe8f34ff053992e-2" n="a4a9928a">
            <seg n="a850f746">
              Herr talman! Just precis. Statsrådet nämnde nu att det ändå finns
              ett antal reservationer för faktorer som kan påverka om det blir
              av eller inte och i vilken takt. Jag har nu sett det utdelade
              interpellationssvaret som statsrådet så småningom kommer att läsa
              upp här, och det visar på att många projekt riskerar att stoppas
              eller skjutas på framtiden. Jag tolkar dock statsrådets svar,
              att regeringen avser att nu prioritera den vägsträckning av E
              18 som berör Sundbyberg, som att regeringen kommer att avsätta
              de pengar som behövs för att det ska vara möjligt och att det
              är år 2007 som gäller. Men jag kommer definitivt själv att mycket
              noggrant följa utvecklingen i och med att jag kan konstatera att
              det har varit många turer under årens lopp när det gäller väg
              73 till Nynäshamn. Det har varit som en jojo fram och tillbaka.
              Spadtaget är taget, men uppenbarligen finns det en rad hinder
              för att det verkligen ska bli av.
            </seg>
            <seg n="13f2a99e">
              När det sedan gäller pengarna är 895 miljoner självfallet inte
              den totala potten, för alla vet ju vad infrastrukturinvesteringar
              kostar, men det vad som stod i svaret att statsrådet avsåg att
              ytterligare tillföra. Då vill jag bara ställa det i relation till
              de 3,8 miljarderna som ett test med biltullar kostar. Jag tror
              att det finns ett legitimitetsproblem när man väger av testets
              innehåll med allt det goda som det kunde ha inneburit. Jag tror
              att den legitimiteten är borta i dag, att det finns alldeles för
              mycket nackdelar och att det är en fullständig felkonstruktion.
              Jag är emot hela testet och tycker att man helt enkelt skulle
              ha satt stopp för det och använt pengarna bättre.
            </seg>
            <seg n="ef45bf64">
              Det är också så att den spårbundna trafiken behövs där har Folkpartiet
              lagt fram förslag och att det behövs en rad ytterligare investeringar.
              I dag har vi ständiga infarkter i detta blodomlopp, och det går
              inte att bygga bostäder när varken kollektivtrafiken eller vägarna
              fungerar. Då blir det stopp i bostadsbyggandet, och alla vet vad
              det innebär för tillväxten etcetera.
            </seg>
            <seg n="39d48c21">
              Jag vill tacka för debatten, herr talman.
            </seg>
          </u>
          <note type="speaker" n="fd95cd14">
            Anf. 24 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-11" n="60c1f570">
            <seg n="68f1b8f7">
              Herr talman! Jag vill bara återkomma och vara oerhört tydlig
              med att Nina Lundström har tolkat mig alldeles rätt när det handlar
              om regeringens ambitioner vad gäller E 18 mellan Hjulsta och Ulriksdal.
            </seg>
          </u>
          <note n="f482f682">
            Överläggningen var härmed avslutad.
          </note>
          <note n="dc8442f8">
            4 § Svar på interpellation 2005/06:137 om utbyggnad av väg 73
            till Nynäshamn
          </note>
          <note type="speaker" n="69b4739b">
            Anf. 25 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-12" n="60c1f570">
            <seg n="35081599">
              Herr talman! Marietta de Pourbaix-Lundin har frågat mig vad jag
              avser att göra för att väg 73 ska kunna färdigställas med den
              standard och enligt den tidsplan som utlovades vid första spadtaget.
            </seg>
            <seg n="bb704af6">
              Det första spadtaget på väg 73 togs den 20 september i år. Vid
              det tillfället var endast ett fåtal av de entreprenader som utbyggnaden
              består av upphandlade. Vägverket ser en risk för att de stora
              entreprenader som återstår att upphandla blir dyrare än vad det
              finns medel till. Orsakerna till detta är bland annat att marknadspriserna
              under den senaste tiden har ökat påtagligt på grund av överhettning
              i byggbranschen och att kostnaderna för de geotekniska undersökningarna
              har stigit jämfört med den ursprungliga prognosen. Vägverket prövar
              nu förutsättningarna och möjligheterna att anpassa objektet för
              att klara den angivna kostnadsramen utan att ge avkall på framkomlighet
              och trafiksäkerhet. I det arbetet analyseras bland annat målstandarden
              längs sträckan ÄlgvikenFors och anslutningar till övriga vägnät.
            </seg>
            <seg n="450b50b7">
              Vägverket har i uppdrag att rapportera till regeringen om ett
              projekt får en kostnadsökning på mer än 10 % jämfört med de fastställda
              långsiktsplanerna. Någon anmälan från Vägverket angående kostnadsökningar
              för väg 73 har inte inkommit.
            </seg>
            <seg n="8a67a8c6">
              Jag kommer att noga följa det arbete som Vägverket nu inlett
              angående väg 73.
            </seg>
          </u>
          <note type="speaker" n="bb648727">
            Anf. 26 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-1bff0d9813dec58d-0" n="c09751e4">
            <seg n="857b426b">
              Herr talman! Det är bara drygt två månader sedan Göran Persson
              tog första spadtaget för utbyggnaden av väg 73, Nynäsvägen. Det
              skulle bli motorvägsstandard, två körfält i varje riktning med
              mitträcke och trafiksäkra av- och påfarter, och vägen skulle vara
              klar 2009.
            </seg>
            <seg n="5e1fcf84">
              Väg 73 är en väldigt olycksdrabbad väg. Det vet alla. Vägen har
              också väldigt stor betydelse för hela regionen, naturligtvis för
              Södertörn och Nynäshamn men också för hela Östersjöregionen eftersom
              väldigt många färjor kommer till Nynäshamns hamn. De kommer från
              Gotland, Polen, Estland, Lettland.
            </seg>
            <seg n="af5b65f8">
              Vi är många som har kämpat länge för den här vägen, bland annat
              organisationen Väg 73 nu. Själv vet jag inte hur många interpellationer,
              frågor och motioner jag har väckt i den här frågan. Jag har debatterat
              med många ministrar före Ulrica Messing i frågan.
            </seg>
            <seg n="ca9203e2">
              Vi var väldigt många som var med vid första spadtaget och ropade:
              Äntligen! Nu skulle ju det här äntligen bli av. Men knappt hade
              jorden på Göran Perssons spade vid första spadtaget torkat jag
              tror att bläcket knappt hade torkat i broschyren som jag fick
              hem i brevlådan som beskriver hur fantastisk den här vägen ska
              bli förrän det kom signaler om att pengarna inte räcker till utbyggnaden
              på det sätt som det var tänkt.
            </seg>
            <seg n="c02becc2">
              Vägverket måste nu överväga om man ska försämra standarden eller
              försena vägen. Det är inte konstigt att jag blir ganska orolig
              för vad som kommer att hända med tanke på hur segdraget det har
              varit innan första spadtaget togs. Det är skälet till min interpellation.
            </seg>
            <seg n="1854b35d">
              Herr talman! Jag kan bara säga att svaret bekräftar mina farhågor.
              Det bekräftar att vägen inte kommer att bli på det sätt som det
              var tänkt. Det kommer att bli försämringar eller förseningar.
              Så svaret har egentligen gjort mig ännu mer orolig än jag var
              innan jag skrev interpellationen.
            </seg>
            <seg n="ae57b83f">
              Jag kan citera vad Ulrica Messing skriver i slutet av interpellationssvaret:
              Jag kommer att noga följa det arbete som Vägverket nu inlett angående
              väg 73. Och? säger jag som ungdomarna. Vad innebär det? Det får
              jag inget svar på.
            </seg>
            <seg n="45be8450">
              Herr talman! Mina frågor kvarstår faktiskt, för jag har inte
              alls fått svar på dem. Jag frågade: Vad avser regeringen att göra
              för att väg 73 ska kunna färdigställas med den standard som utlovades
              vid det första spadtaget? Vad kommer regeringen att göra för att
              väg 73 ska kunna färdigställas enligt den tidsplan som utlovades
              vid första spadtaget? På detta har jag inte fått något svar över
              huvud taget.
            </seg>
            <seg n="34d4d588">
              Allt annat än att fullfölja detta är ett stort politiskt svek
              med tanke på de tydliga politiska ställningstaganden som regeringen
              har gjort vad gäller väg 73.
            </seg>
            <seg n="ced1a5f1">
              Det går att läsa i ett pressmeddelande som kom i och med att
              man hade sagt att det var okej med väg 73. Jag minns den senaste
              interpellationsdebatten som Ulrica Messing och jag hade förra
              våren, där vi var väldigt överens. Vi var överens om att vi båda
              skulle stå och ropa äntligen vid första spadtaget. Jag var där
              vid första spadtaget. Ulrica Messing var inte där, men vi var
              helt överens om hur viktig den här vägen är. Därför är det, som
              jag säger, ett stort politiskt svek om inte väg 73 kan fullföljas
              enligt den standard och den tidplan som har utlovats. Jag vill
              hoppas att jag i dag får svar och garantier om att det kommer
              att bli så.
            </seg>
          </u>
          <note type="speaker" n="45f8bd8c">
            Anf. 27 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-0fe8f34ff053992e-3" n="a4a9928a">
            <seg n="2451c333">
              Herr talman! Då återkommer jag till min oro. Det är just den
              här typen av konsekvenser i samband med dessa viktiga infrastrukturprojekt
              som gjorde att jag i den tidigare interpellationsdebatten i dag
              ville lyfta fram vilken långsiktig hållbarhet den här typen av
              spadtag och löften egentligen har.
            </seg>
            <seg n="95df8bba">
              Jag har också följt det här vägprojektet, väg 73, under många
              år. I det här fallet handlar det också om vilka tillväxtmöjligheter
              och nya förutsättningar man ger kommuner. I det här fallet handlar
              det inte minst om Nynäshamn, som har drabbats hårt av både försvarsbeslut
              och företagsnedläggningar. Man kan konstatera att mycket av förutsättningarna
              för kommunen och den här delen av regionen bygger på infrastrukturen
              inte minst just väg 73, men också den spårbundna trafiken.
            </seg>
            <seg n="9205e114">
              Det är självfallet så att om det nu stökas till och projektet
              inte kommer att kunna fullföljas som det har varit avsett, som
              man har utlovat vid spadtaget äntligen, precis som Marietta de
              Pourbaix-Lundin sade kommer det också att få konsekvenser för
              den här kommunen.
            </seg>
            <seg n="4b058e6c">
              Det finns en sak i statsrådets svar som jag tycker är väldigt
              intressant. Här anges bland annat att det på grund av överhettningen
              i byggbranschen finns anledning att tro att det kan bli problem.
              Då är min fråga: Vad gör regeringen åt det? Det är ju en väldigt
              angelägen fråga. Byggbranschen debatteras i många olika sammanhang.
              Jag har menat att det behöver släppas fram fler aktörer. Det behöver
              ses till att det finns utbildning. Det behöver också skapas möjligheter
              för fler företag som agerar inom den här branschen. Nu anger regeringen
              att det finns grund för överhettning. Om regeringen anser att
              det finns överhettningsproblem här kommer ju dessa överhettningsproblem
              också att drabba många andra projekt. Då vill jag veta: Vad exakt
              tänker regeringen göra åt detta?
            </seg>
          </u>
          <note type="speaker" n="0d8bde73">
            Anf. 28 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-13" n="60c1f570">
            <seg n="2f0c2a0e">
              Herr talman! Jag måste börja med att svara på den senaste frågan:
              Vad gör regeringen åt överhettningen? Det är ju så det blir. Om
              man ska göra mycket arbete på en och samma plats vid ett tillfälle
              blir det dyrare. Och ju fler jobb det finns att konkurrera om,
              desto högre pris kan naturligtvis entreprenörerna ta ut. Det vet
              vi. Och vi vill ändå bygga mer. Om det är dålig konkurrens inom
              byggsektorn ska Konkurrensverket bevaka det. Finns det misstanke
              om karteller ska man verkligen gå till botten med det. Men att
              det blir dyrare för att det nu byggs väldigt mycket ja, så fungerar
              marknadsekonomin. Det vet regeringen.
            </seg>
            <seg n="4136f8c6">
              Vi vill inte försöka ändra på marknadsekonomin, utan vi vill
              att det ska vara de spelreglerna som gäller. Då får vi i stället
              ha en beredskap och fundera på hur vi kan anpassa budgetarna och
              länsplanerna efter det. Man skulle kunna säga att blir det alltför
              dyrt kanske man ska vänta med att upphandla de här objekten. Det
              vill inte jag. Så fort vi har utlovat ett objekt, när arbetsplanerna
              är antagna, när överklagandena är gjorda, när regeringen har pekat
              ut och spadtaget är på plats, vill jag att bygget ska gå i gång
              och att det ska göras klart. Det vill jag för att jag tar hänsyn
              till enskilda medborgare. Ur ett samhällsekonomiskt perspektiv
              kanske man skulle säga, om man tittar på Vägverkets budget, att
              det vore bättre att vänta ett halvår och göra om upphandlingen.
              Man kunde kanske då få den billigare. Jag tar inte hänsyn till
              det.
            </seg>
            <seg n="ce1d7546">
              Om regeringen har lovat byggstart vid ett visst tillfälle vill
              regeringen också genomföra byggstarten. Då blir det ibland dyrare.
              Det blir det i och omkring Helsingfors nu när vi bygger mycket,
              men inte bara här. Vi märker det också i andra områden där det
              varit mycket byggnationer under en längre tid. Det blir ofta dyrare
              än man hade tänkt sig. Vi ser det på Botniabanan. Vi kommer att
              se det på sträckor i Västra Götaland och kanske också när det
              gäller Citytunneln.
            </seg>
            <seg n="adc304b6">
              Då måste man vara flexibel med ramarna till både Vägverket och
              länsstyrelserna, och då vill jag gå tillbaka till det som Marietta
              de Pourbaix-Lundin tog upp. Det här med riksväg 73 är ju unikt
              på många sätt. Den ingår inte i någon nationell plan, utan den
              är i länsplanen. Ändå är den utpekad av regeringen. Den arbetsplan
              som regeringen har fattat beslut om är en fyrfältsväg, alltså
              en två-plus-två-väg. Jag ställer mig tveksam till om det är så
              att väglagen ger Vägverket möjlighet att väsentligt skilja sig
              från eller bryta mot den vägplanen. Det måste Vägverket i så fall
              komma tillbaka till regeringen och fråga. Jag är mycket tveksam
              till det.
            </seg>
            <seg n="3d2b8757">
              Enligt min mening är väglagen väldigt klar. Vi har gett en arbetsplan
              för två-plus-två-väg. Då är det också det som ska verkställas.
              Jag utgår från att om Vägverket skulle vilja att regeringen prövade
              något annat måste de komma tillbaka. När man nu tittar på om man
              kan försöka hålla nere priset på något sätt utgår jag från att
              det mer handlar om huruvida man kan slopa någon trafikplats längs
              vägen. Men då bygger det också på att man kan göra det utan att
              man försämrar framkomligheten eller standarden. Vilka ambitioner
              vi har för bygget ingår också i arbetsplanen.
            </seg>
            <seg n="3c089278">
              Som svar, igen, på Marietta de Pourbaix-Lundins fråga, vill jag
              alltså säga att detta inte är något ovanligt. Vi ser det i samband
              med väldigt många projekt. Jag har en beredskap för att det också
              kommer att hända i samband med fler projekt i Helsingfors, inte
              minst utifrån att vi bygger så mycket nu. Det skulle kunna föra
              med sig att vi får göra ytterligare omprioriteringar i länsplanerna.
              Vi har ju redan fördelat pengar till Helsingforss fördel. Vi lägger
              väldigt mycket pengar i deras länsplan från början de första åren.
              Det gör vi bland annat mot bakgrund av riksväg 73. Andra län har
              mer pengar i slutet av den här planeringsperioden. Vi får fördela
              pengarna lite rättvist.
            </seg>
            <seg n="438a53c6">
              Så ja, jag följer frågan noga, och min bedömning är att arbetsplanen
              för ÄlgvikenFors gäller fyrfältsväg. Jag ställer mig mycket tveksam
              till att man kan göra avsteg från det.
            </seg>
          </u>
          <note type="speaker" n="98cae782">
            Anf. 29 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-1bff0d9813dec58d-1" n="c09751e4">
            <seg n="2f47f060">
              Herr talman! Då hade det varit enkelt att svara på min fråga
              och säga: Ja, regeringen kommer att garantera att vägen kommer
              att byggas ut enligt den standard som utlovades vid första spadtaget
              och enligt den tidsplanen. Men det svaret får jag ju inte riktigt.
              Man förutsätter att Vägverket hit-och-dit gör hit-och-dit. Det
              är vad Ulrica Messing gör: förutsätter. Det är egentligen att
              be Vägverket göra ett sådant där reptrick som nästan blir omöjligt
              i slutändan. Det kan faktiskt sluta så.
            </seg>
            <seg n="74d3b805">
              Som jag sade tidigare är detta, precis som också Ulrica Messing
              själv säger, väldigt unikt eftersom regeringen i princip har öronmärkt
              pengar och gjort det tydliga politiska ställningstagande som jag
              pratar om. Det är därför allt annat blir ett svek om inte detta
              fullföljs. Jag läste med intresse i helgen att Pär Nuder, finansministern,
              går ut och lovar pengar till finansiering av ombyggnad av E 18.
              Han menar att när han säger det här kommer det att bli så eftersom
              Vägverket är en myndighet underställd regeringen. När finansministern
              säger att det ska bli så blir det så, säger han. Då kan väl Ulrica
              Messing säga på samma sätt? När vi nu har sagt av väg 73 ska byggas
              enligt den här standarden och enligt den här tidsplanen kommer
              det också att bli så. Det är ju enkelt att säga det. Kan Pär Nuder
              säga det så kan Ulrica Messing säga precis samma sak och ge detta
              enkla svar.
            </seg>
            <seg n="484a72d9">
              Jag vill också peka på att det har spridits en optimism i Nynäshamn
              och hela Södertörnsområdet när man vet att vägen nu, efter så
              många år, äntligen ska bli av. Men jag har hört signaler som gör
              att denna optimism faktiskt bör dämpas. Jag har hört att det kanske
              inte kommer att bli på det här sättet. Vi har också planerna på
              en hamn i Norvik. Allt hänger ju ihop för att den här regionen
              ska kunna utvecklas. Därför behövs detta klara och tydliga besked
              från Ulrica Messing i dag, här och nu: Regeringen garanterar att
              väg 73 byggs enligt den standard och tidsplan som är utlovad och
              absolut ingenting annat.
            </seg>
            <seg n="14ae6163">
              Sedan vill jag också anknyta till hur man kan lägga pengar på
              saker som vi stockholmare tycker är helt förödande. Det är trängselskatteförsöket.
              3,8 miljarder av skattebetalarnas pengar, det är i och för sig
              hela landet som får betala det, för att lägga på något som vi
              stockholmare inte vill ha! En majoritet av stockholmarna vill
              inte ha detta. Sedan behöver jag inte gå in på alla svek som finns
              med i det här, vallöften som utställdes från Annika Billström
              om att inte det här skulle införas. Ändå gör nu regeringen detta,
              och alla vet att det beror på att regeringen annars inte skulle
              sitta vid makten här i riksdagen. 3,8 miljarder kronor som hade
              kunnat användas till så mycket annat! Vi vet att Göran Persson
              vid första spadtaget också utlovade dubbelspår till Nynäshamn.
              Det hade nästan kunnat finansieras med dessa 3,8 miljarder kronor.
            </seg>
            <seg n="caa0950b">
              När det gäller den överhettade arbetsmarknaden för byggnadsarbetare
              tittade jag just på statistiken över hur många byggnadsarbetare
              som är arbetslösa. 6,9 % är arbetslösa. Alla kan säkert inte användas
              till vägbyggen, det vet jag. Men det finns fortfarande en stor
              arbetslöshet bland byggnadsarbetare. Sedan finns det också möjlighet
              att ta in folk från andra länder. Det är en annan fråga som man
              skulle kunna överväga vid denna överhettning. Så nog går det att
              få fram byggnadsarbetare och anläggningsarbetare.
            </seg>
            <seg n="ffbcedf4">
              Som sagt väntar jag fortfarande och ger Ulrica Messing en sista
              chans att tala om att väg 73 kommer att bli precis vad den är
              utlovad att bli och i tid.
            </seg>
          </u>
          <note type="speaker" n="fde254c9">
            Anf. 30 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-0fe8f34ff053992e-4" n="a4a9928a">
            <seg n="e2a4cdec">
              Herr talman! Precis som Marietta de Pourbaix-Lundin anförde här
              blir man utifrån det som står i statsrådets svar väldigt undrande,
              men det blir klarare och klarare ju längre debatten pågår.
            </seg>
            <seg n="6179cb07">
              Jag efterlyser också det klara besked som ministern gav vad gäller
              E 18, det vill säga att regeringen kommer att se till att detta
              blir möjligt att fullfölja enligt planerna.
            </seg>
            <seg n="4c546452">
              Men i svaret finns det många dubbeltydigheter. Statsrådet anger
              att Vägverket prövar förutsättningar och gör nya överväganden.
              Det är väl kanske det som förvirrar. Men det går att svara mycket
              enkelt. Statsrådet kan svara precis som beträffande E 18: Ja,
              regeringen tänker se till att detta arbete fullföljs.
            </seg>
            <seg n="81dbe424">
              Jag ska återigen säga något beträffande överhettning i byggbranschen.
              Det är möjligen så att det beror på vilken debatt som man deltar
              i. Jag kan konstatera att man i andra debatter när vi diskuterar
              konkurrensfrågor inom byggbranschen brukar måla upp en rad hotbilder,
              till exempel att det handlar om att inte konkurrensutsätta den
              svenska arbetskraften. Ibland påstår man att det skulle ske någon
              form av ojusthet och så vidare.
            </seg>
            <seg n="e1c651d1">
              Jag är för att man ska ha mycket tydliga och bra spelregler för
              alla som verkar inom Sveriges gränser och att man ser till att
              det skapas möjligheter. Därför välkomnar jag statsrådets mycket
              tydliga besked om att man självfallet ska se till att det finns
              möjligheter utifrån en marknadsekonomi att få det att fungera.
              Men jag vill bara konstatera att det har varit andra tongångar
              i många andra debatter och att det handlar mer om protektionism
              än om att se till att skapa goda förutsättningar och goda spelregler
              för alla aktörer.
            </seg>
            <seg n="b48eafca">
              Jag tycker att statsrådet vid tillfälle ska läsa någonting om
              konkurrensen inom byggbranschen inom utgiftsområde 18. Det är
              visserligen samhällsbyggnadsministerns ansvarsområde, men där
              står det också lite grann om byggkonkurrens. Jag tycker att man
              skulle kunna utveckla detta betydligt mycket mer just utifrån
              det som statsrådet anger här, nämligen att det finns risk för
              överhettning. Men även där bär faktiskt regeringen ansvaret för
              att vidta åtgärder.
            </seg>
          </u>
          <note type="speaker" n="b4e40f92">
            Anf. 31 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-fd4adea8ed5e7898-14" n="60c1f570">
            <seg n="52c4b488">
              Herr talman! Arbetet med konkurrensfrågorna kopplade till byggsektorn
              engagerar mig mycket. Jag har varit ansvarig för konkurrenslagstiftningen,
              och jag är väldigt mån om att Mona Sahlin fortsätter det arbetet.
              Jag är övertygad om att vi alla tjänar på det eftersom vi vill
              se mer av byggande. Den frågan arbetar vi alltså med i regeringen.
            </seg>
            <seg n="a93fa153">
              Jag tycker inte att mitt svar var så dåligt. Jag tycker ändå
              att jag har beskrivit att när spadtaget togs i september var upphandlingen
              hos få entreprenörer klar. När detta arbete nu fortsätter ser
              Vägverket att upphandlingarna blir dyrare än beräknat. Då tittar
              Vägverket på om det finns någonting där man kan dra ned kostnaderna
              någon påfart, någon avfart eller någon trafikplats. Det arbetet
              pågår.
            </seg>
            <seg n="3a81412a">
              Min och regeringens bedömning när vi tog beslutet var att vi
              ska bygga en fyrfältsväg. Det är fortfarande min bedömning att
              vi ska göra det därför att det är det som regeringen har beslutat
              om enligt arbetsplanen.
            </seg>
            <seg n="a80dc822">
              Om Vägverket nu ser att detta blir mer än 10 % dyrare än vad
              vi har anslagit i budgeten, ska Vägverket komma tillbaka till
              regeringen för att få det godkänt. Det har Vägverket inte gjort.
              Det tar jag som ett tecken på att man ändå hittar möjliga besparingar
              som inte påverkar arbetsplanen.
            </seg>
            <seg n="de5ba04a">
              Jag är oerhört mån om att vi ska hålla tidsplanen eftersom jag
              delar den bild som både Nina Lundström och Marietta de Pourbaix-Lundin
              har gett här, nämligen att det i dag finns en framtidstro och
              mycket av nya möjligheter i och omkring Nynäshamn. Jag har själv
              varit där ett antal gånger. Och man kan inte minst titta på vilka
              möjligheter till bostadsbyggande som man har och det stora intresse
              som har funnits för att köpa tomter när kommunen har avstyckat
              sådana. Det är klart att det intresset har vuxit mycket utifrån
              att man ser att det här finns möjligheter att pendla på en större
              arbetsmarknad.
            </seg>
            <seg n="d3d9d6b9">
              Detta är alltså en viktig investering. Vi ska hålla tidsplanen.
              Det finns ännu ingen anledning att göra avsteg från arbetsplanen.
              Och jag utgår från att Vägverket hittar förslag till eventuella
              besparingar, om man ser att det är nödvändigt, som håller sig
              inom arbetsplanen.
            </seg>
          </u>
          <note type="speaker" n="f99a52c4">
            Anf. 32 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-1bff0d9813dec58d-2" n="c09751e4">
            <seg n="21c943aa">
              Herr talman! Nu blev jag väldigt orolig. Det finns ännu ingen
              anledning att göra några avvikelser. Det betyder att en sådan
              anledning kan uppkomma senare och att vägen får en annan standard
              eller en annan tidsplan.
            </seg>
            <seg n="8fcdbac1">
              Fortfarande förmår inte Ulrica Messing att rakt av säga: Ja,
              jag garanterar här i dag att vägen kommer att byggas ut enligt
              den standard som utlovades vid det första spadtaget och enligt
              den tidsplanen. Det svaret får jag inte, utan det snackas runt
              ganska mycket med bedömningar hit och dit, att sista ordet inte
              är sagt och att vi inte vet hur det blir. Det gör mig väldigt
              orolig. Det tror jag även gäller alla som bor i Nynäshamn och
              alla andra som känner att väg 73 borde byggas ut och redan borde
              ha byggts ut.
            </seg>
            <seg n="70db6c33">
              Jag tycker att detta är en trovärdighetsfråga. Ska man tro på
              regeringen, eller ska man inte tro på regeringen? Det är en fråga
              om svek också, som jag sade. Det är ett stort politiskt svek om
              det inte blir så eftersom Ulrica Messing själv bekräftar det som
              jag vet, nämligen att pengarna i princip är öronmärkta. Det har
              gjorts ett tydligt uttalande från regeringen att vägen ska byggas
              enligt en viss standard och enligt en viss tidsplan.
            </seg>
            <seg n="14fc9ff4">
              Jag kommer för egen del att följa detta väldigt noga. Det här
              kanske inte blir den sista interpellationsdebatten. Jag kommer
              säkert att skriva fler interpellationer. Jag kommer alltså att
              jaga regeringen och Ulrica Messing så fort jag hör den minsta
              antydan om att det som utlovats inte kommer att fullföljas.
            </seg>
            <seg n="618d2724">
              Men, som sagt, Ulrica Messing har fortfarande en sista chans
              att klart och tydligt säga: Ja, regeringen står för det som den
              lovade vid det första spadtaget.
            </seg>
            <seg n="ccf428e7">
              Nu upprepar jag för tionde gången, tror jag, att väg 73 ska byggas
              ut till en fyrfältsväg, två fält i varje riktning, med mitträcken
              och trafiksäkra av- och påfarter. Och vägen ska vara färdig 2009.
              Det kan Ulrica Messing säga här och nu. Då kommer vi att känna
              oss betydligt lugnare. Och det handlar inte i första hand om mig
              visserligen bor jag också längs denna väg utan om alla som är
              berörda av den i Nynäshamn och alla som kommer med färjor från
              flera länder som har räknats upp.
            </seg>
            <seg n="7840e6d3">
              Jag förväntar mig detta svar av Ulrica Messing.
            </seg>
          </u>
          <note type="speaker" n="47d9ea57">
            Anf. 33 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-21de025f5a24293e-0" n="60c1f570" next="i-504991e7ae64217c-0">
            <seg n="c322122d">
              Herr talman! Min bild är aldrig att sista ordet är sagt när Marietta
              de Pourbaix-Lundin och jag har interpellationsdebatter. Och jag
              välkomnar ytterligare sådana. Jag tycker att det är bra att vi
              har interpellationsdebatter om infrastrukturen.
            </seg>
            <seg n="9d050c1f">
              Jag vill bara vara tydlig. Vi har nu talat om viktiga infrastrukturprojekt
              i Helsingfors och runtomkring Helsingfors. Jag är angelägen om
              dem. Men jag antar att det är många andra som lyssnar på dessa
              interpellationsdebatter, och därför vill jag för tydlighetens
              skull säga att jag är lika angelägen om att hålla alla löften
              som regeringen har gett i fråga om infrastruktur. Det kan handla
              om Enånger i Hudiksvall, Salaproppen, Karlskoga, E 6:an, riksväg
              45 HånTöcksfors och så vidare därför att jag är nationellt ansvarig
              för infrastrukturen. För mig är därför regeringens löften och
              regeringens beslut från norr till söder och från väster till öster
              oerhört angelägna.
            </seg>
            <seg n="acafdc26">
              När det gäller riksväg 73 har regeringen tagit beslut om en fyrfältsväg.
              Så sent som i går när jag talade med Vägverket hade man ingen
              avsikt att komma tillbaka till regeringen med någonting annat.
              Man känner en oro för att upphandlingarna blir dyrare än man hade
              räknat med. Jag är inte överraskad av detta. Vi ser det på andra
              områden också när vi bygger mycket mer. I går trodde Vägverket
              inte att man behöver komma tillbaka till regeringen därför att
              projektet ska bli mer än 10 % dyrare.
            </seg>
            <seg n="0f062485">
              Jag beklagar om den debatt som blir i kölvattnet av infrastrukturobjekt
              skapar onödig oro bland medborgarna. Det är inte min avsikt. Regeringens
              beslut gäller.
            </seg>
          </u>
          <note n="f482f682">
            Överläggningen var härmed avslutad.
          </note>
          <note n="05c7b6b8">
            Ajournering
          </note>
          <note n="a9345abf">
            Kammaren beslutade kl. 10.39 på förslag av talmannen att ajournera
            förhandlingarna till kl. 11.30, då de för dagens bordläggning
            aviserade ärendena väntades föreligga.
          </note>
          <u who="ulrica_messing_4248eb" xml:id="i-504991e7ae64217c-0" n="60c1f570" prev="i-21de025f5a24293e-0">
            <seg n="ab6857e1">
              Återupptagna förhandlingar
            </seg>
            <seg n="cfff3750">
              Torsten Lindström
            </seg>
          </u>
          <note n="c20856e2">
            Förhandlingarna återupptogs kl. 11.30.
          </note>
          <note n="b717410d">
            5 § Förnyad bordläggning
          </note>
          <note n="56adf673">
            Föredrogs och bordlades åter
          </note>
          <note n="97c4bb0c">
            6 § Bordläggning
          </note>
          <note n="9c720027">
            Anmäldes och bordlades
          </note>
          <note n="73f9b7a2">
            7 § Anmälan om frågor för skriftliga svar
          </note>
          <note n="b13c7ef3">
            Anmäldes att följande frågor för skriftliga svar framställts
          </note>
          <note n="50ac569b">
            den 2 december
          </note>
          <note n="cdc2aa07">
            Inger Lundberg
          </note>
          <note n="8e0715c0">
            Birgitta Sellén
          </note>
          <note n="a6fe7de7">
            Maud Ekendahl
          </note>
          <note n="5436d1f0">
            Jörgen Johansson
          </note>
          <note n="81d68e05">
            Inger René
          </note>
          <note n="8f3c88c7">
            Karin Svensson Smith
          </note>
          <note n="1ee70b25">
            Lars Ångström
          </note>
          <note n="9a4dc4a8">
            Frågorna redovisas i bilaga som fogats till riksdagens snabbprotokoll
            tisdagen den 6 december.
          </note>
          <note n="2d31a0d3">
            8 § Kammaren åtskildes kl. 11.31.
          </note>
          <note n="de59228e">
            Förhandlingarna leddes av talmannen.
          </note>
          <note n="eba8801c">
            /Monica Gustafson
          </note>
        </div>
      </body>
    </text>
  </TEI>
</teiCorpus>
