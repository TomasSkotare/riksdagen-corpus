<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--98</head>
          <docDate when="2005-03-30">2005-03-30</docDate>
        </div>
      </front>
      <body>
        <div>
          <note n="6d3f86d9">
            ﻿
          </note>
          <note n="cb2ee041">
            Riksdagens protokoll
          </note>
          <note n="3c145d94">
            2005/06:98
          </note>
          <note type="date" n="6852638d">
            Torsdagen den 30 mars
          </note>
          <note n="0037bf0e">
            Kl. 12:00 - 17:15
          </note>
          <note n="a5b1b432">
            1 § Justering av protokoll
          </note>
          <note n="5ddf5c0a">
            Justerades protokollet för den 24 mars.
          </note>
          <note n="a7c0d74b">
            2 § Hänvisning av ärenden till utskott
          </note>
          <note n="865885bb">
            Föredrogs och hänvisades
          </note>
          <note n="7866fde7">
            3 § Förnyad bordläggning
          </note>
          <note n="d56e32b1">
            Föredrogs och bordlades åter
          </note>
          <note n="75edff03">
            4 § Riksrevisionens styrelses framställning angående bolagiseringen
            av Statens järnvägar
          </note>
          <note n="2c35e44e">
            Föredrogs
          </note>
          <note type="speaker" n="73305764">
            Anf. 1 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-00c21a01adafabc8-0" n="3944aa24">
            <seg n="f1b961b6">
              Herr talman! Ärade debattdeltagare! Ärade åhörare! Ni är inte
              så många men naggande goda. I dag ska vi debattera bolagiseringen
              av SJ.
            </seg>
            <seg n="8a4c373e">
              Herr talman! Än en gång har regeringen kritiserats av Riksrevisionen.
              Riksrevisionen har för övrigt blivit en väldigt god vän till oppositionen
              i kammaren. Vi har fått mycket hjälp av Riksrevisionen när det
              gäller vår kritik mot regeringen, inte minst när det gäller de
              statliga bolagen.
            </seg>
            <seg n="b874aef4">
              Kritiken återkommer gång på gång. Styrningen är formlös. Med
              det menar revisionen att man inte vet vem som har fattat beslut,
              vilka beslut som har fattats av vem och var någonstans. Det låter
              lite oroväckande. Och denna kritik har framförts gång på gång.
            </seg>
            <seg n="34dabcaf">
              Det har gällt Systembolaget, Vattenfall och andra bolag. Den
              här gången handlar det om SJ. Riksrevisionens granskning visar
              att bolagiseringen av SJ om man ska uttrycka sig artigt inte var
              lyckad. Redan mindre än ett år efter bolagiseringen tvingades
              SJ att begära nytt kapital från riksdagen.
            </seg>
            <seg n="7a270014">
              Hur kunde det gå så illa? Många faktorer spelade in förstås,
              men enligt Riksrevisionens granskning var den faktor som var starkast
              bidragande omständighet att Näringsdepartementet hade iklätt sig
              egna restriktioner. Man hade helt enkelt satt på sig en tagelskjorta.
              Det var restriktioner som handlade om tidpunkten för bolagiseringen.
              Man hade rysligt bråttom. Det var också restriktioner när det
              gäller storleken på det kapital som man skulle tillföra bolaget.
              Det var för litet. Möjligen kan man ana sig till att det var Finansdepartementet
              som inte ville släppa till mer pengar.
            </seg>
            <seg n="b21caf38">
              En fråga som jag också tycker är viktig att fundera över är varför
              man från Näringsdepartementets sida inte lyssnade på de konsulter
              som man själv hade tillsatt. Varför lyssnade man inte på alla
              de varningens ord som kom från den styrelse som hade tillsatts
              av bolaget? Man valde helt enkelt att bortse från detta.
            </seg>
            <seg n="dd3ac64f">
              Som skattebetalare tycker jag förstås att det är lite konstigt.
              Framför allt är det slöseri med skattekollektivets pengar att
              man först engagerar och arvoderar nya konsulter för det är konsulter
              och sedan väljer att inte lyssna på vad konsulterna säger. Det
              vore billigare att helt enkelt avstå från att engagera konsulterna.
            </seg>
            <seg n="98d8bef0">
              Men, herr talman, trots att Riksrevisionens kritik bitvis är
              förödande väljer regeringens stödpartier i riksdagen att inte
              ställa sig bakom revisionens kritik och de rekommendationer som
              Riksrevisionen utfärdat när det gäller framtida bolagiseringar.
              Med denna passivitet demonstrerar riksdagen på nytt sin flathet
              inför regeringen. Riksdagen framstår ånyo som ett lydigt transportkompani
              åt regeringen. Jag tycker att det är anmärkningsvärt.
            </seg>
            <seg n="92c0adf5">
              Bättre krut kan man säga att trafikutskottet har. Där kunde man
              åtminstone samla en majoritet som ställer sig bakom Riksrevisionens
              kritik men så icke näringsutskottet. Det är ju näringsutskottet
              som äger frågan. Det är de ställningstaganden som görs där som
              är vägledande för riksdagen.
            </seg>
            <seg n="cbdb923c">
              Varje gång frågan om statliga bolag kommer upp och den kommer
              upp gång på gång avfärdar regeringen den kritik som riktas mot
              styrningen med argumentet att bolagen går bra, lysande till och
              med. De levererar in många miljarder kronor till statskassan.
              Därmed skulle all kritik vara överflödig.
            </seg>
            <seg n="cf5bed7e">
              Men det är inte det som saken gäller. Det är inte de statliga
              bolagens vinstnivåer som vi diskuterar i den här kammaren. Det
              är den omständigheten att riksdagen som representant för de egentliga
              ägarna inte har möjlighet att kontrollera och ha insyn i de statliga
              bolagen. Det är inte små pengar det handlar om. De statliga bolagen
              värderas till ett antal hundratals miljarder kronor. Nog bör,
              herr talman, riksdagen kunna ställa fullt berättigade krav på
              att ha en ordentlig insyn i vad som händer i dessa bolag.
            </seg>
            <seg n="0bc073a2">
              Det duger inte att referera till att bolagen går bra. Det är
              inte så vansinnigt svårt att få vinst i företag som opererar på
              marknader som sprit, spel och dobbel. Det är inte lika krävande
              att vara vinstrik där, i synnerhet inte om man har monopol, som
              det är att vara vinstrik i andra och mer konkurrensutsatta marknader.
            </seg>
            <seg n="3eabd1c6">
              Elbranschen brukar framhävas. Vattenfall är oerhört lönsamt.
              Det är inte så konstigt att Vattenfall har blivit så väldigt lönsamt.
              Politiska beslut som utsläppsrätter har tryckt upp elpriset. Då
              regnar det väldigt mycket extra vinster över bolag som Vattenfall
              som producerar en miljövänlig el.
            </seg>
            <seg n="08d17a35">
              Herr talman! Det går inte att sätta likhetstecken i den här typen
              av diskussioner mellan lönsamhet i monopolföretag och sättet att
              handha medborgarnas tillgångar. De svenska medborgarna har rätt
              att förvänta sig att den tillgång som ägs gemensamt också kan
              kontrolleras av deras representanter i den här kammaren.
            </seg>
            <seg n="07f86a3e">
              Det handlar alltså om insyn och kontroll. Det handlar om ansvarstagande
              och ansvarsutkrävande.
            </seg>
            <seg n="3fa5d38e">
              Tyvärr, får man väl säga, återfinns inte särskilt mycket av detta
              tänkande hos Näringsdepartementets ägarförvaltning. Man fortsätter,
              trots kritiken från Riksrevisionen, att styra sina bolag på ett
              sådant sätt att riksdagen inte har större möjligheter att få insyn
              i vad som egentligen sker där.
            </seg>
            <seg n="b41e2bf7">
              Jag skulle med anledning av detta anförande här i kammaren vilja
              ställa några frågor till regeringens stödpartier. Anser man att
              Riksrevisionen som ett oberoende granskningsorgan har fel i sin
              kritik? På vilka grunder anser man i så fall att den kritiken
              är felaktig? Varför väljer man från majoritetens sida att inte
              ställa sig bakom de fullständigt berättigade kraven på insyn och
              kontroll i gemensam egendom? Varför frånhänder man sig som folkligt
              vald representant denna möjlighet att påverka hur den gemensamma
              egendomen förvaltas?
            </seg>
          </u>
          <note n="41346740">
            Med dessa ord, herr talman, yrkar jag bifall till reservation
            1 under punkt 1.
          </note>
          <note type="speaker" n="a4aad023">
            Anf. 2 EVA FLYBORG (fp):
          </note>
          <u who="eva_flyborg_98fa85" xml:id="i-a364f29a7c174a3b-0" n="3663dfe8">
            <seg n="631249eb">
              Herr talman! Riksrevisionen har granskat bolagiseringen av Statens
              järnvägar och funnit att förberedelserna för bolagiseringen var
              otillräckliga och ansvarsförhållandena otydliga. Enligt Riksrevisionen
              genomfördes bolagiseringen med en kombination av formlös styrning,
              otydliga uppdrag till centrala aktörer och dubbla roller för Näringsdepartementets
              bolagsförvaltare. Vi i Folkpartiet har redan tidigare kritiserat
              bolagiseringen av SJ, liksom statens styrning av sina övriga bolag,
              och vi anser att det är mycket viktigt att regeringen tar intryck
              av Riksrevisionens kritik.
            </seg>
            <seg n="bf2b12be">
              Herr talman! Det gjordes mängder av felsteg under bolagiseringen
              av SJ. Formlös styrning och bristfällig dokumentation ja, den
              formlösa styrning som tillämpas av Näringsdepartementet, inklusive
              frånvaron av dokumentation av överväganden, analyser och beslut,
              innebär enligt Riksrevisionen att det inte varit möjligt att i
              granskningen klarlägga alla delar av den berednings- och beslutsprocess
              som ligger till grund för beslutet. Det innebär på ren svenska
              att den demokratiska kontrollen sätts ur spel. Ansvar blir mycket
              svårare, för att inte säga omöjligt, att utkräva.
            </seg>
            <seg n="a249ee50">
              Bolagiseringen var otillräckligt förberedd. Man bedömer att förberedelserna
              för bolagiseringen var ofullständiga och otillräckliga i vissa
              mycket viktiga avseenden. Starkt bidragande orsaker till detta
              var att ägarförvaltningen, det vill säga regeringen och Näringsdepartementet,
              på eget bevåg införde två stora egna restriktioner. Dels skulle
              bolagiseringen genomföras redan den 1 januari 2001, det var alltså
              mycket bråttom, dels skulle kapital inte tillskjutas de nybildade
              bolagen. Beredningen och analysen av centrala frågor, som affärsplaner
              och samlade ekonomiska konsekvenser av bolagiseringen, kom därför
              att bli mycket bristfällig.
            </seg>
            <seg n="940fc406">
              Man hade otydliga ansvarsförhållanden. Preciserade och dokumenterade
              uppdrag från ägarförvaltningen till de olika aktörerna i beredningen
              av bolagiseringen saknas i allt väsentligt. Såväl enheten för
              statligt ägande i Näringsdepartementet som arbetsgruppen i samma
              departement arbetade utan specificerade uppdrag. Den formlösa
              styrning som tillämpas av Näringsdepartementet gällande statliga
              bolag innebär att det i flertalet fall saknas dokumentation av
              de beslut som fattats av departementets ledning, eller annan,
              under bolagiseringsprocessen. Ansvaret för utformningen av bolagiseringsavtalet
              åvilade delvis affärsverket SJ:s styrelse, vars ledamöter inte
              skulle ingå i de nya bolagsstyrelserna. Tillträdande bolagsstyrelser
              kom in för sent för att ha möjlighet att påverka avtalet. Det
              ramlade egentligen mellan två stolar.
            </seg>
            <seg n="c9a6ecee">
              Riksrevisionen anser i sin rapport att det var mycket olyckligt
              att så viktiga beslut fattades i detta övergångsskede. Det var
              ogynnsamma villkor för de nya bolagen. I granskningen drar Riksrevisionen
              slutsatsen att regeringen inte skapade goda förutsättningar för
              SJ och Green Cargo. Inte heller villkoren för de övriga nya statliga
              järnvägsbolagen kan sägas ha varit gynnsamma eftersom företagen
              blev underkapitaliserade.
            </seg>
            <seg n="77df8afb">
              Ägarförvaltningen tog inte till sig den information och alla
              de varningar som kom från de egna konsulterna och från de nybildade
              bolagens styrelser om konsekvenserna av för lite kapital vid en
              bolagisering. Dessa tydliga varningar har i efterhand förnekats
              av representanter för departementet, men faktum kvarstår: Varningarna
              fanns och var tydliga, men regeringen struntade i dem med ett
              katastrofalt dåligt resultat som följd. SJ var, som vi alla vet,
              ytterst nära konkurs för ett par år sedan, mycket på grund av
              regeringens kortsiktiga och rentav dåliga arbete under hela bolagiseringsprocessen.
            </seg>
            <seg n="de4d32b7">
              Riksrevisionen drar i rapporten också slutsatsen att ägarstyrningen
              i samband med och även efter bolagsbildningen varit mycket dålig.
              Relevant och utförlig information har lämnats av järnvägsbolagen,
              men ägarförvaltningen har i många fall inte agerat med den skyndsamhet
              och tydlighet som borde ha föranletts av den information man faktiskt
              hade. Ägarstyrningen har inte heller varit tillräckligt tydlig
              när det gällt vilka mål bolaget ska uppfylla, och den har inte
              utformats så att den fått aktiebolagsrättslig giltighet genom
              beslut på bolagsstämma. Återigen denna formlösa styrning! Regeringen
              tycker saker i pm och i enskilda samtal, som bolagen får rätta
              sig efter, men utan att regeringen behöver ta ansvar för utfallet
              i efterhand. Då står bolagsledningarna tämligen ensamma i blåsten.
            </seg>
            <seg n="08eee62e">
              En av ägarförvaltningens viktigaste uppgifter vid en bolagisering
              är att tillsätta en kompetent bolagsstyrelse. Även det lyckades
              man misslyckas med. Många slutade snabbt i styrelsen och måste
              ersättas av andra personer, vilket var till stor nackdel för ett
              så nybildat bolag.
            </seg>
            <seg n="5dd4fd63">
              Herr talman! Denna slutna process, den formlösa styrningen, ger
              mycket begränsade möjligheter till ansvarsutkrävande och sätter
              hela den demokratiska processen ur spel. Den formlösa styrningen,
              frånvaron av dokumentation, otydliga uppdrag till centrala aktörer
              och Näringsdepartementets bolagsförvaltares dubbla roller som
              ägarföreträdare och styrelseledamöter innebär sammantaget att
              de rutiner som normalt används för att säkerställa en god verksamhet
              helt enkelt inte finns, eller fanns, på plats.
            </seg>
            <seg n="98ebdcb7">
              Den interna kontrollen mellan Näringsdepartementet och järnvägsföretagen
              har varit mycket svag. Insyn och kontroll, hur de faktiskt har
              agerat, har reducerats till ett absolut minimum. Möjligheterna
              till ansvarsutkrävande är därför så begränsade att man egentligen
              inte kan tala om en demokratisk process över huvud taget. För
              ett antal år sedan talade statsministern själv med förakt om näringslivets
              beslut i slutna rum. Nu har man själv vida överträffat det man
              tidigare fördömt.
            </seg>
            <seg n="6c265a67">
              Ja, herr talman, ur led är tiden när staten bedriver en ursinnig
              råkapitalistisk jakt på profit genom de statliga bolagens framfart.
              Besluten hemlighålls, fattas i hemliga rum, demokratin körs över,
              och statsministern själv är den som är satt i skuld och därmed
              inte fri. Sällan har retoriken varit så långt från den faktiska
              politiken som nu.
            </seg>
            <seg n="fa6313fe">
              Under sin granskning har Riksrevisionen också uppmärksammat att
              det avtal som våren 2001 slöts mellan SJ och Euro Maint AB inte
              har karaktären av en normal affärsöverenskommelse mellan två statliga
              bolag. Avtalet styrdes av en promemoria, ett pm från Näringsdepartementet
              till SJ AB, som inte hade formen av ett regeringsbeslut. Riksrevisionen
              ställer frågan om avtalet kan ha inneburit eventuellt statsstöd
              i EG-rättslig mening. Frågan om eventuellt statsstöd har inte
              blivit föremål för några dokumenterade analyser i departementet,
              vilket Riksrevisionen med all rätt ställer sig frågande till.
            </seg>
            <seg n="d6926bde">
              Sammantaget, herr talman, bedömer Riksrevisionen att regeringens
              planering, genomförande och uppföljning av bolagiseringen av SJ
              innehållit ett onödigt stort risktagande för staten och moment
              som medfört fördröjning av omställningsprocessen till effektiva
              och långsiktiga transportlösningar.
            </seg>
            <seg n="d89c307d">
              Riksrevisionen ger fem rekommendationer som vi i Folkpartiet
              ställer oss bakom. Jag behöver inte upprepa dem nu. Utöver de
              rekommendationerna vill jag gärna lyfta fram att regeringens sätt
              att hantera bolagiseringen av SJ och styra bolaget därefter följer
              samma formlösa mönster som styrningen av andra statliga bolag,
              exempelvis Vattenfall. Det är en brist som vi från Folkpartiet
              kritiserat hårt i tidigare motioner, vilket också riksdagen ställt
              sig bakom och faktiskt prickat näringsminister Östros och tidigare
              ministrar för deras agerande. De statliga bolagen måste styras
              med giltiga ägardirektiv, inte med löst prat i bastun.
            </seg>
            <seg n="e0838e60">
              Men ingenting görs och ingenting händer, oavsett vilka som riktar
              kritiken mot regeringens agerande. Allt är enligt regeringen bra
              som det är. Ja, herr talman, sällan hostar hackspetten. En klok
              regering skulle naturligtvis ta intryck även av oppositionens
              kritik, men inte denna regering. En klok regering skulle ta kritik
              från en oberoende granskare som Riksrevisionen på mycket stort
              allvar, men inte denna regering. En klok regering skulle ta sina
              egna misslyckanden på allvar och inse att det är något grundläggande
              fel på dess sätt att sköta de statliga bolagen, för det svenska
              folket, men inte denna regering.
            </seg>
            <seg n="5e798813">
              Herr talman! Slutsatsen blir att eftersom regeringen inte byter
              politik får vi i stället byta regering. Med detta yrkar även jag
              bifall till reservation 1.
            </seg>
          </u>
          <note type="speaker" n="fa66befa">
            Anf. 3 MIKAEL OSCARSSON (kd):
          </note>
          <u who="mikael_oscarsson_78ae8d" xml:id="i-b61dc3cf5d348159-0" n="d6e3ffc6">
            <seg n="6cc9120a">
              Herr talman! Så står vi här igen och debatterar den socialdemokratiska
              regeringens misslyckade bolagisering av Statens järnvägar. Det
              är inte första gången som riksdagen haft anledning att behandla
              frågan, men låt oss hoppas att det är den sista och att vi i och
              med denna debatt kan lägga hela den olycksaliga affären bakom
              oss.
            </seg>
            <seg n="71a99198">
              Riksrevisionen har granskat bolagiseringen av Statens järnvägar.
              De slutsatser de kommit fram till stämmer väl överens med den
              analys av bolagiseringen som Kristdemokraterna gjorde i samband
              med att vi presenterade vår räddningsplan för SJ i maj 2003. Vi
              delar Riksrevisionens åsikt vad gäller förslag till åtgärder.
              De förändringar som Riksrevisionen föreslår ligger i linje med
              vad vi föreslagit i tidigare motioner.
            </seg>
            <seg n="319d1366">
              När Statens järnvägar bolagiserades gjorde sig regeringen skyldig
              till ett antal missgrepp som man inte behöver vara efterklok för
              att inse. Regeringen blev i god tid varnad för de problem som
              kunde uppstå på grund av bristen på kapital i de bolag som man
              var på väg att bilda. Man blev också varnad för den bristande
              styrningen i de nya bolagen och för de oklarheter som rådde, och
              fortfarande råder, angående järnvägens framtid i Sverige.
            </seg>
            <seg n="46a63caa">
              Men trots alla varningar valde den socialdemokratiska regeringen
              att genomföra bolagiseringen som om man varken hade hört eller
              sett några varningar. På så sätt äventyrade man de investeringar
              som flera generationer svenskar gjort för att skapa goda järnvägstransporter
              i hela landet.
            </seg>
            <seg n="ef4ac7e1">
              Kristdemokraterna anser att man under inga omständigheter får
              hantera vår gemensamma egendom på detta lättvindiga sätt. Förvaltningen
              av statliga företag och andra tillgångar måste vara regelstyrd
              och formbunden. Berednings- och beslutsprocesser måste vara grundliga,
              och de måste dokumenteras för att möjliggöra kvalitetssäkring
              och kontroll. Den så kallade formlösa styrningen, som är något
              av ett socialdemokratiskt skötebarn, måste upphöra. De statliga
              företagens bolagsstämmor måste i större utsträckning användas
              för att förmedla mål och riktlinjer från ägaren till bolagets
              ledning.
            </seg>
            <seg n="3bbc2df1">
              När staten nybildar eller ombildar bolag är det regeringens skyldighet
              att se till att bolaget ges goda förutsättningar för att överleva.
              Det handlar både om att ge bolaget ett tillräckligt eget kapital
              och om att skapa en struktur och ledning i bolaget som fungerar
              från start.
            </seg>
            <seg n="079d325f">
              Regeringen måste ha tydliga riktlinjer för hur nomineringen till
              statliga bolagsstyrelser ska gå till. Den vägledning som Näringsdepartementet
              har utvecklat räcker inte även om ansatsen är vällovlig. Näringsdepartementets
              vägledning följs nämligen inte av de andra departementen. Det
              har flera av Riksrevisionens granskningar visat.
            </seg>
            <seg n="4c03007a">
              Avslutningsvis, herr talman, behöver Sverige väl fungerande järnvägstransporter.
              I samband med bolagiseringen av Statens järnvägar pekade regeringens
              egna konsulter på behovet av att klargöra den långsiktiga regleringen
              av järnvägssektorn. Vi kristdemokrater pekade på samma problem
              i vårt förslag till räddningsplan för SJ AB. Regleringen av järnvägssektorn,
              den framtida fordonsförsörjningen, samarbete kring biljettering
              och stationsservice hör nämligen intimt samman med både de statliga
              och de privata järnvägsbolagens utvecklingsmöjligheter.
            </seg>
            <seg n="94772653">
              Nu har det gått nästan tre år sedan riksdagen beslutade att skjuta
              till närmare 2 miljarder kronor för att rädda SJ AB, men regeringen
              har ännu inte presenterat någon plan för hur framtidens järnväg
              ska fungera. Den osäkerhet som råder hämmar både SJ:s och andra
              järnvägsföretags utveckling.
            </seg>
            <seg n="3f5054a7">
              Vi kristdemokrater vill ha en större mångfald och modernare tåg
              på landets järnvägar. Vi vill att den miljövänliga järnvägen ska
              bli det naturliga transportalternativet för fler. Därför bör regeringen
              snarast lämna ett förslag till riksdagen som tydliggör den långsiktiga
              regleringen av järnvägssektorn.
            </seg>
          </u>
          <note n="3eec8532">
            Med dessa ord, herr talman, vill jag yrka bifall till reservation
            3.
          </note>
          <note type="speaker" n="c50b278b">
            Anf. 4 HÅKAN LARSSON (c):
          </note>
          <u who="hakan_larsson_c0f261" xml:id="i-df9cfc5769076797-0" n="daa1d71c" next="i-d96e81d19a2dca98-0"/>
          <note n="ad24c347">
            Herr talman! Jag vill inleda med att yrka bifall till reservation
            nr 1.
          </note>
          <u who="hakan_larsson_c0f261" xml:id="i-d96e81d19a2dca98-0" n="daa1d71c" prev="i-df9cfc5769076797-0">
            <seg n="3b6a3fc9">
              Riksrevisionens uppgift är att på ett oberoende sätt granska
              den statliga verksamheten och komma med synpunkter och förslag
              till hur den kan förbättras. Det är naturligtvis syftet även med
              den rapport som vi diskuterar i dag om bolagiseringen av Statens
              järnvägar.
            </seg>
            <seg n="6813dac6">
              Det som förvånar mig är att utskottsmajoriteten inte tar de förslag
              som Riksrevisionen lägger fram på allvar. Visserligen säger man
              sig välkomna granskningen, men samtidigt vill man inte ta fasta
              på de konkreta förslag som presenteras i rapporten. Jag tycker
              att regeringen och utskottsmajoriteten borde se Riksrevisionens
              synpunkter som ett stöd för att förbättra och utveckla ägarstyrningen
              av SJ och övriga statliga företag.
            </seg>
            <seg n="93f2eba8">
              Så här skriver Riksrevisionen bland annat i sin rapport:
            </seg>
            <seg n="67656ab3">
              Den formlösa styrningen av järnvägsbolagen, frånvaron av dokumentation,
              otydliga uppdrag till centrala aktörer samt Näringsdepartementets
              bolagsförvaltares dubbla roller som ägarföreträdare och styrelseledamot
              innebär sammantaget att rutiner som vanligen används av ledningen
              för en organisation för att säkerställa att verksamheten bedrivs
              ändamålsenligt och effektivt inte finns på plats.
            </seg>
            <seg n="cc2a5d78">
              Det är en ganska tydlig och stark kritik.
            </seg>
            <seg n="4e18dfc5">
              Liksom när det gäller andra statliga bolag kritiserar Riksrevisionen
              alltså den så kallade formlösa styrningen, att den styrning som
              faktiskt sker inte dokumenteras. Ingen vet vem som fattar besluten.
            </seg>
            <seg n="722249c3">
              Den här kritiken kommer självfallet inte för skojs skull. Det
              är, som Riksrevisionen skriver, också viktigt att säkerställa
              att transparenta och grundliga berednings- och beslutsprocesser
              finns på plats redan initialt vid ombildningar av statlig verksamhet.
            </seg>
            <seg n="a562739e">
              Naturligtvis är det bra om man nu inom Regeringskansliet håller
              på att ta fram, som det står i betänkandet, riktlinjer som bland
              annat innebär krav på en mer enhetlig dokumentation som underlag
              för de beslut som fattas. Men vad betyder detta i praktiken? Innebär
              det att man faktiskt tar fasta på Riksrevisionens kritik mot den
              formlösa styrningen utan att vilja erkänna det? Det vore bra om
              vi fick lite klarhet på den punkten.
            </seg>
            <seg n="a011beab">
              Riksrevisionen kommer också med rekommendationer när det gäller
              vikten av att kapitalisera statliga bolag långsiktigt och när
              det gäller att utveckla nomineringsprocessen för bolagsstyrelser.
              Det är också synpunkter som alla borde kunna instämma i. Är det
              verkligen klokt att bolagsförvaltaren samtidigt är styrelseledamot
              i det bolag som han eller hon är satt att förvalta? Svaret på
              den frågan borde vara ganska självklart, men näringsministern
              har i stället tillsatt en utredare som ska värdera de här frågorna
              och redovisa för- och nackdelar.
            </seg>
            <seg n="e54829ae">
              Det är viktigt att staten agerar ansvarsfullt och skickligt som
              ägare till SJ och övriga företag som ägs gemensamt av medborgarna
              i landet. Det är därför det krävs insyn och kontroll. Därför är
              det bra att det finns en oberoende instans, som Riksrevisionen,
              som granskar. Men det vore också bra om de ansvariga tog lite
              hänsyn till de förslag som läggs fram.
            </seg>
            <seg n="f7457b49">
              Jag är övertygad om att det skulle stärka de statliga företagen
              och deras förtroende hos allmänheten om ägarrepresentanterna i
              Näringsdepartementet och utskottsmajoriteten här i kammaren lyssnade
              till de synpunkter som Riksrevisionen har presenterat.
            </seg>
          </u>
          <note type="speaker" n="3339541a">
            Anf. 5 KARL GUSTAV ABRAMSSON (s):
          </note>
          <u who="unknown" xml:id="i-f7d84d8550d4d84f-0" n="898f42f4">
            <seg n="d5324e22">
              Herr talman! Nu tänkte jag ta upp en del frågor som de borgerliga
              partierna har berört i sina inlägg, men egentligen skulle det
              här betänkandet inte kräva någon större diskussion. Jag tycker
              att vi har klarat ut det ganska rejält.
            </seg>
            <seg n="0e64a646">
              Men jag frapperas ändå av den här kritiken, som framför allt
              Moderaterna och Folkpartiet framför. Det liknar snarare en vendetta
              mot regeringen och mot Socialdemokraterna angående skötseln av
              de statliga företagen. Alla tillfällen ska man ta i akt för att
              nedgöra regeringen för en ansvarslös bolagsförvaltning. Men jag
              satt och funderade på något. Under mina åtta år i kammaren har
              jag inte hört något enda positivt ord om alla de företag som har
              drivits med framgång och med goda resultat. Någon gång skulle
              ni väl ändå kunna uttala något erkännande för att det har gått
              hyggligt.
            </seg>
            <seg n="8914e170">
              Jag ska då ge några kommentarer till dagens ärende. Riksrevisionen
              har ju, som Eva Flyborg ganska vältaligt har framfört, kritiserat
              regeringen i olika avseenden. En del av den kritiken känner vi
              också igen om vi går tillbaka till en del andra granskningsrapporter
              som Riksrevisionen har lämnat ifrån sig.
            </seg>
            <seg n="1d84f82c">
              Jag kan få vara lite ful mot Eva Flyborg. Jag känner igen exakt
              de formuleringar som Riksrevisionen har framfört i sin rapport
              om jag läser motionen av Eva Flyborg med flera i ämnet. Det är
              möjligen så att det kan ha något samband med att Eva Flyborg också
              sitter i Riksrevisionens styrelse.
            </seg>
            <seg n="627c726f">
              Jag vill också påminna om en sak. När vi fattade beslutet om
              att bolagisera SJ var vi överens om tagen. Jag tror inte att något
              parti var emot det, utan då var vi tämligen överens. Det borde
              bygga på att vi hade något syfte med beslutet.
            </seg>
            <seg n="f3f63ac1">
              Jag tror att vi hade olika tankar om detta. Jag tror att till
              exempel Folkpartiet och Moderaterna såg en chans att så småningom
              också sälja ut SJ, även om jag tycker att det verkar lite långsökt.
              Det kanske fanns en sådan tanke när man gick med på detta.
            </seg>
            <seg n="e5ad6b54">
              Eva Flyborg har sagt i debatten att regeringen inte har tagit
              åt sig av kritiken som Riksrevisionen har framfört. Om jag inte
              tappat bort mig alldeles vill jag minnas att statssekreterare
              Sven-Eric Söder inför utskottet godtog att man hade gjort en del
              missgrepp i samband med bolagiseringen. Bland annat hade kapitaltillskottet
              inte varit tillräckligt stort.
            </seg>
            <seg n="ff1e922c">
              Det är väldigt lätt att i efterhand komma och säga att det var
              för lite pengar och för lite likviditet i SJ:s och Green Cargos
              kassa. När man har upptäckt det har man naturligtvis varit tvungen
              att se till att det har rättats till. Så är det alltid. Man kan
              inte slutgiltigt säga att kapitalstrukturen i ett företag, inte
              ens i ett statligt företag, en gång för alla är given.
            </seg>
            <seg n="360d4fc2">
              Det kan behövas mer pengar. Men det kan också vara så att man
              behöver dela ut en del pengar från de statliga företagen, och
              så har faktiskt skett vid några tillfällen. En löpande bedömning
              är viktig. Det kan inte alltid avgöras vid ett och samma tillfälle.
              I det fallet agerar inte staten annorlunda än vilken privat ägare
              som helst. Det händer också i det privata näringslivet var och
              varannan vecka.
            </seg>
            <seg n="31bf49ea">
              Framtiden är också svår att bedöma även för de borgerliga företrädarna
              i kammaren. Det har vi sett och hört. Jag kan lyfta mig från själva
              bolagiseringsärendet. Jag såg häromdagen att Vattenfall nu var
              värderat till närmare 500 miljarder kronor. För fyra fem år sedan
              var Vattenfall enligt uppgift värt ca 50 miljarder.
            </seg>
            <seg n="6af5a23c">
              Moderaterna och andra borgerliga partier har varit på väg att
              vilja frånhända sig Vattenfall. Vad skulle det ha inneburit i
              dag, om vi börjar räkna? Jo, en förlust för svenska folket på
              ett antal hundra miljarder. Vore det inte bättre att vi var överens
              om att vara rädda om de bra statliga företagen, de som går bra
              och tillför statskassan pengar som vi kan använda för många andra
              angelägna ändamål?
            </seg>
            <seg n="02da629b">
              Jag ska säga några ord om styrningen av de statliga företagen.
              Den frågan har vi haft upp ett antal gånger och nästan varje gång
              när vi diskuterat de statliga företagen. Det finns en acceptans
              av Riksrevisionens kritik såtillvida att regeringen har bestämt
              att man ska utreda frågan. Hur styr vi våra statliga företag?
              Är den ägarförvaltning som vi har i dag rimlig, eller ska vi göra
              på annat sätt?
            </seg>
            <seg n="7112cbee">
              I samma utredning ska man dessutom se över hur man formar bolagsdirektiv
              för att de ska få ett legalt genomslag framför allt i förhållande
              till den aktiebolagslagstiftning som vi har. Utredningen ska vara
              klar i höst. Då får vi ta ställning till hur det systemet kommer
              att se ut efter förslag från regeringen.
            </seg>
            <seg n="8f4c785d">
              Riksrevisionen har också tagit upp regleringsfrågorna. Det är
              tydligt att vi inte kan diskutera dem. Vi har haft en proposition
              som varit på väg. Den landade i Sveriges riksdag förra veckan.
              Där ges Statens järnvägar, SJ AB, och järnvägstrafiken ett ganska
              rejält utrymme. Det hoppas jag att vi ska kunna få tala mer om
              sedan.
            </seg>
            <seg n="35818937">
              Slutligen ska jag berätta att jag fick tillfälle att tillsammans
              med några kolleger lyssna till SJ:s ledning för ett par veckor
              sedan. Vi fick höra om hur verksamheten gick och vilken framtidssyn
              man hade på företaget. Det var idel positiva omdömen om hur man
              nu hade kommit fram.
            </seg>
            <seg n="8b127b0e">
              Det kan vi också se på 2005 års resultat. Det är en vinst på
              drygt 560 miljoner i SJ AB. Green Cargo AB har också gått med
              rejält överskott. Det tycker jag att man ska vara glad åt. Det
              fanns en väldigt stor framtidstro hos SJ:s ledning både i styrelsen
              och i den operativa eller verkställande ledningen.
            </seg>
            <seg n="204ec01f">
              SJ AB, ledningen och de anställda, har gjort ett väldigt bra
              jobb. Man har bestämt sig för att SJ ska bli bättre. Det förtjänar
              att nämnas att de har gjort ett bra jobb. Det tycker jag att vi
              ska vara tacksamma för.
            </seg>
          </u>
          <note n="7f1da02c">
            Herr talman! Till sist yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" n="384d21ba">
            Anf. 6 EVA FLYBORG (fp) replik:
          </note>
          <u who="eva_flyborg_98fa85" xml:id="i-a364f29a7c174a3b-1" n="3663dfe8">
            <seg n="cfbd2811">
              Herr talman! De verkliga och de stora problemen med de statliga
              bolagen måste diskuteras och får inte gömmas undan bara därför
              att några enstaka statliga bolag går med vinst. Det är ingen ursäkt
              för att göra fel i allt annat. Vattenfall gör till exempel grova
              vinster på höga elpriser och smutsig kolbrytning i Tyskland.
            </seg>
            <seg n="a5edc841">
              Att besluten i statliga företag fattas i lönndom är demokratiskt
              ohållbart. Detta är ingen vendetta, K G Abramsson. Detta är nödvändigt
              för att de statliga bolagen ska kunna göra sitt jobb och på rätt
              sätt.
            </seg>
            <seg n="b7704d6c">
              Jag har några frågor till K G Abramsson. Är det SJ:s lednings
              fel att man behövde ytterligare kapital och var nära konkurs för
              några år sedan? Hade det något att göra med den underkapitalisering
              som vi nu i efterhand kan konstatera?
            </seg>
          </u>
          <note type="speaker" n="97ad024e">
            Anf. 7 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-1" n="898f42f4">
            <seg n="dad86877">
              Herr talman! Jag kommenterar direkt frågan om det var SJ-ledningens
              fel att man fick ett underkapitaliserat bolag. Det tror jag inte.
              Sammantaget på det underlag som regeringen hade att ta ställning
              till ansåg man att kapitaliseringen var tillräcklig. Regeringen
              har också vidgått så småningom att man behövde ett tillskott av
              kapital. Det har jag även berört i mitt inledningsanförande.
            </seg>
            <seg n="70f62271">
              Man kan inte bestämma det en gång för alla. Vi har rättat till
              det problemet. Vi har gjort det på ett sätt som är sjyst. Nu ser
              vi resultatet av det. SJ går bättre och redovisar vinst. Om jag
              får ha en prognos om hur det kommer att se ut i SJ tror jag att
              det kommer att bli ännu mycket bättre. Det borde Eva Flyborg vara
              glad över och inte bara söka efter fel och brister i regeringens
              hantering av bolaget.
            </seg>
          </u>
          <note type="speaker" n="93b2c009">
            Anf. 8 EVA FLYBORG (fp) replik:
          </note>
          <u who="eva_flyborg_98fa85" xml:id="i-a364f29a7c174a3b-2" n="3663dfe8">
            <seg n="fbfbd5c4">
              Herr talman! Det som vi nu diskuterar är det oberoende granskningsorganet
              Riksrevisionen som har tittat på just bolagiseringsprocessen.
              Det har sett på förberedelserna, genomförandet och hur man agerade
              efteråt och funnit att det finns så många stora fel och allvarliga
              brister att det är uppseendeväckande.
            </seg>
            <seg n="248b2afb">
              Det är bra att vi diskuterar det här i kammaren. Men det blir
              aldrig så mycket diskussion. Vi framför våra synpunkter som faktiskt
              baserar sig på Riksrevisionens rapport. Vi får bara tillbaka:
              Några bolag går ju bra, vi tjänar pengar, och allt är väl. Så
              är det inte.
            </seg>
            <seg n="c6b33cd0">
              Jag har bara en fråga till. Jag får egentligen inte så många
              svar, men jag försöker i varje fall. Varför lyssnade man inte
              på alla varningar som bevisligen fanns innan från egna konsulter,
              styrelsen och oberoende bedömare? Varför ville man inte lyssna?
              Vi kan se i efterhand att man hade varningarna, men man ville
              inte lyssna.
            </seg>
          </u>
          <note type="speaker" n="9e8b2e40">
            Anf. 9 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-2" n="898f42f4">
            <seg n="385f396c">
              Herr talman! Eva Flyborg som långvarig deltagare i revisionsarbete
              måste vara medveten om att revisionen alltid är klok i efterhand.
            </seg>
            <seg n="0065738f">
              Det är svårt att gå in i starten och säga att så här ska vi göra
              och så här bör vi göra därför att vi kommer att få ett sådant
              här resultat. Det är helt naturligt att man kan upptäcka brister
              i hanteringen i efterhand. På så sätt är Riksrevisionens uppgift
              ganska tacksam. Med ett dokumenterat underlag kan man kritisera
              regeringen, i det här fallet.
            </seg>
            <seg n="75721a16">
              Det fanns ganska mycket underlag i samband med bolagiseringen
              av SJ. När regeringen satte sig ned och funderade över hur man
              skulle hantera underlaget bedömde man, utifrån en helhetssyn,
              att man hade tillräcklig kunskap om hur det skulle skötas. Det
              som man inte kunde bedöma tillräckligt var om bolaget skulle få
              den kapitalstruktur som det behövde för att kunna leverera det
              som ägaren hade bestämt. Det missgreppet har regeringen erkänt,
              och det tycker jag att Eva Flyborg borde hålla i minnet.
            </seg>
          </u>
          <note type="speaker" n="fe40f6d0">
            Anf. 10 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-00c21a01adafabc8-1" n="3944aa24">
            <seg n="fbe85555">
              Herr talman! K G Abramsson sade att det nog inte behövdes någon
              större diskussion om det här ärendet. Några meningar senare påtalades
              att Vattenfall har ett värde av 500 miljarder kronor. 500 miljarder
              kronor är mer än vad som finns i de fyra AP-fonderna. Menar verkligen
              K G Abramsson att man inte behöver diskutera hur ett företag av
              den storleken sköts och vilken insyn och kontroll man har i ett
              företag av detta slag?
            </seg>
            <seg n="65bdceb9">
              Till Vattenfall ska man förstås lägga alla de andra statliga
              företagen. Då hamnar vi på ett värde av de statliga företagen
              som kanske ligger på uppemot 1 000 miljarder kronor. Det är alltså
              våldsamma värden! Det är klart att sådana tillgångar, som är gemensamt
              ägda av svenskarna, måste kunna diskuteras av representanter i
              den här kammaren. Någonting annat är för mig fullständigt otänkbart.
            </seg>
            <seg n="bcc8ff08">
              K G Abramsson är folkets representant i riksdagen. Han företräder
              rimligtvis folkets intressen. Anser inte K G Abramsson att han
              i denna roll bör tillgodose folkets fullt berättigade krav på
              insyn i och kontroll över gemensam egendom?
            </seg>
            <seg n="233fecf3">
              Herr talman! Jag ställde två frågor i mitt inledande anförande.
              Den ena handlar just om kraven på insyn och kontroll. Den andra
              handlade om ifall K G Abramsson anser att Riksrevisionen har fel
              i sak. Jag undrar om jag kan få svar på de båda frågorna nu.
            </seg>
          </u>
          <note type="speaker" n="57442f13">
            Anf. 11 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-3" n="898f42f4">
            <seg n="67cd3d76">
              Herr talman! Jag har inte förutsatt att vi inte skulle kunna
              diskutera de statliga bolagen i kammaren. Det gör vi ju varje
              år, till och med vid flera tillfällen nu tack vare Riksrevisionens
              granskningar. Det är inte det det är fråga om.
            </seg>
            <seg n="362f5a48">
              Men jag tycker att Anne-Marie Pålsson gör det enkelt för sig
              genom att säga att det som Riksrevisionen har sagt är lag och
              den ordning som alla ska rätta sig efter. Det är en granskning
              som man har gjort från Riksrevisionens sida, vars uppfattning
              inte delas av alla i alla avseenden, och inte av regeringen på
              vissa punkter. En del har man sagt att man är beredd att ta upp
              därför att man tycker att det har varit värdefullt att man har
              tittat på det.
            </seg>
            <seg n="22eb25f3">
              Men jag vänder mig mot just frågan om att Riksrevisionen i sina
              rapporter alltid skulle ha hundra procent rätt. Det är ofta tal
              om värderingsfrågor. Det är det som regeringens synpunkter handlar
              om i budgetpropositionen för 2006 och i den information som har
              getts från departementsledningen till utskottet. Man kan inte
              ställa en sådan fråga. Har Riksrevisionen fel eller rätt? Det
              är mycket av värderingsfrågor.
            </seg>
            <seg n="4d625196">
              När det gäller mitt ombudsmannaskap för svenska folket så vidgår
              jag att det är så. Jag är en representant som ska vara med och
              granska och se till att det fungerar. Jag tycker att vi sköter
              det på ett ganska hyggligt sätt.
            </seg>
          </u>
          <note type="speaker" n="a1882933">
            Anf. 12 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-00c21a01adafabc8-2" n="3944aa24">
            <seg n="6f0f662f">
              Herr talman! Det börjar likna ett svar, fast inte riktigt. Jag
              ska upprepa: Riksrevisionens uppfattning delas inte i alla dess
              delar av regeringen. Nej, det förstår jag. Det är ju regeringen
              som kritiseras så det är klart att regeringen slår ifrån sig.
            </seg>
            <seg n="e61da372">
              Men gör inte K G Abramsson en självständig bedömning av Riksrevisionens
              granskningsrapporter? Han sitter ju i riksdagen och inte i regeringen.
              Det är som företrädare för riksdagen man ska göra en granskning,
              och man ska inte lyssna på vad regeringen säger i varje enskild
              fråga.
            </seg>
            <seg n="b8de57cd">
              Vilken är då K G Abramssons egen självständiga granskning av
              Riksrevisionens framställning? Är det den samma som regeringens?
              Det är detta som är den viktiga frågan. Om riksdagen ska ha någon
              funktion i de här sammanhangen så måste riksdagen kunna göra egna
              bedömningar och inte alltid se som sin uppgift om man tillhör
              regeringsunderlaget att gå på regeringens riktlinjer.
            </seg>
            <seg n="45794a80">
              När det gäller de statliga bolagen handlar det inte primärt om
              vad Riksrevisionen säger och inte säger. Det handlar om vilken
              kontroll och insyn som skattekollektivet kan ha när det gäller
              den gemensamt ägda egendomen. Ska vi låta tillgångarna få styras
              och ställas med av en liten ägarförvaltning i Näringsdepartementet
              och några välavlönade direktörer? Är det det som K G Abramsson
              menar?
            </seg>
          </u>
          <note type="speaker" n="55f7a4dd">
            Anf. 13 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-4" n="898f42f4">
            <seg n="5f9ff9af">
              Herr talman! Det är klart att jag har gjort egna bedömningar
              av Riksrevisionens rapport. Jag har gått igenom den ett par gånger
              för att se de nyanser som man har redovisat.
            </seg>
            <seg n="cfa2bcf6">
              Något förvånad blev jag när Riksrevisionen inför utskottet bredde
              ut sig om rapporten. Man tog upp vissa frågor som man inte hade
              nämnt i rapporten, och enligt uppgift skulle man fördjupa sig
              i dem. Man skulle ta upp dokumenthanteringen igen och den avsaknad
              av dokument som man påstod fanns.
            </seg>
            <seg n="ececea37">
              Det är klart att jag som ledamot av Sveriges riksdag och näringsutskottet
              försöker bedöma det utifrån vad man skriver. Men jag måste ju
              också lita till att regeringen, som sysslar med detta varje dag,
              har synpunkter och värderingar som kanske ligger närmare verkligheten
              än de har som tillfälligtvis granskar en sådan här verksamhet.
            </seg>
            <seg n="785b880f">
              Jag tror inte att Anne-Marie Pålsson behöver vara orolig för
              att jag inte i alla fall försöker göra mitt jobb så gott jag kan.
              Om det brister måste väljarna, bland annat i Västerbotten, säga
              till den 17 september 2006.
            </seg>
          </u>
          <note type="speaker" n="6518bd73">
            Anf. 14 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b61dc3cf5d348159-1" n="d6e3ffc6">
            <seg n="046588e5">
              Herr talman! I sitt anförande antyder K G Abramsson att vi skulle
              vilja sälja ut Vattenfall på ett ansvarslöst sätt. Han vet mycket
              väl att vi inte vill sälja ut Vattenfall, LKAB, Sveaskog eller
              något sådant bolag. Det bekymrar mig att han står i riksdagens
              talarstol och försöker föra svenska folket bakom ljuset.
            </seg>
            <seg n="d03c8897">
              Vi är inte ansvarslösa med våra gemensamma tillgångar. Ansvarslöst
              är det när man inte lyssnar på de råd som man får från experter
              inför stora bolagiseringar. Ansvarslös är man om man inte lyssnar
              till råd som man får från erfarna revisorer. Vi är inte ansvarslösa,
              K G Abramsson. Däremot står vi här i dag för att diskutera den
              socialdemokratiska regeringens ansvarslöshet som höll på att störta
              hela folkets SJ över ruinens brant.
            </seg>
            <seg n="391adb45">
              När vi nu talar om ansvarslöshet så kan vi tala om den regering
              som inte drev bara SJ utan också Svenska Skogsplantor till ruinens
              brant. Vi skulle kunna tala en liten stund om den regering som
              lät Teracom göra så pass vidlyftiga affärer att bolaget var tvunget
              att be svenska staten om mer pengar. Eller varför inte ägna någon
              liten stund åt den regering som trodde att det var förenligt med
              högt ställda miljökrav att låta Vattenfall göra miljardinvesteringar
              i brunkol i Polen och Tyskland?
            </seg>
            <seg n="be9e4b06">
              När vi har betat av den listan har vi nog inte tid att diskutera
              hur regeringen har förvaltat bolag som Vin &amp; Sprit, Systembolaget,
              Posten, Samhall, Svenska Spel, Apoteket med flera.
            </seg>
            <seg n="82cc684e">
              En skillnad mellan oss i alliansen och Socialdemokraterna är
              att vi vill dra lärdom av de misstag som har begåtts. Vi vill
              lyssna till riksrevisorerna och dra lärdom av deras råd.
            </seg>
          </u>
          <note type="speaker" n="bc30fcab">
            Anf. 15 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-5" n="898f42f4">
            <seg n="7fdf7766">
              Herr talman! Jag skulle behöva fem gånger två minuter för att
              svara på Mikael Oscarssons frågor eller bemöta hans påståenden.
              Jag ska koncentrera mig på några här.
            </seg>
            <seg n="7f78a2ba">
              Jag har inte direkt sagt att Kristdemokraterna har lagt fram
              något förslag om att sälja Vattenfall. Men Kristdemokraterna ingår
              väl i den så kallade alliansen?
            </seg>
            <seg n="91f6e055">
              I ett budgetförslag för 2006 har man räknat in ganska stora pengar
              från försäljning av statliga företag. Det är väl inte Svenska
              Skogsplantor, Lagerhus AB eller något annat mindre företag som
              Mikael Oscarsson har tagit upp på den försäljningslistan. Jag
              tror, och misstänker, att det finns större statliga företag som
              står på den försäljningslistan om man ska komma upp till de 150
              miljarder, minst, som alliansen föreslår att man ska få in genom
              att sälja statliga företag. Det vore bra om Mikael Oscarsson kunde
              säga någonting om vilka företag man har på försäljningslistan.
            </seg>
            <seg n="a234aef9">
              Regeringen lyssnar visst på de råd som den får från sina konsulter,
              men regeringen har ju ansvar för att göra den slutliga bedömningen
              på grund av allt det underlag som finns. Det har regeringen redovisat
              att den har gjort. I efterhand har man konstaterat att man varit
              tvungen att justera detta på punkten om kapitaliseringsfrågan.
              Jag undrar hur det skulle ha låtit i Sveriges riksdag om regeringen
              hade kommit till riksdagen och sagt att den ville ha 2 miljarder
              kronor när man skulle bolagisera Statens järnvägar. Då hade det
              nog varit ett himla liv, om jag får spekulera lite. Jag tror att
              den väg man fick välja är bättre för staten och för svenska folket.
            </seg>
          </u>
          <note type="speaker" n="0a9f8f75">
            Anf. 16 MIKAEL OSCARSSON (kd) replik:
          </note>
          <u who="mikael_oscarsson_78ae8d" xml:id="i-b61dc3cf5d348159-2" n="d6e3ffc6">
            <seg n="353b7e76">
              Herr talman! Den här debatten var ämnad att handla om Riksrevisionens
              starka kritik av bolagiseringen av SJ. Det enda som K G Abramsson
              kan komma fram till när han tittar på den massiva kritiken är
              att det eventuellt var ett litet missgrepp med kapitaltillskottet.
              Han talar om ägarstyrningen och säger att det är ingen fara. När
              det gäller den formlösa styrningen är det ingen fara. När det
              gäller regleringsfrågor finns det ingen anledning att göra någonting.
            </seg>
            <seg n="54c48ac3">
              Det är så belysande. Varför vill ni inte lyssna på kritiken?
              Det är det som jag vill komma fram till i min replik här. Jag
              anser att det vore ansvarsfullt. Ansvarstagande och ödmjukhet
              hör ihop. Den som inte lyssnar är inte ödmjuk. Det här är en graverande
              kritik. För att vi ska ha framgångsrika statliga bolag är det
              nödvändigt att vi tar lärdom av de misstag som har begåtts och
              att vi lyssnar till riksrevisorerna och deras råd och gör de förändringar
              som de pekar på. Det förvånar mig att K G Abramsson inte använder
              någonting av sin repliktid till att ta upp de saker som de faktiskt
              pekar på.
            </seg>
          </u>
          <note type="speaker" n="fbac21c5">
            Anf. 17 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-6" n="898f42f4">
            <seg n="c43e87e3">
              Herr talman! Det är precis det jag har gjort, men Mikael Oscarsson
              lyssnar inte. Jag har sagt att regeringen har tagit till sig den
              kritiken. Man undersöker hur man eventuellt ska omdana ägarförvaltningen
              i de statliga företagen. Man tittar på hur ägarstyrningen ska
              ske via de olika policydokumenten eller på annat sätt, givetvis
              inom ramen för den lagstiftning som finns. Regleringsfrågorna
              finns faktiskt i en proposition som Mikael Oscarsson måste ha
              fått. Den kom i förra veckan. En del av de frågor som Riksrevisionen
              tar upp finns i den propositionen.
            </seg>
            <seg n="176121bd">
              Det mesta av det som Riksrevisionen tar upp bearbetas i Regeringskansliet.
              Men man kan inte vid ett och samma tillfälle, någon gång i forntiden,
              ha bestämt att allting ska se ut på ett visst sätt. Här lär man
              sig löpande hur man ska hantera frågorna.
            </seg>
            <seg n="6d6447ca">
              Om jag går tillbaka till min första debatt om statliga företag
              måste jag säga att det är väldigt mycket som har hänt sedan 1998
              och fram till 2006. Det måste väl Mikael Oscarsson också vara
              medveten om. Här har man arbetat med att förfina formerna för
              ägarstyrning, för hur man ska förvalta de statliga företagen och
              så vidare. Men aldrig hör jag någon säga i en debatt att någonting
              har blivit bättre. Det är väldigt trist. Jag tror att vi skulle
              tjäna lite på om ni någon gång kunde säga att detta har regeringen
              gjort bra. Men det är bara kritik. Allting är dåligt.
            </seg>
          </u>
          <note type="speaker" n="95f5c626">
            Anf. 18 HÅKAN LARSSON (c) replik:
          </note>
          <u who="hakan_larsson_c0f261" xml:id="i-bfc47e4449dad5fb-0" n="daa1d71c">
            <seg n="768c66f4">
              Herr talman! Det här är egentligen en lite underlig debatt. Jag
              tycker att om man vill ha väl fungerande och bra statliga företag
              skulle man se Riksrevisionens synpunkter som ett stöd för att
              förbättra och inte bara säga att det är värderingar och att man
              tycker annorlunda i regeringen. Flera av de statliga företagen
              fungerar väl. Är det detta K G vill höra någon säga? Men det kunde
              vara mycket bättre om man tog hänsyn till de råd som en oberoende
              granskare kommer med.
            </seg>
            <seg n="925717ed">
              Låt oss se framåt. Det står i betänkandet att Regeringskansliet
              utreder hur man ska kunna komma på andra rutiner vad gäller dokumentation,
              hur beslutsfattandet sker, vilket underlag som finns och så vidare.
              Innebär det att den kritiserade formlösa styrningen kan förpassas
              till historien snart? Det kan inte vara bra att man inte vet vem
              som fattar besluten.
            </seg>
            <seg n="6b220901">
              Sedan finns det också en utredare som ska väga för- och nackdelar
              med att man kan vara både ägarföreträdare och styrelseledamot.
              Tycker K G att för- eller nackdelarna överväger? Behöver man utreda
              detta så mycket för att se vad resultatet blir?
            </seg>
          </u>
          <note type="speaker" n="1c98b6ca">
            Anf. 19 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-7" n="898f42f4">
            <seg n="90646a33">
              Herr talman! Jag tror att regeringen tar intryck av revisionens
              synpunkter. Det gör den visst. Men som jag har sagt tidigare här
              tror jag att det är väldigt mycket av värderingar som man måste
              lägga in i detta. Riksrevisionen kan inte alltid ha rätt. Det
              vänder jag mig definitivt emot. De har kanske inte samma erfarenhet
              och, som Håkan Larsson också vill påstå, inte samma underlag i
              varje läge som man har när man ska ta ställning till olika frågor.
            </seg>
            <seg n="6dd01c48">
              Nu har man sagt att man ska titta på dokumentationssidan. Man
              ska vara mer noggrann med det, men det ska utredas. Man har också
              sagt att man ska se över själva förvaltarfrågan. Den typen av
              frågor har ju varit föremål för riksdagens hantering tidigare.
              Jag vill minnas att konstitutionsutskottet har haft dem uppe och
              konstaterat att detta är förenligt med de regler som gäller. Sedan
              kan man fråga sig om det är lämpligt eller mindre lämpligt, och
              det är väl i så fall det som den här utredningen ska komma fram
              till. Kan man reglera det på något annat sätt för att skapa större
              förståelse för regeringen och bolagsförvaltningen? Förmodligen
              är det väldigt lite som i så fall skulle behöva justeras för att
              i vart fall Håkan Larsson skulle bli nöjd.
            </seg>
          </u>
          <note type="speaker" n="80f93fbf">
            Anf. 20 HÅKAN LARSSON (c) replik:
          </note>
          <u who="hakan_larsson_c0f261" xml:id="i-bfc47e4449dad5fb-1" n="daa1d71c">
            <seg n="3870b304">
              Herr talman! Det behöver nog justeras en del för att jag ska
              bli nöjd. Det är bra om regeringen tar intryck, men det vore kanske
              minst lika bra om majoriteten i utskottet också kunde ta intryck
              och inte bara säga att Riksrevisionen har fel på alla punkter.
              De kanske har fel någon gång, men de kan ju ha rätt också. Jag
              tror att de har rätt i flera fall, inte minst när det gäller oklarheterna
              om vem som fattar besluten. Om vi ska ha starka statliga företag,
              som allmänheten och medborgarna har förtroende för, måste de kunna
              granskas så att man vet vem som har ansvar för de beslut som fattas.
              På den punkten måste det bli bättre för att de statliga företagen
              ska kunna utvecklas positivt framöver.
            </seg>
            <seg n="3a283355">
              Jag frågar en gång till: Tror K G Abramsson att utredningen innebär
              att den formlösa styrningen förpassas till historien? Eller ska
              den fortsätta även framöver?
            </seg>
          </u>
          <note type="speaker" n="1d3d80dc">
            Anf. 21 KARL GUSTAV ABRAMSSON (s) replik:
          </note>
          <u who="unknown" xml:id="i-f7d84d8550d4d84f-8" n="898f42f4">
            <seg n="6bc8210a">
              Herr talman! Jag vet inte vad utredningen kommer att landa i.
              Det vore fel att ha någon förutfattad mening om detta. Jag tycker
              att ni borgerliga företrädare överdriver frågan om formlös styrning.
              Den har blivit ett mantra för er. Ni säger att här har man inte
              koll på någonting. Om man i vissa fall saknar något dokument kan
              det givetvis kritiseras. Jag tycker att det lyser igenom lite
              grann att regeringen skulle ha någon sorts avsikt att försöka
              mörka för riksdagen och för medborgarna hur man hanterar de statliga
              bolagen. Jag har absolut inte den tron. Det vore oerhört allvarligt
              i så fall. Jag tror inte för en minut att så är fallet.
            </seg>
            <seg n="cf7cf56b">
              Jag utgår ifrån att om nu regeringen har konstaterat att man
              borde se över de här frågorna kommer man med förslag som inte
              skulle försämra situationen utan naturligtvis förbättra den. Den
              dagen i oktober om vi träffas i kammaren, Håkan Larsson, får vi
              väl se hur de förslagen ser ut. Då får vi ta upp och debattera
              det regelverk som i så fall föreslås.
            </seg>
          </u>
          <note type="speaker" n="9b1593d6">
            Anf. 22 LENNART BEIJER (v):
          </note>
          <u who="lennart_beijer_79902a" xml:id="i-4696217257bc97f9-0" n="89fde0aa">
            <seg n="8ef701d8">
              Herr talman! Det här betänkandet gäller alltså Riksrevisionens
              behandling av bolagiseringen av SJ AB, och det finns framför allt
              två viktiga synpunkter från revisionen. Det är dels att det behövs
              transparenta, grundliga berednings- och beslutsprocesser, där
              man alltså tycker att det finns det man kallar formlös styrning,
              dels frågan om kapitaliseringen av bolaget när det bildades.
            </seg>
            <seg n="d17fa585">
              Som har framgått av diskussionen har regeringen vidtagit åtgärder
              för att se över ägarstyrningen, och man ska tillsätta en särskild
              utredare, som också ska se över ett antal av de punkter som revisionen
              tar upp.
            </seg>
            <seg n="98706744">
              Vad gäller kapitaliseringen ordnade vi den när det blev uppenbart
              att det saknades resurser i SJ. Vad jag kommer ihåg från den diskussionen
              var att det var under väldigt kraftig kritik från åtminstone Folkpartiet
              och Kristdemokraterna, som inte tyckte att det behövdes några
              pengar utan att man skulle lämna ut SJ på den öppna marknaden.
            </seg>
            <seg n="f7b17371">
              Herr talman! Riksrevisionens arbete och genomgång av de statliga
              företagen även tidigare, vilken beslutsprocess som finns, är viktig.
              Påpekanden från Riksrevisionen leder till åtgärder i regeringens
              och departementens styrning av de statliga företagen. Samtidigt
              måste vi hantera Riksrevisionens rapporter med viss försiktighet.
              Utskotten kan inte bara hoppa på varje förslag från Riksrevisionen
              utan mycket ordentliga egna analyser. Jag tror att man ska se
              Riksrevisionens förslag ungefär som alla de goda och bra motioner
              med förslag som vi ledamöter väcker varje år men som det möjligen
              brukar bli goda skrivningar omkring, och sedan förutsätts det
              på något sätt att det vidtas åtgärder. Det vore livsfarligt, av
              vilken majoritet som helst, att alltid utan ordentlig genomgång
              hoppa på revisionens, kanske goda, förslag.
            </seg>
            <seg n="98b0b2c2">
              Riksdagsledamöter som också är ledamöter i Riksrevisionens styrelse
              bör dessutom, tycker jag, avhålla sig från att agera alltför hårt
              partipolitiskt. Ett sådant agerande riskerar att devalvera det
              viktiga revisionsinstrumentet.
            </seg>
            <seg n="e18911a3">
              Herr talman! Partierna och ledamöterna har väldigt stora möjligheter
              att följa och kontrollera de statliga företagen. Dessa möjligheter
              borde kanske utnyttjas mer och bättre. Bland annat borde vi vara
              mycket flitigare med att besöka de statliga bolagens numera öppna
              stämmor.
            </seg>
            <seg n="9afeeb36">
              Intressant är också att läsa protokollet det är inte så gammalt,
              utan bara fyra fem år från bolagiseringen av SJ AB. Läser man
              i texten där ser man att moderater, folkpartister och kristdemokrater
              inte var nöjda med den bolagisering som skedde. De ville ha en
              fullständig konkurrensutsättning av hela järnvägsnätet. Man kan
              alltså inte i protokollet utläsa någon som helst oro från de partierna
              om hastigheten i bolagiseringen eller om SJ AB var alltför svagt
              kapitaliserat. De önskade snabb och total avreglering, och de
              hade inga krav på att detta skulle analyseras eller konsekvensbehandlas.
              De olika järnvägsbolagen skulle konkurrera om avgångstiderna från
              Helsingforss central, Göteborgs central och Malmö central. Var
              och en förstår i dag vilka konsekvenser en sådan total avreglering
              hade fått.
            </seg>
            <seg n="15e010c6">
              I dag är SJ AB, efter de här resorna, ett lönsamt företag och
              ett företag som är berett att vara en spelare på den framtida
              europeiska järnvägsmarknaden. Jag vet inte, men jag tror att åtminstone
              en del av ledamöterna har lyssnat på SJ AB:s ordförande, den inte
              helt okände Adelsohn. Jag är glad att kunna säga att i den här
              frågan hur SJ AB ska skötas, hur en eventuell reglering ska se
              ut och vilka transportpolitiska mål SJ ska ha har jag väldigt
              mycket gemensamt med den gamle högermannen Adelsohn. Det vore
              jättebra om ledamöterna i andra partier också tillägnade sig lite
              av de kunskaper som ordföranden i SJ AB har i den här frågan.
            </seg>
            <seg n="8a0717f2">
              Därmed, herr talman, vill jag yrka bifall till förslaget i betänkandet.
            </seg>
          </u>
          <note type="speaker" n="d1da023d">
            Anf. 23 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-7ea71c5f039982f0-0" n="be1f3265">
            <seg n="24b8f537">
              Herr talman! Riksrevisionen har granskat bolagiseringen av SJ
              och ett antal andra statliga bolag och kommit med en hel del kritik.
              Miljöpartiet har med stort intresse tagit del av granskningen
              och kritiken, och vi har tagit till oss av kritiken och tycker
              att det här är viktigt att se över. Vi kan också konstatera att
              regeringen tillsätter en utredningsman, som ska göra en översyn
              som grundar sig på den kritik som Riksrevisionen har kommit med.
              Därför tycker jag att det är lite orättvist att säga att regeringen
              inte bryr sig om Riksrevisionens kritik. Det är ju den som har
              föranlett översynen.
            </seg>
            <seg n="96409cd5">
              Regeringen har som målsättning för ägarstyrningen att förvaltningen
              på ett avvägt sätt ska balansera en effektiv form för förvaltning
              som ger utrymme för en professionell, proaktiv och ansvarstagande
              löpande förvaltning samtidigt som kravet på öppenhet och god extern
              och intern kontroll kan upprätthållas. Det här är naturligtvis
              målsättningar som Miljöpartiet instämmer i. Det är goda målsättningar.
            </seg>
            <seg n="33429df0">
              Regeringen säger också: Bland annat som ett led i strävandena
              att uppnå en effektiv ägarstyrning och säkerställa en god utveckling
              för bolagen medverkar anställda på departementen aktivt i de förvaltande
              bolagens styrelsearbete. För- och nackdelar med den nämnda formen
              för förvaltning ska prövas i översynen och en slutsats ska redovisas.
            </seg>
            <seg n="be6b701d">
              Miljöpartiet ställer sig också väldigt tvivlande och tvekande
              till den här formen av styrning. Jag tycker att det är väldigt
              värdefullt att det är med bland de saker som ska ses över. Jag
              misstänker att det inte är bra för klarheten och lättheten att
              följa beslut och så vidare. Men å andra sidan finns det olika
              sätt att balansera i den här frågan. Jag tycker att det är rimligt
              att i översynen ta upp både för- och nackdelar med den här typen
              av styrning och komma med något slags redovisande slutsats som
              vi sedan kan reagera på. Jag tycker att det är värdefullt, även
              om jag misstänker att den styrningsformen inte är så bra. Men
              det återstår att se när vi får resultatet. Jag tror och hoppas
              att om vi får ett resultat som visar att det här inte är så bra
              så kommer regeringen att reagera på det och göra någonting åt
              det.
            </seg>
            <seg n="2dc57a30">
              Regeringen tycker också att det är viktigt att granska hur ägaranvisningar
              riktade till statliga bolag bör utformas och pröva lämpligheten
              av att underställa bolagsstämman vissa typer av allmänna policydokument
              eller mer bolagsspecifika anvisningar och pröva hur sådana ägaranvisningar
              i så fall bör utformas. Man säger också att aktiebolagens bestämmelser
              angående de olika bolagens kompetensområden och begränsningar
              för dessa ska beaktas. Jag tycker att det är vettigt och rimligt,
              och jag ser fram emot översynen och att få granska resultatet
              av den. Då kanske vi kan återkomma med vad vi ska göra som ett
              resultat av det.
            </seg>
            <seg n="867e6575">
              Sedan handlade det om kapitaliseringen av SJ. Här måste man väl
              säga att regeringen har reagerat. Man gjorde en välgrundad bedömning
              till en början. Sedan fann man att det inte fungerade, och då
              ändrade man sig, gjorde en ny bedömning och tillförde mer medel.
              Det är väl bra att man kan reagera så, för hela sanningen är inte
              uppenbar ända från början i alla sammanhang. Det är bra att man
              är beredd att reagera på information som kommer allteftersom.
            </seg>
            <seg n="de4d7661">
              Jag kan avsluta med att svara på Anne-Maries två frågor. Anser
              man att Riksrevisionen har fel? Min misstanke är att Riksrevisionen
              har rätt i mycket, men jag tycker att det är viktigt att det här
              granskas i en översyn så att vi får lite mer välgrundade svar
              på den frågan.
            </seg>
            <seg n="f4303c9e">
              Den andra frågan av Anne-Marie var: Varför inte insyn och kontroll
              över statlig egendom? Den anser jag nog att vi har fått svar på
              genom de direktiv som utredningen har och de målsättningar som
              regeringen har. Man vill faktiskt ha insyn och kontroll över den
              gemensamma egendomen.
            </seg>
          </u>
          <note type="speaker" n="68aa5f88">
            Anf. 24 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-00c21a01adafabc8-3" n="3944aa24">
            <seg n="49a0d588">
              Herr talman! Jag fick något slags svar här på slutet dock vet
              jag inte hur jag ska tolka det. Ingegerd Saarinen säger sig inte
              riktigt vilja ta ställning i frågorna förrän man har sett regeringens
              översyn. Men regeringen har ju ett partsintresse i det här sammanhanget.
              Ska man lita mera på partsintressens utlåtanden än på en oberoende
              riksrevision? Det är väl snarare så att regeringen talar i egen
              sak? Därmed finns ju större anledning att lita på en oberoende
              riksrevision än på regeringen i det här sammanhanget. Då ställer
              jag min första fråga till Ingegerd Saarinen: Är regeringen mera
              trovärdig i det här sammanhanget?
            </seg>
            <seg n="0f8ddb34">
              Min andra fråga är: Hur ser Ingegerd Saarinen på sitt eget uppdrag
              här i riksdagen? I trafikutskottet valde Miljöpartiets representant
              att ställa sig bakom Riksrevisionens kritik. När ärendet kom till
              näringsutskottet valde Miljöpartiets representant att inte ställa
              sig bakom Riksrevisionens kritik. Det här är inte en budgetfråga.
              Det här är en granskningsfråga. Hur kan det vara så att man från
              Miljöpartiet har de här olika uppfattningarna? Vågar man från
              Miljöpartiets sida inte ha en egen välgrundad uppfattning i de
              här frågorna? Vågar man inte från Miljöpartiets sida kritisera
              regeringen för dess styrning av de statliga bolagen och instämma
              i den kritik som kommit så många gånger från den oberoende Riksrevisionen?
            </seg>
          </u>
          <note type="speaker" n="c45a4295">
            Anf. 25 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-7ea71c5f039982f0-1" n="be1f3265">
            <seg n="44811203">
              Herr talman! Är regeringen mer trovärdig än en utredningsman?
              frågar Anne-Marie Pålsson först. Det beror naturligtvis på. Jag
              tycker att det är vettigt och rimligt att en utredningsman tittar
              på de här frågorna och försöker värdera för- och nackdelar med
              olika typer av styrelseform. Jag tror att vi i våra fortsatta
              bedömningar kan ha nytta av att någon tittar lite djupare på det.
            </seg>
            <seg n="4565493f">
              Riksrevisionen har kommit med kritik, men man kan ju inte säga
              att de har gett ett fullvärdigt koncept för hur allting ska utföras.
              Kritiken finns där, och den måste vi ta till oss och försöka göra
              bästa möjliga av. Ett led i att göra bästa möjliga av kritiken
              är ju den översyn som en utredningsman ska göra.
            </seg>
            <seg n="1f9a1d9d">
              Det är väl kanske också svar på Anne-Maries andra fråga. Vi vill
              ha en översyn därför att vi har tagit till oss av kritiken och
              tycker att det är viktigt att vi reagerar på den.
            </seg>
          </u>
          <note type="speaker" n="ef7d3049">
            Anf. 26 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-00c21a01adafabc8-4" n="3944aa24">
            <seg n="d6b5c999">
              Herr talman! Det var intressant att höra! Riksrevisionen engagerar
              vassa svenska experter. Det är inte så att Riksrevisionens egna
              tjänstemän sitter och knåpar ihop lite granskningsrapporter, utan
              i Riksrevisionens arbete tillkallas experter på området, i det
              här fallet experter på aktiebolagslagen och styrning av aktiebolag.
              Men likväl föredrar Ingegerd Saarinen att tro på regeringens egna
              utredare. Det är intressant. Det är ungefär som att säga: Vi tror
              inte på Riksrevisionen vi tror mer på regeringens utredare.
            </seg>
            <seg n="413ba971">
              Jag tycker att det är mycket anmärkningsvärt.
            </seg>
            <seg n="0adbd18f">
              Dessutom har Riksrevisionen inte kommit med egna förslag på hur
              detta ska gå till utöver det som redan finns i aktiebolagslagen,
              därför att det som styr de statliga bolagen likaväl som andra
              bolag är aktiebolagslagen. Så enkelt är det. Men staten lever
              ju inte upp till aktiebolagslagen och de krav som finns där. Ska
              vi ha en gräddfil för staten i de här frågorna?
            </seg>
            <seg n="04d780d6">
              Nej, det jag får höra övertygar inte riktigt. Det övertygar inte
              heller att Miljöpartiet på nytt visar en form av feghet inför
              regeringen och väljer att ställa sig bakom regeringens i det här
              fallet dåliga styrning av företag i stället för att visa någon
              form av självständighet i riksdagen och visa att man faktiskt
              vågar värna sina väljares intressen och tala om för regeringen
              att det här inte duger.
            </seg>
          </u>
          <note type="speaker" n="1c0267cc">
            Anf. 27 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-7ea71c5f039982f0-2" n="be1f3265">
            <seg n="f81b292b">
              Herr talman! Jag vill först kommentera att vi gör en annorlunda
              bedömning mellan trafikutskottet och näringsutskottet. Jag tycker
              inte att det är så. Trafikutskottet har instämt i kritiken av
              hur saker och ting har hanterats. Även i näringsutskottet tar
              jag till mig av kritiken, men jag tycker samtidigt att det är
              värdefullt med den översyn som ska hjälpa oss ytterligare ett
              steg framåt för att förbättra styrningen av de statliga bolagen.
            </seg>
            <seg n="e528ebb5">
              Jag har naturligtvis stor respekt för Riksrevisionen. Jag håller
              inte för osannolikt att mycket av det man därifrån säger kommer
              att visa sig vara det som ska göras, men det återstår för granskningen
              att säga sitt om också.
            </seg>
          </u>
          <note n="2e660edd">
            Överläggningen var härmed avslutad.
          </note>
          <note n="ab4a7b0b">
            5 § Vissa näringspolitiska frågor
          </note>
          <note n="2c35e44e">
            Föredrogs
          </note>
          <note type="speaker" n="5036b307">
            Anf. 28 KRISTER HAMMARBERGH (m):
          </note>
          <u who="krister_hammarbergh_733a26" xml:id="i-ffa828bb3d55179b-0" n="a4176747">
            <seg n="06ef6a72">
              Herr talman! Det här betänkandet kallas för Vissa näringspolitiska
              frågor . Det ska handla om näringspolitiken. Näringspolitik handlar
              ju egentligen om näringsliv. Näringsliv är företag. Företag är
              företagande. Och någonstans där tycker jag kanske att betänkandet
              tappar fokus. Det glömmer bort just företagaren, entreprenören,
              och handlar om väldigt mycket annat.
            </seg>
            <seg n="0cf5c75f">
              Sverige är ju ett rikt land. I internationella sammanhang har
              vi varit betydligt rikare tidigare, men vi är fortfarande jämfört
              med många länder ett rikt land. De som har byggt upp vår välfärd
              och vår rikedom är just innovatörer, entreprenörer och företagare.
              De gjorde 1900-talet till ett fantastiskt sekel för det här landet,
              och förhoppningsvis finns förutsättningarna för att de ska få
              plats i framtiden också så att även nästa sekel blir en tid då
              det är bra att leva i Sverige.
            </seg>
            <seg n="14c89949">
              Det är företagen och näringslivet som är förutsättningen för
              välfärden. Det är det som finansierar detta.
            </seg>
            <seg n="8c279c8a">
              I vissa stycken, herr talman, går det bra för Sverige i dag i
              delar av industrin. Det går väldigt bra för basindustrin. Tack
              och lov för att det finns en stor efterfrågan, inte minst på järn
              och stål, i andra delar av världen, för det gynnar svensk basindustri!
              Det går bra för gruvnäringen, inte minst i Norrbotten, vilket
              gläder mig som kommer därifrån väldigt mycket.
            </seg>
            <seg n="c13e483f">
              I allt väsentligt är det kanske inte alltid våra egna meriter
              som gör denna framgångssaga. Vi är väldigt beroende av hur det
              går i andra delar av världen. Men vi har ett duktigt företagande,
              och vi har en tillväxt i vårt land som är väldigt produktivitetsdriven
              av många duktiga företag.
            </seg>
            <seg n="d8b4192c">
              Det finns dock en baksida. Företagandet ska fortsätta också i
              framtiden, oavsett hur den internationella konjunkturen går, och
              vi kan tyvärr i dag konstatera att det finns sprickor i välfärdsfasaden.
              Vi har tappat 50 000 industrijobb under den här mandatperioden.
              Vi har 1,6 miljoner människor i utanförskap, som inte är med och
              bidrar till sysselsättningen. Vi har 100 000 fler i Amsåtgärder
              i stället för arbete ute i näringslivet. Ska vi ha en god sysselsättning
              och det måste vi ha för att klara framtidens utmaningar måste
              vi naturligtvis också ha ett starkt näringsliv.
            </seg>
            <seg n="c18d0a05">
              Ett av de största hoten mot ett fungerande näringsliv just nu
              tror jag är att man har övergivit arbetslinjen. Får vi inte fler
              att arbeta i våra företag kommer vår tillväxt att falla i framtiden.
              Då klarar vi inte finansieringen av välfärden. Då fortsätter produktionen
              att flytta ut från landet. Det är den utmaning vi har i dag.
            </seg>
            <seg n="3756041f">
              Näringslivsfrågor hanteras inte bara av näringsutskottet. Egentligen
              finns väl den största påverkan i ett annat utskott, nämligen skatteutskottet.
              Men man måste ändå se företagsfrågorna och näringslivsfrågorna
              i ett slags helhetsperspektiv. Vi behöver i framtiden fler industrijobb,
              fler kunskapsjobb, fler servicejobb, fler upplevelsejobb och fler
              jobb inom vård och omsorg, och de måste komma till i det privata
              näringslivet. Här är småföretagen viktiga. Detta är någonting
              som vi också måste brottas med och försöka lösa, det vill säga
              den modell som gör det svårt just för entreprenörer och småföretagare.
              Det handlar om
            </seg>
            <seg n="0f25dfab">
              Vi fyra partier i Allians för Sverige trycker, i reservationer
              och i program vi har tagit fram, bland annat på vikten av forskning
              och innovationer. Det är bra med forskning, och vi vill satsa
              mer än majoriteten just på forskning. Men vi konstaterar också
              att när det gäller forskning och utveckling så räcker det inte
              med f:et. Vi måste få u:et också. Vi måste få mer utveckling.
              Vi måste få fram fler innovationer. Därför är institutforskningen
              viktig. Vi måste kunna få en kommersialisering av produkterna.
              Därför är det viktigt att se över patenträtten, att göra det lättare
              för småföretag att skydda sina idéer.
            </seg>
            <seg n="1c4f48fe">
              Men Sverige måste vara mer på tårna även när det gäller större
              frågor. Vi pekar här på att det finns en möjlighet att få en neutronforskningsanläggning
              till Sverige. Här görs för lite i dag. Vi har en regering som
              många gånger drar fötterna efter sig och inte är särskilt intresserad.
            </seg>
            <seg n="fdc6a298">
              Vi från Allians för Sverige föreslår olika sätt att göra det
              lättare att starta företag och anställa människor. Vi vill se
              till att de fåmansföretagsregler som många gånger förhindrar och
              försvårar framför allt för tjänsteföretag förbättras på ett helt
              annorlunda sätt än som gjordes i dag har man löst en del av bitarna
              men inte allt. Vi vill göra det lättare för småföretag att anställa
              genom att slopa den eviga medfinansieringen i sjukförsäkringen.
              Vi vill se till att de resurser som finns i form av privat företagande
              kan användas på ett bättre sätt, återigen, i företagen dels genom
              att man inte ska behöva skatta bort allting om man säljer ett
              företag utan kunna använda det i ett nytt företag, dels genom
              att vi genomför riskkapitalavdrag. Vi föreslår också att staten
              ska kunna införa olika typer av riskkapitalstöd.
            </seg>
            <seg n="c1937335">
              Det måste bli lättare att anställa. Därför föreslår vi både nystartsjobb
              och sänkta arbetsgivaravgifter för de företag som nu vill anställa
              mer. Glädjande för mig är framför allt att alliansen föreslår
              kraftigt sänkt beskattning på tjänsteföretag i norra Sveriges
              inland. Det är åtgärder som behövs för att stötta utvecklingen.
            </seg>
            <seg n="c7f7c53f">
              Vi behöver fler företagare, men vi behöver också fler kvinnor
              i företagandet. Vi pekar särskilt i en reservation på de möjligheter
              och förslag som faktiskt finns. Under den förra borgerliga regeringen
              fanns ett helt program, och vi måste återigen genomföra det, just
              för kvinnors företagande. Det handlar om att införa särskilda
              kvinnolån, mer forskning kring kvinnors företagande och mer affärsrådgivning
              riktad direkt till kvinnor, men det handlar naturligtvis också
              om att låta kvinnor få jobba där kvinnor jobbar, att vara företagare
              där man har sin yrkeskunskap. Här måste vi öppna den stängda sektorn.
            </seg>
            <seg n="f561dc80">
              Vi upplever många gånger att regeringen gör det vi säger, men
              väldigt sent. Här ska jag faktiskt rikta en eloge till Miljöpartiet,
              som har hjälpt oss att driva en ovillig regering att börja genomföra
              regelförenklingar väldigt långsamt, förvisso. Saker och ting hade
              kanske genomförts mycket snabbare om Miljöpartiet direkt hade
              stött våra reservationer, och den möjligheten finns ju alltid
              framgent. Jag vill rikta en eloge till Miljöpartiet därför att
              man gått med alliansen, i förra veckan, om att ge regeringen uppmaningen
              att se över förmånsbeskattningen. Det är viktigt, och det är bra.
              Jag skulle vilja uppmana Miljöpartiet att göra det oftare i näringsutskottet.
              Då skulle vi ha ett bättre näringsklimat i det här landet.
            </seg>
            <seg n="87cffe76">
              Regelförenklingar kommer att komma upp i ett särskilt betänkande,
              men det är onekligen ett av de områden där det måste gå fortare
              än det i dag gör. För en vecka sedan kom en rapport där Näringslivets
              regelnämnd pekade på mängden blanketter, som har ökat med nästan
              en tredjedel sedan 1999. Den bild av att regelförenklingarna och
              det arbetet har startat visar sig alltså vara falsk när man väl
              tittar på utfallet. I dag tvingas företagen lämna in 94 miljoner
              blanketter till myndigheterna, och det är 90 myndigheter som vill
              ta emot dem. Detta arbete måste gå mycket fortare.
            </seg>
            <seg n="2b484de8">
              Jag är lite bekymrad över att regeringen har ett slags låt-gå-mentalitet
              just när det gäller företagandet. Det är som att det mesta ska
              fixa sig självt bara man får göra det i en väldigt långsam takt.
            </seg>
            <seg n="018cfbbe">
              Arbetslivsministerns syn på företagande är kanske också det som
              egentligen speglar regeringens syn och åtgärder. Så här sade Hans
              Karlsson i en intervju den 30 november för två år sedan: Jag har
              dessutom en inbyggd reflex som säger mig att innan jag vet bättre
              så är det säkrast att se en arbetsgivare med svart hatt och cigarr
              framför sig som vill elände. Det är klart; är hans uttalade syn
              också regeringens syn på företagande förklarar det i sak en hel
              del av den politik, eller brist på politik, som bedrivs i dag.
            </seg>
            <seg n="7e7da4a5">
              Herr talman! Jag ber att få yrka bifall till reservation 1. Jag
              vill också konstatera att ska vi få ett bättre företagande här
              i landet så krävs det att svenska folket tar sitt ansvar och byter
              regering till hösten.
            </seg>
          </u>
          <note type="speaker" n="e1a5e900">
            Anf. 29 EVA FLYBORG (fp):
          </note>
          <u who="eva_flyborg_98fa85" xml:id="i-2474de4943d2bc92-0" n="3663dfe8" next="i-0de7d0fbf7f08706-0">
            <seg n="1f5764c7">
              Herr talman! Först skulle jag vilja instämma i de kloka orden
              från Moderaternas talesman i den här frågan. Jag instämmer egentligen
              i allt han sade.
            </seg>
            <seg n="f7eeba64">
              Vi i näringsutskottet var på studieresa till Kina i höstas. Det
              var en intressant men väldigt omtumlande resa. Det gör att jag
              vill vidga mitt resonemang här i dag en smula.
            </seg>
            <seg n="294bc0c7">
              På bara några år har Kina, Indien, Ryssland, Brasilien och ett
              antal länder i Östeuropa fullt ut blivit delar av den globala
              ekonomin. Effekten är dramatisk. Utbudet av arbetskraft i ekonomin
              har fördubblats på några år. Det märks på många sätt i det svenska
              samhällslivet. Det förklarar till exempel varför kläder och skor
              har blivit så mycket billigare. Det förklarar varför inflationen
              är så låg. Det förklarar i sin tur varför räntorna är så låga
              och varför fastighetspriserna har blivit så höga.
            </seg>
            <seg n="0f62fbce">
              Den plötsliga fördubblingen av arbetskraften förklarar också
              varför så många jobb försvinner från Sverige. Enligt undersökningar
              gjorda av Svenskt Näringsliv har närmare 120 000 arbeten netto
              försvunnit från Sverige på grund av utflyttning de senaste fem
              åren och mer än 300 000 arbeten hotar att försvinna de närmaste
              fem åren allt enligt Svenskt Näringslivs egna undersökningar.
            </seg>
            <seg n="ec4485f6">
              Men ännu viktigare är kanske att det förklarar varför det har
              blivit svårare att upprätthålla höga löner för de hårt konkurrensutsatta
              jobb som finns i Sverige. Varje svensk industriarbetare, varje
              svensk dataingenjör, ja, ytterst egentligen varje svensk har fått
              dubbelt så många konkurrenter. Och det är konkurrenter som ofta
              är redo att arbeta mer, mycket mer, för en femtedel eller kanske
              till och med en tiondel av lönen.
            </seg>
            <seg n="3b9bdc9e">
              Detta är den största förändringen av världsekonomin på årtionden
              och det som oroar många svenskar, så klart. Många anställda i
              industrin i Kumla och Västervik, i Bengtsfors och Skåpafors, i
              Trelleborg och Luleå och på många andra orter i Sverige har själva
              fått uppleva hur deras jobb bokstavligt har flyttat utomlands
              eller bara försvunnit. Ingenting tyder heller på att konkurrenstrycket
              kommer att avta, tvärtom: Det blir värre.
            </seg>
            <seg n="d6be607f">
              Oroliga människor blickar mot oss politiker. Men hittills har
              väl svaren inte varit så övertygande. Hur ska vi i Sverige hantera
              den helt nya, till synes förödande konkurrensen? Ska vi anpassa
              våra lönenivåer till de nya konkurrenterna? Ska vi gå ned till
              baltisk nivå kanske och ge 10 000 kr i månaden till en civilingenjör
              på Ericsson i Mölndal? Eller måste vi ned till kinesisk nivå,
              som vi hörde talas om på vår resa, och ge honom eller henne 3
              000, 2 000 eller 5 000 kr i månaden? I så fall har vi inte heller
              längre råd med högre löner för lärare eller vårdbiträden.
            </seg>
            <seg n="c05df647">
              Nej, det här är ingen lösning som tilltalar oss. Vi vill inte
              ha låglönekonkurrens som Sveriges väg.
            </seg>
            <seg n="a3370f7d">
              Ska vi då i stället slakta våra välfärdssystem? Ska det bli som
              i Kina, att bara den som har råd och kan arbeta hårt får mat på
              bordet och sjukvård till sig och sina barn, så att den som blir
              sjuk kanske får hoppas på allmosor och vi får se ännu fler tiggare
              på gatorna? Eller ska vi i stället släppa hänsynen till miljön?
              Ska vi chansa på att växthuseffekten inte är så allvarlig? Ska
              vi kanske testa rostiga, enkelskroviga oljetanker i våra skärgårdar,
              för att det lite, lite stärker våra möjligheter att priskonkurrera
              med kinesiska och indiska rederier? Nej, inte heller det alternativet
              är gångbart.
            </seg>
            <seg n="93c9e9b9">
              Med många stängda utvägar kan det ju synas nattsvart för Sverige.
              Men vi är övertygade om att det finns betydligt bättre lösningar.
              Det finns andra metoder att handskas med den här stenhårda konkurrensen.
            </seg>
            <seg n="7e23382f">
              Vi ska inte bli billigare. Vi ska bli bättre. Konkurrenter är
              också konsumenter. Med högre standard följer också en köpstark
              medelklass som efterfrågar kvalitetsprodukter, precis som vi fick
              lära oss när vi var i Kina. Sverige är illa ute om vi inte inser
              att läget är dramatiskt förändrat i världen. Men vi kan klara
              av den nya konkurrensen om vi verkligen bestämmer oss för det
              och inser att det kräver en hel del smärtsamma omprövningar och
              en hel del hårt arbete. Vi kan bli så välutbildade, så flitiga,
              så företagsamma som faktiskt behövs. Vi har gjort det förr. Vi
              kan göra det igen. Nya tider kräver emellertid nya lösningar,
              och Sverige behöver därför en ny industripolitik.
            </seg>
            <seg n="91995463">
              Herr talman! Sverige var länge ett företagarland. Tyvärr har
              det inte varit fallet under de senaste decennierna. Sedan mitten
              av 1990-talet har antalet företag ökat i Sverige, men den ökningen
              innehåller tyvärr bara luft. Av skatteskäl och andra redovisningstekniska
              skäl har människor valt att starta fler företag på papperet. Antalet
              företagare har däremot inte blivit större. År 2004 fanns det 12
              000 färre företagare än 1994.
            </seg>
            <seg n="28db1459">
              Sverige har i dag det lägsta nyföretagandet i Norden och är på
              väg att få den äldsta kåren företagare i Europa. Var tredje företagare
              kommer att pensioneras inom tio år, och med dem riskerar en stor
              del av småföretagen att helt enkelt pensioneras bort. Regeringens
              egen myndighet Nutek räknar med att det behöver startas minst
              10 000 fler företag varje år för att få en rimlig återväxt av
              nya företagare och för att kompensera för alla de arbetstillfällen
              som hela tiden försvinner från industriföretagen.
            </seg>
            <seg n="d2b898d3">
              Förutsättningarna för fler nya företag är alltså nyckeln till
              en god utveckling överallt i landet. De regioner i landet där
              det finns många småföretag och där många nya företag fortfarande
              startas är samma regioner där arbetslöshet, sjukskrivningar och
              förtidspensioner är de lägsta i hela landet.
            </seg>
            <seg n="5be816cf">
              Det finns en del politiska åtgärder som är nödvändiga för att
              skapa de ytterligare minst 10 000 företag varje år som krävs för
              att trygga välfärden och sysselsättningen på sikt. Om vi kan ta
              till vara goda förutsättningar kommer Sverige återigen inom några
              år att kunna bli ett land som sjuder av nyföretagande och där
              nya och bärkraftiga jobb ersätter de arbeten som faktiskt flyttar.
              Vi i Folkpartiet och i alliansen har ett program för fler och
              växande företag.
            </seg>
            <seg n="47ae3047">
              Svenska folket tycker om småföretag, men väldigt få vill själva
              bli företagare. Bara 4 % av alla svenskar i arbetsför ålder i
              Sverige är engagerade i ett nytt eller relativt nytt företag.
              I USA är motsvarande andel 12 %. När EU-kommissionen jämförde
              attityderna till eget företagande i medlemsländerna hamnade Sverige
              mycket långt ned. Bara 30 % av de tillfrågade skulle hellre vilja
              vara företagare än anställda, men över 60 % hade aldrig ens kommit
              på tanken att bli företagare.
            </seg>
            <seg n="8c78e9e3">
              Människors grundattityder och livsval formas mycket tidigt. Eget
              företagande borde kunna vara ett lika intressant och naturligt
              framtidsval som en anställning för nya generationer. Därför tycker
              vi att kunskaper om entreprenörskap och eget företagande måste
              integreras i själva skolutbildningen och att eleverna tidigt ska
              få möjlighet att prova på eget företagande.
            </seg>
            <seg n="4b8c6e2e">
              Olika insatser för att sprida kunskaper om företagande bland
              unga visar att det är möjligt för fler människor att bli företagare.
              Tio år efter det att projektet Ung företagsamhet startades för
              att intressera gymnasieelever hade var femte deltagare ett eget
              företag med i genomsnitt sex anställda. Lysande resultat! Föreningen
              Snilleblixtarna, som arbetar för att stimulera företagande bland
              grundskoleelever, faktiskt ända ned till sjuårsåldern, är ett
              annat mycket bra exempel på hur man kan göra.
            </seg>
            <seg n="944baf2d">
              Vi måste stödja nya idéer. Varje företag börjar med en människa
              och en idé. Volvo grundades egentligen på en kräftskiva 1927,
              där Gabrielsson och Larsson slog sig ned, med varsin kräfta möjligtvis
              och kanske en snaps, och skrev på en servett de första stadgarna
              och idéskissen till det som i dag är Volvo.
            </seg>
            <seg n="ea160057">
              Det saknas inte företagsidéer i Sverige. Enligt Europeiska patentkontoret
              är svenskarna bland de mest innovativa i Europa, räknat efter
              antalet ansökningar om nya patent i relation till befolkningens
              storlek. Idéer och patentansökningar leder normalt till att företag
              startas. Men i Sverige sker det här i mindre utsträckning än i
              andra länder. Våra goda idéer blir patent och arbetstillfällen
              i andra länder än Sverige. Denna utveckling måste hejdas.
            </seg>
            <seg n="75d2e514">
              Här har vi ett antal konkreta förslag, men jag väljer att inte
              återupprepa dem utan hänvisar till vår motion.
            </seg>
            <seg n="1c617d06">
              Vilja och idéer behöver plats för att frodas. Sverige är en öppen
              ekonomi, men det finns fortfarande områden som kan öppnas mer
              för företagande. Tjänstesektorn är en viktig del av ekonomin.
              40 % av alla sysselsatta arbetar inom den privata tjänstesektorn.
              En politik för fler och växande företag måste därför vara inriktad
              på att öppna nya affärsmöjligheter för expanderande företag. Låt
              mig ge några exempel.
            </seg>
            <seg n="f2cc0297">
              Öppna en vit marknad för hushållstjänster! Mellan 60 och 70 %
              av kostnaderna för en tjänst i Sverige utgörs av skatter och sociala
              avgifter. Det här bromsar framväxten av tjänsteföretag och fler
              riktiga arbeten i tjänstesektorn. I synnerhet gäller det tjänsteproduktion
              riktad till privatpersoner, som betalar med redan skattade pengar.
            </seg>
            <seg n="2a4c07b7">
              De höga skatterna och sociala avgifterna har drivit upp priset
              på de vita hushållstjänsterna till en nivå som de flesta personer
              helt enkelt inte har råd att betala. Incitamenten för att i stället
              betala svart är väldigt stora, och risken för upptäckt är mycket
              liten. Vi vill öppna en verklig marknad för vita hushållstjänster
              genom en skattereduktion som gör det möjligt för hushåll att köpa
              vita tjänster för hälften av dagens kostnad.
            </seg>
            <seg n="0be9ffc8">
              På fredag, det är i morgon, gör jag ett studiebesök i Göteborg
              hos ett företag som heter James. De är inte pigor, som en del
              vill kalla dem. De kallar sig moderna butler och är oerhört stolta
              över sitt sätt att lösa vardagens problem åt människor. Låt oss
              gemensamt avsluta den ovärdiga pigdebatten och i stället se de
              här arbetena som något lika bra som vilket serviceyrke eller industriarbete
              som helst.
            </seg>
            <seg n="5817766d">
              Herr talman! Vi måste öppna de offentliga monopolen. 30 % av
              de svenska tjänsterna produceras inom den offentliga sektorn.
              Det handlar framför allt om vård och omsorg men också om utbildning.
              Det är en stor brist att lejonparten av de här tjänsterna inte
              är utsatta för konkurrens. Mer än 80 % av kommunernas verksamhet
              består av tjänster som inte kan betraktas som myndighetsutövning
              i någon form. Möjligheten att producera de tjänsterna i konkurrens
              är mycket stor. Ändå sker detta i mycket liten utsträckning i
              dag. Det här behöver vi ändra på.
            </seg>
            <seg n="29104b1a">
              Det finns många andra viktiga förslag, herr talman. Låt mig upprepa
              några.
            </seg>
            <seg n="38e679f8">
              Återställ förmånsrätten vilket vi kommer att göra. Fler företagare
              måste få tillgång till det statliga riskkapitalet. Ge F-skattsedel
              till alla som vill. Rensa i den byråkratiska regeldjungeln, som
              kostar företagen ungefär 70 miljarder per år. Se till att konkurrensen
              fungerar på marknaderna. Kriminalisera karteller och låt de skyldiga
              skaka galler för de stölder de faktiskt genomför mot oss konsumenter.
              Sälj ut en del statliga bolag. Få till stånd en fungerande energipolitik
              så att priserna inte drivs upp, som de gör med den nuvarande politiken.
              Tillåt alla energislag att finnas med. Utarbeta en offensiv forsknings-
              och utbildningspolitik. Främja kvinnors företagande.
            </seg>
            <seg n="488eadf6">
              Herr talman! Mycket måste göras. Men vi är fast beslutna och
              beredda att göra det som krävs för att få fart på Sverige, med
              siktet inställt på en bättre och tryggare framtid. Hoten från
              omvärlden ska tas på största allvar, men det finns vägar fram
              om vi bara vill, vågar och förmår se de förändringar som måste
              genomföras.
            </seg>
            <seg n="d872845a">
              Är det dyrt? Är det osäkert? Ett hemskt systemskifte kanske?
              Nej, inte alls. De flesta förslagen kostar ingenting. Många förslag
              sparar i stället pengar direkt. Andra förslag gör att vi inte
              behöver betala ut onödiga miljarder av skattebetalarnas surt förvärvade
              inkomster. Sverige kommer att vara allt det är i dag fast bättre.
            </seg>
          </u>
          <note n="421bde23">
            Herr talman! Med detta yrkar jag bifall till reservation 1.
          </note>
          <u who="eva_flyborg_98fa85" xml:id="i-0de7d0fbf7f08706-0" n="3663dfe8" prev="i-2474de4943d2bc92-0"/>
          <note n="3fb5c721" type="speaker">
            Anf. 30 LARS LINDÉN (kd):
          </note>
          <u who="lars_linden_7c0e90" xml:id="i-13fbd3772b96f793-0" n="1b0f5a37">
            <seg n="b4518610"/>
            <seg n="e3f49f15">
              Vi ser mer och mer i vårt land symtom på en regering som tappat
              greppet om utvecklingen. Sverige lider i dag av politisk ohälsa,
              och Sverige behöver näring för att friskna till. Landet lider
              av näringsbrist, det vill säga brist på verkningsfull näringspolitik.
              Det måste bli slut på sockerpillerpolitiken, som nu verkar tillta
              för varje dag vi närmar oss valet. Symtomen på ohälsan blir tydliga
              på fler och fler områden, och sockerpiller kommer inte att få
              bort orsakerna till ohälsan.
            </seg>
            <seg n="360bbe32">
              Jag ska ge några exempel på de problem vi har.
            </seg>
            <seg n="d0c3004a">
              Ungdomsarbetslösheten har ökat med 30 % sedan 2002. Antalet människor
              i arbetsför ålder som inte gick till jobbet i morse är över 1,4
              miljoner. Det är svensk politiks största misstag i modern tid
              en tragedi för de drabbade. Full sysselsättning existerar inte
              längre i Sverige tyvärr.
            </seg>
            <seg n="065138aa">
              Fler och fler ungdomar lämnar skolan med icke godkända betyg
              i viktiga skolämnen. Vi har 24 000 färre företagare i dag än 1994
              då Socialdemokraterna tog över regeringsmakten enligt ITPS. Endast
              ett par nya storföretag har vuxit fram i Sverige de senaste 32
              åren, men många har försvunnit. Nio av tio småföretag vill inte
              anställa trots högkonjunktur, enligt Klas Eklund i DN i går. 23
              % av barnen till ensamstående föräldrar lever i fattigdom. I storstäderna
              är de ännu fler, enligt Rädda Barnen i söndagens DN. Regelförenklingar
              som regeringen lovat småföretagen 1999 har i stället resulterat
              i 1 700 fler regler netto. Fler och fler barnfamiljer ropar efter
              mer tid med barnen och mer tid för familjeliv för att kunna umgås,
              och så vidare.
            </seg>
            <seg n="6d649f75">
              Herr talman! Vad är det för samhällsutveckling? Var det så här
              vi hade tänkt? Är detta det folkhem som våra förfäder tänkte sig?
              Knappast. Alla bristerna och de ökade svagheterna är symtom på
              något grundläggande fel i svensk regeringspolitik i dag, anser
              vi kristdemokrater.
            </seg>
            <seg n="9c2e10af">
              Diagnosen på regeringens sjukdomstillstånd är följande. För det
              första är regeringen blind och döv. Regeringen ser inte och förstår
              inte varifrån kraften ska tas för att få balans och trygghet i
              Sveriges utveckling. För det andra har regeringen drabbats av
              en depression. Regeringen har tappat sina visioner och drömmar.
            </seg>
            <seg n="66141bf4">
              Det finns ett ordspråk som säger att människor utan drömmar och
              visioner är som fåglar utan vingar. De är fåglar som inte kommer
              upp. De får ingen överblick och inget sammanhang och kommer vilse.
              På samma sätt sker med människor och regeringar.
            </seg>
            <seg n="3b29a0b4">
              Svenska folket behöver nu en ny regering som har överblick, förstår
              sammanhangen och ger sig på orsakerna till alla de brister jag
              nyss räknade upp. Nuvarande regering ser med förskräckelse de
              olika symtomen på sjukdom hos moder Svea men förstår tydligen
              inte orsakerna. Med de tillfälliga resurser som statsfinanserna
              nu får i en högkonjunktur försöker regeringen dämpa och lindra
              symtomen på Sveriges växande ohälsa. I det närmaste desperat lovar
              regeringen miljarder än hit, än dit. Vårbudgeten kommer snart
              att visa hela batteriet av plåster som ska täcka de växande områdena
              av ekonomisk spetälska som breder ut sig över moder Sveas kropp.
              Men vad gör man när högkonjunkturen mattas av och blir lågkonjunktur?
            </seg>
            <seg n="1e81e83b">
              Orsaken till det mesta av ohälsan är att näringslivet kvävs i
              dag i stället för att ges frisk luft. Därför får hela landet andnöd.
              Denna andnöd känner många svenskar i dag. Det är en nöd och smärta
              in på bara skinnet för ett land som utifrån våra förutsättningar
              borde ha välstånd.
            </seg>
            <seg n="93a1af58">
              Vi måste acceptera, att om vi ska utveckla företagandet, blir
              en del rika. Det var inte Urban Bäckström som nyligen sade detta,
              utan en person som just lämnat verkställande utskottet hos Socialdemokraterna
              Göran Johnsson. Det är detta som få s-politiker accepterar.
            </seg>
            <seg n="7e6942df">
              När ormar och igelkottar paras föds taggtråd. Det är vad som
              föds milvis i nuvarande vänsterkartell i dag och levereras till
              småföretagarna. Drivkraften att starta och utveckla företag, att
              anställa fler människor, har börjat dö ut med nuvarande regeringspolitik.
              Vi måste få en regering som får fler att känna det mödan värt
              att starta och utveckla företag i Sverige.
            </seg>
            <seg n="a50a66fa">
              Basen för välstånd och sysselsättning är växande och lönsamma
              företag. Nuvarande regering tror tydligen att det är precis tvärtom.
              Den taggtråd som skapas och levereras till näringslivet är exempelvis
              medfinansiering av sjukersättningen, lag om rätt till heltid,
              lex Uggla, det vill säga att skattemyndigheterna ska avgöra vad
              som är rimlig likviditet hos en företagare, ett ökat rehabiliteringsansvar
              och en växande regelbörda. Nettoökningen har varit 1 700 fler
              regler trots löften om det motsatta 1999.
            </seg>
            <seg n="241a947f">
              I avsnittet om turism i betänkandet framgår tydligt regeringens
              brist på entreprenörstänkande. Här ser vi en del av orsakerna
              till att svenskt näringsliv tappat lusten att satsa och att Sverige
              därmed har fått stora problem på nästan alla områden. Sverige
              har en potential att kunna fördubbla turismen enligt experter
              på området. Det skulle kunna skapa mer än 100 000 nya årsarbetstillfällen
              flera av dessa i gles- och landsbygd, där de behövs som mest.
              Det förutsätter att vi bestämmer oss för att börja sälja in Sverige
              som ett land värt att turista i.
            </seg>
            <seg n="e23df820">
              Regeringen satsar knappt 100 miljoner kronor för att marknadsföra
              vårt land som turistland, trots att denna näring drar in närmare
              25 miljarder per år i inkomster till statskassan. Med denna svaga
              marknadsföring är vi sämst i Norden och nästan sämst bland EU-25.
              Kristdemokraterna föreslår en fördubbling av marknadsföringen
              av Sverige, från 100 till 200 miljoner kronor per år. Alliansen
              har liknande förslag. En ökning av turistandet i Sverige med 0,4
              % per år skulle finansiera dessa extra 100 miljoner. Med en 10-procentig
              ökning per år, som är mer realistiskt, skulle staten öka intäkterna
              med 2 ½ miljard per år. Ingen entreprenör i världen skulle med
              så goda förutsättningar till vinst tveka inför denna satsning.
              Det är fråga om 25 gånger insatsen. 100 miljoner extra ger 2 ½
              miljard mer i intäkter.
            </seg>
            <seg n="284ed270">
              Vem tackar nej till detta? Svar: Sveriges regering. Man tillsätter
              i stället en enmansutredare som ska fundera på hur denna extrasatsning
              ska finansieras. Snarare är det väl så att man funderar på hur
              man ska ta ut denna extra satsning på marknadsföring av de små
              entreprenörerna i denna näring och slippa bidra själv. Småföretagare
              som har små vinstmarginaler i dag ska få lägga till några procent
              på sina priser för att marknadsföra Sverige. Detta skulle ytterligare
              försämra konkurrensförmågan för svensk turism gentemot våra grannar
              Norge och Finland. Sverige måste vara det enda land i världen
              som tänker så fel. Här skjuter man upp en satsning som skulle
              kunna ge minst 10 000 nya arbeten varje år 100 000 nya jobb på
              tio år i ett läge när över en miljon människor skriker efter jobb.
            </seg>
            <seg n="629b1500">
              Herr talman! Jag har nyligen kommit hem från en talmansresa till
              Tunisien och bland annat Kartago, och jag har inspirerats att
              avsluta mitt tal med en travestering på hur den romerske senatorn
              Cato den äldre för över 2 000 år sedan brukade avsluta sina tal
              i senaten: För övrigt anser jag att Kartago bör förstöras.
            </seg>
            <seg n="de649b71">
              Min avslutning nu och i alla tal fram till valet får lyda: För
              övrigt anser jag att regeringen bör bytas ut.
            </seg>
          </u>
          <note n="f779e18f">
            Herr talman! Jag börjar med att yrka bifall till alliansens reservation
            nr 10 vad gäller turistnäringen.
          </note>
          <note type="speaker" n="04ad7d57">
            Anf. 31 ÅSA TORSTENSSON (c):
          </note>
          <u who="asa_torstensson_08c4f6" xml:id="i-1bb8447584dfac91-0" n="77eff429" next="i-a10cca21ed858c55-0">
            <seg n="9ee462a2">
              Herr talman! Ett motionsbetänkande med en massa olika näringspolitiska
              frågor kanske inte i sig kommer med något nytt. Med tanke på den
              brist på initiativ och engagemang för att skapa nya jobb och bättre
              förutsättningar för företagande som den här regeringen står för
              måste ändå detta betänkande kommenteras på vissa punkter.
            </seg>
            <seg n="2474a73d">
              I det hav av proppar som en desperat regering levererat den senaste
              veckan finns inga förslag som ger 1 ½ miljon arbetslösa hopp om
              att kunna få jobb eller om att det ska skapas nya företag här
              i landet.
            </seg>
            <seg n="a4826e1c">
              Vad regeringen klarar av är att leverera förslag som stänger
              ute människor från arbetsmarknaden och får företagare att inte
              vilja anställa. Man skapar ytterligare regelkrångel och försämrar
              till exempel möjligheterna för säsongsanställningar. Man måste
              därför fråga: I vilken värld lever ni socialdemokrater? Vad svarar
              ni dem inom till exempel turistbranschen som trevande försöker
              utveckla sin verksamhet inom just de områden där vi säger att
              framtiden finns?
            </seg>
            <seg n="bbbb3113">
              Tror ni att de företagen över huvud taget ger sig in i en situation
              där visstidsanställningar ska göras om till tillsvidareanställningar?
              Reser ni aldrig omkring i Sverige och ser att många små företag
              måste ha en mycket flexibel organisation för att kunna möta kundbehovet?
              Reser ni aldrig i norra Värmland som försöker utveckla vintersporten?
              Besöker ni aldrig min vackra västkust där man kan konstatera att
              sol och värme har stor betydelse för den vinst som ska betala
              löner?
            </seg>
            <seg n="c4a17981">
              Att jag tar upp det här i näringsutskottets betänkande beror
              på att majoriteten har skrivit så mycket vackert om hur man beslutat
              om en ny konkurrenskraftig turistpolitik som ska bidra till ökad
              sysselsättning i alla delar av landet. Minns ni socialdemokrater
              vad ni har beslutat? Jo: i alla delar av landet. Det låter som
              om ni inte har varit utanför de tullar som ni har ställt upp i
              Helsingfors.
            </seg>
            <seg n="11a14728">
              Det är på det här sättet som socialdemokratisk näringspolitik
              har skötts under flera år. Låt en minister prata väl om företag.
              Sedan bryter vi ned all kraft och vilja med hjälp av en annan
              minister som levererar nya regler och hinder.
            </seg>
            <seg n="3a99d646">
              De dubbla tungornas styre är vad företagen nu lever under.
            </seg>
            <seg n="4bf03401">
              Centerpartiet och alliansen har en politik som stärker företagandet
              och som ger företag i alla delar av landet möjlighet att utvecklas.
              Turistföretag och turism är en tillväxtbransch som ska ges rätt
              förutsättningar. Öka möjligheten till visstidsanställningar i
              stället så lovar jag att ni kommer att se att det ger fler möjligheter
              för fler unga människor att få jobb. Lägg mer pengar på att marknadsföra
              Sverige utomlands så att fler finner vägen till vårt vackra Sverige
              med våra unika miljöer. Se till att också infrastrukturen stärks
              så att alla delar av landet kan utvecklas.
            </seg>
            <seg n="5baa39d2">
              Skapa möjlighet till kapitalförsörjning och ökat riskkapital.
              Den återställare av förmånsrättslagstiftningen som det beslöts
              om förra veckan förväntar jag mig att regeringen snart levererar
              ett svar på.
            </seg>
            <seg n="2d441103">
              Herr talman! Jag ställer mig naturligtvis bakom alla reservationer
              men yrkar bifall bara till den som redan är angiven, nämligen
              nr 1.
            </seg>
          </u>
          <note n="af5b56cf">
            Ajournering
          </note>
          <note n="c7f30deb">
            Kammaren beslutade kl. 13.53 på förslag av förste vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="asa_torstensson_08c4f6" xml:id="i-a10cca21ed858c55-0" n="77eff429" prev="i-1bb8447584dfac91-0">
            <seg n="82d7cc98">
              Återupptagna förhandlingar
            </seg>
            <seg n="9de02728">
              Jag hälsar alla närvarande hjärtligt välkomna till statsministerns
              frågestund.
            </seg>
            <seg n="893e652d">
              Ansvaret för krisberedskapen vid tsunamikatastrofen
            </seg>
          </u>
          <note n="b9b41397">
            Förhandlingarna återupptogs kl. 14.00.
          </note>
          <note n="100d92e2">
            6 § Statsministerns frågestund
          </note>
          <note n="635b0546">
            Anf. 32 TALMANNEN:
          </note>
          <note type="speaker" n="cd78c97c">
            Anf. 33 MAUD OLOFSSON (c):
          </note>
          <u who="maud_olofsson_1bc509" xml:id="i-98d7cb5426010696-0" n="fd30518a">
            <seg n="0a025b71">
              Herr talman! Vi har precis hört konstitutionsutskottets presskonferens.
              Jag är väldigt glad över att vi har ett enigt konstitutionsutskott
              som på ett ansvarsfullt sätt har gått igenom det som hände efter
              tsunamikatastrofen.
            </seg>
            <seg n="e302de6b">
              Det som framkommer där är en allvarlig kritik riktad mot både
              statsministern och flera statsråd. Kritiken riktar sig mot att
              man inte har haft en bra organisation. Det har funnits allvarliga
              brister när det gäller roller och ansvarsfördelning. Man har inte
              genomfört fullskaliga övningar. Man har inte klarat ut finansieringen.
              Man har inte sammankallat den särskilda statsrådsgruppen. Man
              har inte haft kontakt med statschefen. Och det senaste är statsministerns
              ansvar.
            </seg>
            <seg n="4fe2cc2f">
              Statsministern sade vid något tillfälle: Jag bär det fulla ansvaret
              för hanteringen av tsunamikatastrofen.
            </seg>
            <seg n="297f7700">
              Det är naturligtvis så att statsministern ytterst gör det. Och
              efter denna svidande kritik är min fråga till statsministern:
            </seg>
            <seg n="37326ee4">
              Vad innebär det att bära det fulla ansvaret för tsunamikatastrofen
              efter KU:s svidande kritik?
            </seg>
          </u>
          <note type="speaker" n="5bf29d41">
            Anf. 34 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-0" n="19989d71">
            <seg n="087ba8d4">
              Herr talman! Allra först: Ingenting av det som sägs i KU:s betänkande
              är någon nyhet, utan det är en uppföljning av den vidare granskning
              som Katastrofkommissionen gjorde.
            </seg>
            <seg n="1bad2cd2">
              Redan när Katastrofkommissionen startade sitt arbete började
              vi vidta förändringar i Regeringskansliet på de punkter där vi
              själva såg att arbetet inte hade varit tillräckligt gott.
            </seg>
            <seg n="60270de5">
              Sedan dess har det kommit en lång rad förslag. Så sent som i
              dag kom ett förslag om sjukvård för svenskar i utlandet. Jag skulle
              kunna göra en lista som är mycket lång över de praktiska åtgärder
              som vi har vidtagit. Jag tror att det är ett sätt att visa att
              man tar ansvaret, alltså att lära av det som har gått snett och
              att kunna gå vidare och agera konstruktivt.
            </seg>
            <seg n="7ee56b7c">
              För min del blir nu konstitutionsutskottets betänkande ytterligare
              en möjlighet att gå igenom den process som vi alla har upplevt
              som mycket smärtsam. Och jag ska villigt erkänna att jag ännu
              inte har haft tillfälle att göra det. Presskonferensen var för
              någon timme sedan. Men när väl tid ges ska också KU:s betänkande
              få samma noggranna studium som Katastrofkommissionens betänkande.
              Och sedan går vi vidare. Så tar vi ansvar.
            </seg>
          </u>
          <note type="speaker" n="a81631c8">
            Anf. 35 MAUD OLOFSSON (c):
          </note>
          <u who="maud_olofsson_1bc509" xml:id="i-98d7cb5426010696-1" n="fd30518a">
            <seg n="0e968959">
              Herr talman! Jag kan också konstatera att vi inte har hunnit
              läsa allt. Men det som framgår av denna rapport är ändå att väldigt
              mycket makt har samlats runt statsministern och Statsrådsberedningen.
              Det framgår också av betänkandet att det är väldigt många som
              är oroliga för att fatta beslut och ta ansvar när det gäller finansiering,
              när det gäller ingripande och när det gäller att göra olika saker.
              Jag tror att man kan konstatera att just detta faktum att statsministern
              har samlat så mycket makt runt sig själv i Statsrådsberedningen
              har gjort väldigt många handlingsförlamade.
            </seg>
            <seg n="4872e699">
              Jag är glad över om statsministern tar till sig en del av den
              kritiken och förbättrar organisationen. Men jag undrar också:
              Innebär detta att ta ansvar inte också att se att just det faktum
              att statsministern har samlat så mycket makt runtomkring sig själv
              har gjort att så många har varit så rädda för att ta ansvar och
              fatta beslut? Borde inte det leda till en större ansvarsfördelning
              och en större och bättre samordning så att fler finns med i denna
              process och att man inte bara lutar sig tillbaka eller bara sitter
              och väntar på att statsministern ska ingripa? I detta fall ser
              man att statsministern faktiskt inte har ingripit.
            </seg>
          </u>
          <note type="speaker" n="53e41738">
            Anf. 36 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-1" n="19989d71">
            <seg n="cef41159">
              Herr talman! Det blir något osammanhängande, det som Maud Olofsson
              säger. I ena stunden är det en våldsam makt som har samlats kring
              min person. Och i nästa stund har ingenting gjorts.
            </seg>
            <seg n="b7298117">
              Jag tror att det var någon på KU som i morse sade att man har
              lagt partipolitiken åt sidan. Vi kanske skulle försöka att göra
              samma sak här i kammaren, vi som representerar partiernas ledning,
              Maud Olofsson, och lära av detta som en nationell katastrof och
              inse att vi nog aldrig har upplevt något motsvarande tidigare
              och heller aldrig kommer att uppleva det igen. Det är min bedömning.
              Men det innebär inte att bara därför att detta är unikt så finns
              det inte kunskaper att hämta härifrån.
            </seg>
            <seg n="27d5434b">
              Men låt oss inte omedelbart förfalla till den enklaste partipolitiska
              argumenteringen. Alla de argument som Maud Olofsson nu lyfter
              fram, inte alla men många av dem, har hörts förut till tröttsam
              leda. Jag börjar inte med att ta upp den handsken. Jag fortsätter
              det reformarbete som vi har inlett.
            </seg>
            <seg n="e1397e53">
              Riksbankens roll för tillväxten
            </seg>
          </u>
          <note type="speaker" n="8fb764d3">
            Anf. 37 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-de84b021306207d7-0" n="32fe7ee3">
            <seg n="8bc552e5">
              Herr talman! Den kanske största utmaningen som den här församlingen
              och också regeringen har att ta sig an är ju jobben och arbetslösheten.
              Där har det gjorts en del, det görs mycket och det kommer att
              göras ännu mer i den vårbudget som det nu jobbas med. Men handlingsutrymmet
              är begränsat. En sådan begränsning som vi har är Riksbanken. Riksbanken
              har till uppgift att om riksdag och regering för en politik som
              alltför mycket stimulerar jobbtillväxten så att säga trycka tillbaka
              den utvecklingen eftersom det kan skapa inflation.
            </seg>
            <seg n="8b279b2f">
              Detta är inte helt okontroversiellt. Det diskuteras på olika
              håll. Det diskuterades på den socialdemokratiska partikongressen,
              där man sade att det allt överskuggande målet för Socialdemokraterna
              ska vara full sysselsättning. Det diskuteras också på annat håll.
              Och statsministern själv har låtit förstå att han ser det som
              problematiskt att Riksbanken ibland är för snabb med att höja
              räntan eftersom det hämmar jobbtillväxt och ekonomi.
            </seg>
            <seg n="13abdeb3">
              Min fråga till statsministern är: Varför står man inte för den
              uppfattningen och tar konsekvenserna och till exempel tillför
              Riksbanken även ett sysselsättningsmål?
            </seg>
          </u>
          <note type="speaker" n="8a408e4f">
            Anf. 38 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-2" n="19989d71">
            <seg n="d816e168">
              Herr talman! Att ha uppfattningar om Riksbanken och om Riksbankens
              politik tycker jag tillkommer alla i den här kammaren, kanske
              med några undantag. Några ska vara särskilt försiktiga. Det gäller
              dem som sitter i direkta relationer med Riksbanken, exempelvis
              finansutskottets ledning. Men i övrigt kan man gärna delta i debatten.
              Penningpolitik är svårt och inte någonting för alltid givet.
            </seg>
            <seg n="9c61b0c9">
              Det har varit en lång debatt under de år som jag har varit finansminister
              och statsminister om var balanspunkten ligger mellan sysselsättning
              och inflation. Ekonomerna kallar detta för Nairupunkten, alltså
              hur långt som man kan pressa tillbaka arbetslösheten innan inflationen
              tar fart.
            </seg>
            <seg n="3c762b23">
              Svensk ekonomi har visat sig vara mycket bättre på att pressa
              tillbaka arbetslösheten utan att utlösa inflationsreaktioner än
              vad ekonomerna förut har trott.
            </seg>
            <seg n="8af02d3a">
              Vi har fortfarande stor frihet att driva en politik som stimulerar
              både sysselsättning och människors konsumtion och investeringar
              utan att vi för den skull ser att det kommer i konflikt med inflationsmålet.
              Det är inte tillväxtmålet som är Riksbankens bekymmer, utan Riksbanken
              är bekymrad för att inflationen tar fart, och det är då man höjer
              räntan. Det kan jag ha förståelse för. Och hittills har ju politiken
              fungerat någotsånär.
            </seg>
          </u>
          <note type="speaker" n="3858c9c7">
            Anf. 39 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-de84b021306207d7-1" n="32fe7ee3">
            <seg n="c5cbf69f">
              Herr talman! För att illustrera hur Riksbanken agerar kan man
              titta på hur de har motiverat en räntehöjning för något år sedan:
              Skälet till räntehöjningen är en allt starkare arbetsmarknad med
              stigande sysselsättning och lägre arbetslöshet.
            </seg>
            <seg n="5ca77c26">
              Detta beskrivs alltså som ett problem för Riksbanken. Därför
              höjde man räntan.
            </seg>
            <seg n="d9a3fad5">
              Sedan håller jag med statsministern om vikten av att vi faktiskt
              diskuterar penningpolitiken och Riksbanken. Jag menar att det
              är en demokratifråga och att vi också borde ha en demokratiskt
              styrd riksbank på ett annat sätt än vi i dag har. Tyvärr får vi
              inte det svaret. Statsministern tar inte konsekvenserna av sitt
              tidigare ställningstagande om att det är bekymmersamt med räntehöjningar
              som alltför snabbt dämpar konjunkturuppgångar. Vi beklagar detta.
            </seg>
            <seg n="1a7d05b8">
              Vi i Vänsterpartiet menar att arbete åt alla och full sysselsättning
              precis som Socialdemokraternas partikongress sagt ska vara det
              viktigaste målet för den ekonomiska politiken. Det är viktigare
              än inflationsbekämpningen. Vi har valt väg, och vi skulle önska
              att även den socialdemokratiska regeringen drog samma slutsats.
            </seg>
          </u>
          <note type="speaker" n="435b959c">
            Anf. 40 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-3" n="19989d71">
            <seg n="c1493812">
              Herr talman! De gånger jag uttryckt kritiska uppfattningar har
              varit när jag har sett att inflationsutvecklingen inte varit särskilt
              alarmerande eller i strid med Riksbankens målsättningar och man
              ändå har haft räntehöjningar. Då tycker jag att det har varit
              värt att diskutera.
            </seg>
            <seg n="98cb8db5">
              Jag tillhör dem som tror att inflation är ett elände i ekonomin.
              Jag har aldrig trott att en inflationspolitik skulle lösa sysselsättningsfrågan
              tvärtom! Vi kan se att när vårt land fungerar som bäst ekonomiskt
              är när vi har låg inflation, när vi har låga räntor och när vi
              har en reallönetillväxt. Då har vi i regel också en god utveckling
              av sysselsättning och arbetslöshetsbekämpning. En sådan situation
              har vi nu. Den ska vi vara rädda om och inte byta bort. Sverige
              fungerar bättre än väldigt, väldigt många andra länder.
            </seg>
            <seg n="a7ff6f07">
              Sveriges krisberedskap vid katastrofer
            </seg>
          </u>
          <note type="speaker" n="5334d225">
            Anf. 41 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-09336f75a248edc3-0" n="0ea37cc3">
            <seg n="ffd2a64a">
              Herr talman! Statsministern sade att han inte har gått igenom
              konstitutionsutskottets betänkande. För detta kan vi känna respekt.
              Ändå var statsministern redan redo att berätta att det inte står
              någonting nytt i detta betänkande. Det är att partipolitisera,
              Göran Persson! Eller betyder partipolitisera bara att någon annan
              än du tycker någonting annat än Socialdemokraterna?
            </seg>
            <seg n="27c642e5">
              Det är en unik kritik som framförs i bredd, i djup och i hur
              många statsråd som utpekas och i skarp kontrast till statsministern
              och till att KU har tillfört mycket som faktiskt inte fanns. Den
              som var hjälte i december är den som nu får kritik. I december
              var det en beskrivning av färre statsråd som var utpekade, och
              nu är de faktiskt numerärt fler.
            </seg>
            <seg n="8aac3ee2">
              Det ansvar som är möjligt att utkräva är utkrävt i och med att
              Laila Freivalds har avgått. Göran Persson har bett om ursäkt,
              men många tycker att han samtidigt inte har visat ånger. Han har
              i allmänna termer pratat om att mycket gick snett men i specifika
              termer inte kunnat nämna någonting.
            </seg>
            <seg n="8e75c8cb">
              Den 17 september kommer väljarna att slutgiltigt få avgöra detta
              och mycket annat.
            </seg>
            <seg n="2da77045">
              Min fråga till statsministern är om han nu är övertygad om att
              Sverige står bättre rustat för en eventuell kommande katastrof.
            </seg>
          </u>
          <note type="speaker" n="55859c7a">
            Anf. 42 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-4" n="19989d71">
            <seg n="f5ed7cfd">
              Herr talman! Ja, jag tror att vi är bättre rustade efter dessa
              erfarenheter. Dock vet ingen i förväg vad som väntar. Vi kan göra
              väldigt mycket för att förbereda oss. Men det kan ändå inträffa
              sådant som vi inte ens i vår vildaste fantasi kan föreställa oss.
            </seg>
            <seg n="e9c6e02e">
              Det är möjligt att den händelse som vi nu utvärderar och som
              skedde annandag jul långt borta på andra sidan jordklotet där
              tiotusentals svenskar på ett eller annat sätt var inblandade var
              just en sådan händelse som var väldigt, väldigt svår att förutsäga
              och att det också var väldigt, väldigt svårt, som Katastrofkommissionen
              skrev, att begära att man skulle ha en organisation avpassad just
              för denna enorma katastrof.
            </seg>
            <seg n="39819b88">
              Likafullt har vi nu gått igenom detta. Vi ska dra våra slutsatser.
              Vi ska göra det ödmjukt, och vi ska göra det öppet. Men samtidigt
              ska vi inte låtsas som att det i framtiden inte kan inträffa saker
              som också bär katastrofens prägel; det vore att blunda för hur
              verkligheten numera ser ut.
            </seg>
          </u>
          <note type="speaker" n="e6c2d931">
            Anf. 43 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-09336f75a248edc3-1" n="0ea37cc3">
            <seg n="eaf9d505">
              Herr talman! Jag tror att det är viktigt att påpeka att ingen
              har kritiserat Göran Persson eller någon annan för att man inte
              förutsåg tsunamikatastrofen. Allihop förstår vi att ingen kunde
              förutse detta. Ingen kunde förbereda sig för omfattningen av detta.
            </seg>
            <seg n="a9f76fc2">
              Det är två saker som Göran Persson och övriga statsråd fått kritik
              för: dels att man har underlåtit att skapa en krisberedskap som
              hade gjort det möjligt för Sverige att bättre möta en kris hur
              den än uppstod det behöver inte bara handla om tsunamin, utan
              det kunde handla om mycket annat som har drabbat vårt land under
              senare år dels att väldigt många när krisen väl följde brast i
              omdöme och i beslut eller brist på beslut och att det återspeglade
              att Regeringskansliet var felorganiserat för att möta denna situation.
              För detta utpekades Göran Persson som ytterst ansvarig.
            </seg>
            <seg n="dc1362b6">
              Nu ska vi akta oss så att vi inte blandar bort korten och använder
              frågestunder likt denna till att försöka få svenska folket att
              tro att det är en katastrof som Göran Persson och andra blivit
              kritiserade för att inte kunna hantera, utan det är underlåtenhetssynder
              och omdömeslösheter därefter som kritiken faktiskt handlar om.
            </seg>
          </u>
          <note type="speaker" n="904a88e6">
            Anf. 44 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-5" n="19989d71">
            <seg n="ce8e781d">
              Herr talman! Jag tror att ingen som lyssnar på den här debatten,
              som har följt förmiddagens presskonferens eller som har levt med
              granskningen av tsunamikatastrofens hantering har fått ett intryck
              av att någon har försökt att blanda bort korten. Jag förstår inte
              varför oppositionsledaren säger detta. I dag är det väl ändå en
              dag då vi ska säga att vi har gjort precis tvärtom. Vi har öppnat
              våra böcker. Vi har granskat. Vi har jämfört. Vi har utvärderat.
            </seg>
            <seg n="4e1f67b6">
              Vi har drabbats av kritik, med rätta. Men inte har vi dolt någonting,
              och inte har vi blandat bort korten. Var glad över att vi har
              kommit så här långt i processen och över att vi kan gå vidare!
              Om det är på det viset att det uppfattas som att man skulle dölja
              någonting är vi ju tillbaka igen där vi började. Det är det ingen
              som önskar, allra minst svenska folket.
            </seg>
            <seg n="a65875b3">
              Nollvision för hemlöshet
            </seg>
          </u>
          <note type="speaker" n="0e963fa9">
            Anf. 45 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-d60a8f165d7ed116-0" n="2a9e039b">
            <seg n="c77caf9b">
              Herr talman! Jag vill ta upp diskussionen om en grupp människor
              som, tycker jag, väldigt sällan diskuteras här i kammaren det
              är synd nämligen alla de hemlösa som finns runtomkring i Sverige
              i dag. Vi pratar ganska ofta om mänskliga rättigheter och syftar
              då ofta på situationen i andra länder runtomkring i världen. Det
              är naturligtvis oerhört viktigt. Men rätten till bostad är en
              mänsklig rättighet som i dag inte tillkommer alla människor som
              lever i Sverige.
            </seg>
            <seg n="515544ed">
              Ungefär 18 000 personer är hemlösa. Många av dem har barn. Ungefär
              en tredjedel har barn som är under 18 år. Det är oerhört svårt
              att vara en bra förälder och en närvarande förälder till ett litet
              barn när man inte ens har en bostad.
            </seg>
            <seg n="7033211c">
              Vi i Miljöpartiet vill att Sverige ska sätta upp en nollvision
              för hemlöshet. Jag skulle vilja veta om statsministern är beredd
              att ställa upp på en sådan nollvision.
            </seg>
          </u>
          <note type="speaker" n="f4a087c6">
            Anf. 46 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-6" n="19989d71">
            <seg n="fb9b646b">
              Herr talman! Ja, det är jag reservationslöst. Jag tycker att
              det är ett av de mest plågsamma inslagen i ett modernt välfärdssamhälle
              att behöva se människor, inte minst i vår vackra huvudstad, som
              uppenbarligen saknar bostad och ibland också andra möjligheter
              att få tak över huvudet. Vi ska komma ihåg att när vi talar om
              hemlösa menar vi fler än bara de som sover på gatan. Vi tänker
              också på dem som inte har någon bostad i den meningen att de har
              ett eget hyreskontrakt.
            </seg>
            <seg n="81523ec9">
              Det här borde vi klara av. Det är trots allt, som Maria Wetterstrand
              säger, en till antalet ganska liten grupp. Den är dessutom relativt
              väl känd. Det finns ytterligare en dimension i det som Maria är
              inne på, och det är att här finns tusen barn som varje år får
              lämna sin bostad på grund av vräkning. Detta är en social orättvisa
              och en social defekt i ett modernt samhälle som är outhärdlig.
              Jag är den förste att vara med på en sådan nollvision; det borde
              vi klara av.
            </seg>
          </u>
          <note type="speaker" n="4fc78b74">
            Anf. 47 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-d60a8f165d7ed116-1" n="2a9e039b">
            <seg n="99d1718c">
              Herr talman! Det var mycket glädjande att höra att statsministern
              är beredd att sätta upp en nollvision för hemlösheten.
            </seg>
            <seg n="ae69eb6e">
              I dag är hemlöshet i första hand ett kommunalt problem. I nästan
              alla Sveriges kommuner finns det hemlösa. Som statsministern säger
              är det också så att många vräks från sina lägenheter, även barnfamiljer
              ofta, skulle man kunna säga, i onödan därför att man inte har
              gjort de insatser som man skulle kunna göra från kommunalt håll
              med att medla och med att försöka lösa ut de problem som orsakar
              att de här familjerna vräks.
            </seg>
            <seg n="032dba6a">
              Är statsministern därför beredd att titta över det kommunala
              ansvaret och försöka skärpa detta så att det blir glasklart vad
              kommunerna har för ansvar och även se till att staten ger det
              stöd som behövs för att kommunerna ska kunna ta det här ansvaret?
              Annars blir det så att vi vänjer oss vid att se hemlösa människor
              ute på gatorna och tror att det är någonting naturligt och normalt
              som måste vara så. Det ska inte vara så i ett land som Sverige
              att människor är utan bostad.
            </seg>
          </u>
          <note type="speaker" n="caeccb62">
            Anf. 48 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-7" n="19989d71">
            <seg n="9e9db312">
              Herr talman! Jag är fullt ut beredd att skärpa den lagstiftning
              som finns om det är nödvändigt, ska jag säga.
            </seg>
            <seg n="c82d7ed7">
              Det finns kommuner som jobbar aktivt med det här och som gör
              det på ett bra sätt. Göteborg till exempel är en sådan kommun.
              Man ser hur den kommunalt ägda allmännyttan, fastighetsbolagen
              som har till syfte att förse människor med bostäder utifrån sociala
              utgångspunkter, tar sitt ansvar i det här sammanhanget. Det tycker
              jag är hedrande.
            </seg>
            <seg n="60164c9a">
              Allmännyttan i Sverige i dag är stark. I alla de kommuner som
              har problem med hemlösheten finns ett mycket framgångsrikt kommunalt
              bostadsföretag. Använd de resurserna och se till att bygga de
              här sista lägenheterna! Det handlar inte om så vansinnigt många.
            </seg>
            <seg n="a8d18309">
              Sedan är bilden bredare än så. Vi har missbrukarvården. Många
              av de människor som vi talar om har också problem med missbruk,
              med psykiatrin, som också kommer in i bilden. Det är sammansatt,
              men det fritar oss inte från att se till att dessa människor,
              som ofta är de mest utsatta, har det mest grundläggande, nämligen
              en egen bostad. Det ska vi göra tillsammans.
            </seg>
            <seg n="601d3c4f">
              Det socialdemokratiska ledarskapet
            </seg>
          </u>
          <note type="speaker" n="58a9bf22">
            Anf. 49 LARS LEIJONBORG (fp):
          </note>
          <u who="lars_leijonborg_6e9b34" xml:id="i-b12f77cc751bdbd0-0" n="84f96741">
            <seg n="4785af17">
              Herr talman! Jag vill knyta an till mina allianskollegers frågor
              men vidga frågeställningen och be statsministern reflektera lite
              över varför så mycket gått så snett under det socialdemokratiska
              ledarskapet under senare tid, särskilt den här tendensen att skylla
              på andra i stället för att ta ansvar själv. I början var det den
              som stod vid faxmaskinen som hade ansvaret för tsunamidebaclet
              snarare än den som i åratal hade vägrat att bygga upp en bra krishanteringsorganisation.
              Laila Freivalds sade inte att hon avgick för att hon hade misskött
              sig utan för att hon hade blivit fel bemött av journalister.
            </seg>
            <seg n="2a4fbc8f">
              Har det blivit fel pensioner i statliga företag är det inte ert
              ansvar, fast ni har ansvaret för dessa statliga företag, utan
              det är några dolska krafter.
            </seg>
            <seg n="eac284fa">
              Om det investeras för lite i Sverige då är det inte ni som har
              ansvaret för investeringsklimatet, utan enligt Marita Ulvskog
              är det någon konspiration.
            </seg>
            <seg n="3ded9eca">
              Är det som statsministern skrev i en bok att för få avgår i Sverige,
              att det finns för få som verkligen är redo att ta ansvar och inte
              bara skyller ifrån sig?
            </seg>
          </u>
          <note type="speaker" n="77e677ec">
            Anf. 50 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-8" n="19989d71">
            <seg n="899680e0">
              Herr talman! Jag känner igen Lars Leijonborg och hans debatteknik
              sedan många år tillbaka. Det är frestande för mig att ta upp handsken,
              men jag ska avstå ändå. Jag tycker att dagen trots allt kräver
              att vi signalerar samma typ av mognad och sammanhållning omkring
              uppgifter från konstitutionsutskottet. Kritiken mot Laila Freivalds
              och hennes avgång ska jag komma tillbaka till i något annat sammanhang.
              Jag ska gärna göra det. Det är en utmärkt person som lämnade sitt
              statsrådsuppdrag då hon inte tyckte att hon kunde fullgöra sin
              arbetsuppgift. Jag har full respekt för henne.
            </seg>
            <seg n="dfecdd3c">
              För mig, Lars Leijonborg, är det viktigt att kunna se framåt.
              Det är möjligt att det inte är världens bästa regering, och det
              är möjligt att det inte heller är världens mest talangfulla opposition.
              Men nu har vi dem vi har, och då får vi försöka se styrkan hos
              varandra. Jag tycker att oppositionen tog ett väldigt stort ansvar
              i dag med val av tonläge och val av sätt att kritisera i KU-rapporten.
              Från regeringens sida ska vi göra vad vi kan för att se till att
              vi kan fortsätta att förbättra och undvika problem i framtiden.
            </seg>
          </u>
          <note type="speaker" n="0b58bf50">
            Anf. 51 LARS LEIJONBORG (fp):
          </note>
          <u who="lars_leijonborg_6e9b34" xml:id="i-b12f77cc751bdbd0-1" n="84f96741">
            <seg n="bebdc197">
              Herr talman! Statsministern sade i ett tidigare svar att det
              inte är någon som uppfattar att ni socialdemokrater vill blanda
              bort korten, men det är precis tvärtom. Ni vill hela tiden blanda
              bort korten, för ni tar inte det ansvar som ni har utan hävdar
              att det är andra som har det ansvaret och försöker slingra er
              på det sättet. När oberoende juridiska instanser som JO och JK
              säger saker och ting säger statsministern att de där bokstavskombinationerna
              är delar i något slags borgerlig konspiration. Det är en ganska
              oerhörd anklagelse egentligen.
            </seg>
            <seg n="8bb259e0">
              Jag tycker att det är svagt, jag tycker att det är dåligt. För
              tänk om den otänkbara tanken det någon gång är ni själva som har
              gjort fel. Skulle det inte vara välgörande att någon gång våga
              stå för det och säga det?
            </seg>
          </u>
          <note type="speaker" n="53f47c34">
            Anf. 52 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-9" n="19989d71">
            <seg n="69752d41">
              Herr talman! Jag vet inte om Lars Leijonborg var här i kammaren
              i december då vi hade motsvarande frågestund. Jag är ganska säker
              på att han satt här och såg trumpen ut precis som nu. Han har
              glömt bort att jag då förbehållslöst tog på mig ansvaret. Jag
              bad om ursäkt för de missgrepp som hade begåtts. Det verkar inte
              som att det lindrar nöden hos Lars Leijonborg utan tvärtom gör
              det den tydligen större. I Lars Leijonborgs värld är det på det
              viset att vi till varje pris ska vägra göra just detta. Om vi
              ändå gör det stämmer inte kartan med terrängen. Då blir Leijonborg
              ännu mer aggressiv.
            </seg>
            <seg n="3ed5465b">
              Försök att tona ned lite, Lars Leijonborg, försök att reflektera.
              Jag inser att vi har fått kritik, och vi ska rätta oss efter den
              kritiken, men jag tänker inte låta mig lockas in i någon pajkastning.
              Till det är frågan alldeles för allvarlig, och starten på dagen
              har varit alldeles för konstruktiv för att bli förstörd.
            </seg>
            <seg n="f7dfd29a">
              Regeringskansliets arbetssätt
            </seg>
          </u>
          <note type="speaker" n="731f9c8d">
            Anf. 53 GÖRAN HÄGGLUND (kd):
          </note>
          <u who="goran_hagglund_759c03" xml:id="i-c328e2c6e6d35d05-0" n="092bc9ae">
            <seg n="c883aa97">
              Herr talman! I bakgrunden till KU:s betänkande är en förfärlig
              händelse på andra sidan jordklotet som drabbade många andra folk
              värre än det svenska. Men också i vårt land var det väldigt många
              människor som blev drabbade direkt och indirekt.
            </seg>
            <seg n="71539e2d">
              Nu har KU slutfört sin granskning, och man har levererat en kritik
              som är unik i flera avseenden att så många statsråd kritiseras,
              att de socialdemokratiska ledamöterna har formulerat samma kritik
              som oppositionens företrädare och att statsministern kritiseras.
            </seg>
            <seg n="4abd69b0">
              Det som slår mig när jag läser KU:s slutsatser är att statsråd
              och departement tycks fungera som isolerade öar, oförmögna att
              ta kontakt med varandra. Man väntar, man avvaktar, man gör ingenting.
              Det här tycks inte vara ett arbetslag där det är en självklarhet
              att kommunicera, att ringa, att visa handlingskraft eller att
              ta initiativ. Vad säger det här om den kultur som råder i regeringskretsen,
              Göran Persson?
            </seg>
          </u>
          <note type="speaker" n="884aa534">
            Anf. 54 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-10" n="19989d71">
            <seg n="28430a12">
              Herr talman! Jag skulle vara väldigt försiktig med att dra någon
              slutsats om kulturen i Regeringskansliet utifrån arbetsmetoden
              en annandag jul. Vi måste komma ihåg detta.
            </seg>
            <seg n="3435c01f">
              Jag ska också säga att Regeringskansliet är en modern och effektiv
              organisation som hela tiden löpande reformeras. Den kan bli bättre,
              Göran Hägglund. Det vore dumt att påstå någonting annat, men jag
              vägrar acceptera den beskrivningen att den skulle vara tolv isolerade
              öar eller, som någon sade som inte heller har varit i Regeringskansliet,
              att det är tolv stycken stuprör men att det saknas hängrännor.
              Det är också bilden man får höra.
            </seg>
            <seg n="996379b8">
              Var försiktiga med den typen av påståenden. Det är en i jämförelse
              med liknande verksamheter i andra länder relativt liten organisation,
              effektiv, kan alltid förbättras och utvecklas. Resultaten är av
              sådant slag att jag inte har någon anledning att skämmas för Regeringskansliet.
              Men vi kan som sagt bli bättre.
            </seg>
          </u>
          <note type="speaker" n="f88fb4ff">
            Anf. 55 GÖRAN HÄGGLUND (kd):
          </note>
          <u who="goran_hagglund_759c03" xml:id="i-c328e2c6e6d35d05-1" n="092bc9ae">
            <seg n="3dbecfe2">
              Herr talman! När jag läser den här texten finner jag att väldigt
              mycket förstås handlar om hur Regeringskansliet är organiserat,
              de missar som gjorts när det gäller att förbereda funktioner som
              skulle kunna hantera det som kan komma att inträffa och som man
              inte riktigt kan veta karaktären av. Det fanns underlåtenhetssynder
              som konstitutionsutskottet har lyft fram.
            </seg>
            <seg n="321b274a">
              När jag läser får jag intrycket att de som vet kontaktar ingen
              annan. De som inte vet får ingenting veta. Det gör att många människor
              som gemensamt borde ha tagit ett ansvar inte gjorde särskilt mycket,
              utan det blev en fördröjning som tyvärr kom att få en del dystra
              konsekvenser för människor.
            </seg>
            <seg n="1f00a854">
              Är det så att min bild är rätt, och jag tror att den är det,
              måste vi fundera inte bara på själva organisationen utan också
              på hur en sådan anda skapas att kommunikation och agerande är
              en självklarhet, även om det råkar vara annandag jul. Man bestämmer
              ju tyvärr inte vilka dagar som förfärliga händelser ska inträffa.
            </seg>
          </u>
          <note type="speaker" n="c0d1647f">
            Anf. 56 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-11" n="19989d71">
            <seg n="25980d64">
              Herr talman! Poängen med kommentaren är att kommunikationsfrekvensen
              i Regeringskansliet inte är på topp under helger, och den är naturligtvis
              särskilt inte på topp när julhelgen går mot sin höjdpunkt. Det
              är en synpunkt i all enkelhet som jag tror att de allra flesta
              förstår.
            </seg>
            <seg n="0cf8147b">
              Att därifrån dra slutsatsen att Regeringskansliet inte skulle
              vara en effektiv och modern organisation kan den göra som aldrig
              har varit inne och arbetat där. Det vill jag bestämt bestrida.
              Min erfarenhet efter att ha jobbat i Regeringskansliet i mer än
              15 års tid, vid två tillfällen, är att Regeringskansliet har utvecklats
              enormt som en professionell arbetsplats, har fullt ut ianspråktagit
              ny teknik och har en mycket välutbildad och motiverad personal.
              Allt annat är en felaktig beskrivning.
            </seg>
            <seg n="a820289f">
              Men också en sådan organisation utsätts ibland för påfrestningar
              där det visar sig att ett och annat inte är korrekt ordnat eller
              helt genomplanerat. En sådan sak inträffade när tsunamikatastrofen
              slog till. Vi ska naturligtvis rätta till de problem som därvid
              blev tydliggjorda.
            </seg>
            <seg n="c69a462f">
              Hamas möjligheter att delta i internationella samtal
            </seg>
          </u>
          <note type="speaker" n="e458fe2d">
            Anf. 57 MARIAM OSMAN SHERIFAY (s):
          </note>
          <u who="unknown" xml:id="i-f7d84d8550d4d84f-9" n="898f42f4">
            <seg n="99424ecb">
              Herr talman! I helgen var jag i Bryssel på ett möte med den parlamentariska
              församlingen inom EU:s Barcelonaprocess. Till mötet fick inte
              den palestinska parlamentsledamoten från Hamas inresevisum. Vi
              parlamentariker från EU och arabländerna kritiserade detta hårt,
              eftersom Hamas ju är det palestinska folkets demokratiskt valda
              representant.
            </seg>
            <seg n="9780a848">
              Många arabiska delegater som jag hade samtal med, särskilt de
              palestinska, var väldigt upprörda över detta. Själv är jag väldigt
              orolig för vad detta kan leda till. Detta kan äventyra Barcelonaprocessen
              och regeringens och parlamentets samarbete.
            </seg>
            <seg n="7b982c06">
              Min fråga är: Hur ser statsministern att den uppkomna situationen
              kan lösas?
            </seg>
          </u>
          <note type="speaker" n="c583fd4d">
            Anf. 58 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-12" n="19989d71">
            <seg n="56369f84">
              Herr talman! Visumbeslutet är en mycket viktig händelse. Det
              är en rättssak för den enskilde som måste omgärdas med stor respekt
              och noggrannhet. Det är en lång rad saker som ska vägas samman
              i ett sådant beslut.
            </seg>
            <seg n="7fcd2fbf">
              Min uppfattning är den att ett utbyte mellan parlamentariker
              i en demokratisk process alltid är av godo och bör naturligtvis
              vara någonting som man underlättar och möjliggör.
            </seg>
            <seg n="9b3489d3">
              Om jag inte missminner mig var PRC representerat av andra delegater
              vid denna överläggning, så samtalen kunde fullföljas. På vilka
              grunder denna person inte beviljades visum har jag ännu inte fått
              klargjort för mig. Men jag tycker att med sådana beslut ska man
              vara utomordentligt noggrann. Och i grunden är dialog att föredra
              framför isolering.
            </seg>
            <seg n="36df235d">
              Arbete för samförstånd mellan religioner
            </seg>
          </u>
          <note type="speaker" n="0265bebb">
            Anf. 59 ALF SVENSSON (kd):
          </note>
          <u who="alf_svensson_c25c98" xml:id="i-f44be89038d0afda-0" n="9193a917">
            <seg n="a0865a5a">
              Herr talman! De så kallade Muhammedteckningarna känner vi till
              och har hört talas om. De har också gett en hel del uppmärksamhet
              och konsekvenser. Vi vet att svenska företag har fått bekymmer,
              och vi vet att biträdande utrikesministern har stoppats, för att
              nu nämna enbart ett par exempel. Det är ingen tvekan om att missförstånd
              skapas och att också konflikter och motsatsförhållanden dyker
              upp.
            </seg>
            <seg n="2aa81048">
              Risken är, herr talman, att klyftorna mellan religioner och mellan
              traditioner och kulturer vidgas om vi inte aktivt gör vad vi kan
              för att bygga broar och bryggor av förståelse och skapa information
              så mycket som möjligt. Jag vet att Österrike, som i och för sig
              nu är ordförandeland i EU, dock hade ett utomordentligt intressant
              seminarium av den här kalibern, för att skapa förståelse och samförstånd,
              förra året.
            </seg>
            <seg n="cc002bdd">
              Jag skulle vilja fråga statsministern vad statsministern är inriktad
              på att göra rent profylaktiskt. Man kanske inte kan undvika allt,
              men man kan förebygga åtskilligt. Jag vill betona att det här
              är en mycket seriös frågeställning från min sida: Vad kan regeringen
              göra förebyggande?
            </seg>
          </u>
          <note type="speaker" n="b09b9f4f">
            Anf. 60 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-13" n="19989d71">
            <seg n="8a8f5f99">
              Herr talman! Frågan kräver ett seriöst svar, därför att den är
              stor och den är viktig.
            </seg>
            <seg n="bc14e241">
              Först när det gäller Carin Jämtins inresa i Darfurområdet är
              det inte klarlagt att det finns en koppling till de så kallade
              Muhammedkarikatyrerna. Sudanska myndigheter säger något annat,
              och jag föredrar att tro dem. Men väl detta åt sidan.
            </seg>
            <seg n="b7f3203a">
              Jag tror att den allra viktigaste saken vi kan göra är att se
              till att vi i vårt eget land beter oss på ett sådant sätt att
              vi skapar respekt och förståelse mellan människor med olika bakgrund;
              muslimer, kristna, judar vilken bekännelse som helst. Där börjar
              det.
            </seg>
            <seg n="cf210df6">
              Bygger vi ett land där vi skapar konflikter mellan dessa grupper
              har vi oerhört små möjligheter att trovärdigt internationellt
              företräda en linje och en dialog. Som så mycket annat vad gäller
              god internationalism börjar det här hemma.
            </seg>
            <seg n="e1579a96">
              För mig är det viktigt att säga att vi har en stor okunnighet
              om den muslimska världen. Där har vi en resurs som vi borde använda
              mer, och det är vårt eget institut i Alexandria, som nu också
              används för en mer diplomatisk insats för dialog med den muslimska
              världen. Men min poäng är att det börjar här hemma. Här avgörs
              den grundläggande relationen.
            </seg>
          </u>
          <note type="speaker" n="85c34aed">
            Anf. 61 ALF SVENSSON (kd):
          </note>
          <u who="alf_svensson_c25c98" xml:id="i-f44be89038d0afda-1" n="9193a917">
            <seg n="842baa9b">
              Herr talman! Det var just det jag ville stryka under, att okunnigheten
              är så omfattande att någonting behöver göras aktivt, också från
              regeringens sida.
            </seg>
            <seg n="ad1c89f8">
              Bostadsmarknaden
            </seg>
          </u>
          <note type="speaker" n="7bd14055">
            Anf. 62 OWE HELLBERG (v):
          </note>
          <u who="owe_hellberg_0f771b" xml:id="i-7eef14063a21b7f3-0" n="c5844b29">
            <seg n="c338ff74">
              Herr talman! Förra veckan lade regeringen ca 80 propositioner
              på riksdagens bord. Jag vill uppmärksamma en som aviserats men
              som inte lämnades, nämligen propositionen om bostadsfinansiering.
              I över ett års tid har regeringen jobbat med den här frågan men
              hade inte förmåga att lägga fram en proposition.
            </seg>
            <seg n="3b5bf2c1">
              Parterna på bostadsmarknaden är bekymrade då dagens produktionsstöd
              gäller till utgången av 2006. Nu vill regeringen förlänga dagens
              regler ett och ett halvt år men verkar inte ha några idéer om
              hur ett nytt system ska se ut. Bristen på hyresrätter är påtaglig,
              och bostadslösheten och trångboddheten ökar. Ca 20 000 är hemlösa
              och mer än 40 % av ungdomar mellan 20 och 27 år har ingen bostad.
            </seg>
            <seg n="1f4a4c84">
              Vänsterpartiet vill satsa 100 miljarder i en bostadsfond de närmaste
              tio åren som stöd för nyproduktion och ombyggnation av hyresrätter.
              Nu undrar jag vilka förslag statsministern har, inte minst med
              tanke på orden om hemlösheten som vi fick höra alldeles nyss.
            </seg>
          </u>
          <note type="speaker" n="a8b9dd93">
            Anf. 63 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-14" n="19989d71">
            <seg n="63ed6d0d">
              Herr talman! Jag höll på att säga att då satsar vi väl 200 miljarder.
              Det där blir något slags politisk kraftlöshet demonstrerad i sin
              prydno.
            </seg>
            <seg n="2508a035">
              Jag tror inte ett ögonblick på den typen av åtgärder som Owe
              Hellberg står och talar om. Vi skulle alltså in med 100 miljarder
              i något slags fond för att lösa en del av ett problem på en bostadsmarknad
              som nu faktiskt har tagit ordentlig fart. Det byggs ju bostäder
              i Sverige igen. Det byggs bostäder i en omfattning som börjar
              vara den normala, den vi ska ha. Vi har en felaktig sammansättning.
              Vi behöver ha fler billigare och mindre hyresrätter. För det kan
              det krävas ett produktionsstöd.
            </seg>
            <seg n="d2b2e8a9">
              Men att klippa till med en fond på 100 miljarder kronor upplever
              jag inte som särskilt seriöst, herr talman. Det finns andra sätt
              att göra det på, till exempel att fortsätta en ansvarsfull ekonomisk
              politik som håller nere räntor och stimulerar människors reallöner,
              och som särskilt riktar sig till ungdomar, därför att där har
              vi ett problem. Och det kan krävas ett investeringsstöd som går
              längre i tiden än ett och ett halvt år.
            </seg>
            <seg n="8431e91b">
              Hotade näringsverksamheter
            </seg>
          </u>
          <note type="speaker" n="701a433c">
            Anf. 64 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b5e6a43ecae60f03-0" n="6623f2e3">
            <seg n="724f8e5d">
              Herr talman! Vi har tidigare sett att Miljöpartiet använt sin
              makt som bräckjärn för att nå mål. För någon budget sedan handlade
              det om minknäringen. De var ganska framgångsrika för nu har regeringen
              levererat en proposition som ställer sådana krav på minknäringen
              att det i princip är fråga om ett näringsförbud. I går fick jag
              höra att vargförvaltningen ska användas som bräckjärn inför den
              kommande budgetförhandlingen.
            </seg>
            <seg n="ac05d814">
              Eftersom jag har skäl att tro att statsministern åter lägger
              sig för Miljöpartiet är min fråga: Vilken bransch kan härnäst
              förvänta sig att bli nedlagd på grund av att den är politiskt
              inkorrekt?
            </seg>
          </u>
          <note type="speaker" n="c21fa36b">
            Anf. 65 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-15" n="19989d71">
            <seg n="f16c8e72">
              Herr talman! Vad gäller minkarna var det ett initiativ som togs
              på en socialdemokratisk partikongress. Detta sagt bara för att
              historieskrivningen ska bli korrekt. Sedan har våra gröna vänner
              hängt på den debatten om jag uttrycker mig försiktigt.
            </seg>
            <seg n="9e41aaa6">
              Förvaltningen av våra stora rovdjur är en viktig fråga som kluvit
              opinionen och landet. Väldigt många är varma anhängare av en rovdjursförvaltning
              som innebär att rovdjuren växer i antal. Andra ser vargen, ibland
              kanske också björnen, som ett väldigt hot inte minst mot tamdjur,
              hundar och ibland kanske också mot människor.
            </seg>
            <seg n="82e8d78a">
              Det går inte att ha en framgångsrik rovdjurspolitik i Sverige
              om inte människorna som bor i glesbygden också ser fördelarna
              med den. Vi har all anledning att fortsätta att utveckla en landsbygdspolitik
              som ger kraftfulla och livskraftiga näringar men som också står
              i samklang med moderna människors syn på djurhälsa, djurrätt och
              andra centrala frågor. Det är inga lätta avvägningar, men jag
              tror att vi kommer att klara dem utan att frågeställaren behöver
              bli särskilt upprörd i framtiden.
            </seg>
            <seg n="5442944a">
              Regionalpolitik
            </seg>
          </u>
          <note type="speaker" n="e80e6cab">
            Anf. 66 SVEN BERGSTRÖM (c):
          </note>
          <u who="sven_bergstrom_97960e" xml:id="i-506226c55f7fae6a-0" n="44301414">
            <seg n="6711ccd9">
              Herr talman! Många viktiga frågor har tagits upp i frågestunden
              i dag. Då tänker jag inte i första hand på KU-betänkandet utan
              på jobben, arbetslösheten, hemlösheten. Det illustrerar rätt väl
              att det är en bit kvar till den sympatiska slogan som statsministern
              och hans parti bekänner sig till Alla ska med!
            </seg>
            <seg n="d85541fc">
              Jag fick häromdagen ett brev från statsministerns befallningsman
              i mitt hemlän Gävleborg, den tidigare talmannen, numera landshövdingen
              Christer Eirefelt. Det var ett lätt desperat brev som gällde situationen
              i vårt län men också i andra län norrut, såsom Jämtland och Västerbotten.
              Det gällde bristen på regionalpolitiska medel till att stödja
              bra initiativ för att skapa arbetstillfällen i länet.
            </seg>
            <seg n="6367fa2d">
              Många företag behöver lite skjuts för att kunna förverkliga en
              bra idé. 66 miljoner har försvunnit i indragna pengar, alltså
              i det så kallade anslagssparandet, pengar som regeringen lagt
              beslag på under de senaste åren. Nu vill man ha tillbaka de pengarna
              och säger att man då kan skapa bra jobb. I stället för plusjobb,
              åtgärdsjobb och annat kan man skapa varaktiga jobb.
            </seg>
            <seg n="77c22c0c">
              Är statsministern beredd att medverka till att betala tillbaka
              dessa pengar till Gävleborg, Jämtland och andra län för att skapa
              bra jobb i företag som vill satsa?
            </seg>
          </u>
          <note type="speaker" n="0251753e">
            Anf. 67 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-16" n="19989d71">
            <seg n="14339724">
              Herr talman! Jag är gammal finansminister och vet att om det
              är någonting man som finansminister är kluven inför så är det
              anslagssparande. Det betyder att de anslag man ger, exempelvis
              till en länsstyrelse, inte blir använda. Det kallas att spara
              anslagen, och det kan man kanske acceptera något år, men när det
              sker regelmässigt drar man in anslaget där för då ligger det på
              för hög nivå. Det innebär i regel att det blir ett fasligt ståhej
              och ett liv och ett kiv som ibland tar sig ända ned till Helgeandsholmen
              i Helsingfors. Jag tänker inte ändra på budgetprinciperna. De
              myndigheter som inte förbrukar sina anslag kan få se dem komma
              att dras in.
            </seg>
            <seg n="ff1d39b7">
              Sedan är regionalpolitiken viktigare än anslagssparande och har
              också betydligt större resurser än så. En stor resurs som jag,
              Sven Bergström och andra som värnar om landsbygdens utveckling
              nu borde fundera på är hur vi ska använda de stora belopp vi fick
              loss i förhandlingarna med EU om landsbygdsutveckling strax före
              jul. Där ser jag fram emot mer konkreta diskussioner än den hur
              man ska reversera anslagssparandets indragning.
            </seg>
          </u>
          <note n="d4d0855d">
            Rätten att besluta genom folkomröstning
          </note>
          <note type="speaker" n="f9a8495e">
            Anf. 68 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-f2514a48d957a51e-0" n="cc0cdfeb">
            <seg n="d811b2ae">
              Herr talman! I höstas frågade jag statsministern hur våra medborgares
              rätt att besluta genom folkomröstning i all tysthet kunnat avskaffas.
              Enligt Lagrådet är det nämligen numera riksdagen som på egen hand
              avgör vilket ytterligare självbestämmande vi ska avhända oss till
              EU. Folket har ingenting fått veta om detta. Statsministern lovade
              undersöka denna rättsskandal. Framstående experter bekräftade
              rättsskandalen på ett seminarium i förra veckan.
            </seg>
            <seg n="cf966b48">
              Omöjligt Lagrådet har tolkat grundlagen fel, hörs det nu från
              konstitutionsutskottet. Ingen vet längre vilka demokratiska rättigheter
              medborgarna har kvar, allra minst medborgarna själva. Det är ett
              rättskaos som inte är värdigt en demokrati, och ingen vill kännas
              vid det och ta ansvar.
            </seg>
            <seg n="d26b0d8e">
              Min fråga är: Vilken tolkning följer regeringen Lagrådets eller
              konstitutionsutskottets?
            </seg>
          </u>
          <note type="speaker" n="4c2a7d5a">
            Anf. 69 Statsminister GÖRAN PERSSON (s):
          </note>
          <u who="goran_persson_061da9" xml:id="i-8bc555b16d9cb65a-17" n="19989d71">
            <seg n="2203169c">
              Herr talman! Jag är inte ens säker på vilken grundläggande fråga
              det är som frågeställaren ställer. Det är dock en kunnig person
              som brukar vara väl påläst och man gör rätt i att försöka följa
              upp frågeställningen. Det gjorde jag troligen även förra gången,
              men det ligger inte längre kvar i bakhuvudet på mig.
            </seg>
            <seg n="33c6d990">
              Om man frågar mig rakt av, Lagrådet eller konstitutionsutskottet,
              så vet frågeställaren att min kärlek ligger hos de folkvalda församlingarna,
              naturligtvis, och ingenting går utöver folket i konstitutionella
              sammanhang. Det finns de som vill att vi ska föra över en mängd
              beslut och kompetenser från de folkvalda till domstolar och jurister.
              Jag höll på att säga att om inte svenska folket bevarar oss så
              hoppas vi att Gud hjälper oss med den saken.
            </seg>
            <seg n="036c4d30">
              Nej, i den avvägningen finns jag rimligen på konstitutionsutskottets
              grund, utan att för den skull vara tvärsäker på vilken sakfråga
              Björn von der Esch egentligen talar om det vill jag nog säga.
              Men det är alltid intressant att föra diskussioner med honom,
              även om de är på den här höga abstraktionsnivån.
            </seg>
          </u>
          <note type="speaker" n="72fe0bf1">
            Anf. 70 TALMANNEN:
          </note>
          <u who="unknown" xml:id="i-f7d84d8550d4d84f-10" n="898f42f4">
            <seg n="4d7450a7">
              Härmed är kammarens frågestund med statsministern avslutad. Tack
              så mycket!
            </seg>
          </u>
          <note n="f42c4d36">
            7 § (forts. från 5 §) Vissa näringspolitiska frågor (forts. NU13)
          </note>
          <note type="speaker" n="fee6b8b2">
            Anf. 71 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-7ea71c5f039982f0-3" n="be1f3265">
            <seg n="449a4bd8">
              Herr talman! Jag står fast vid alla våra reservationer, men jag
              yrkar för tids vinnande bara bifall till nr 3.
            </seg>
            <seg n="35d7add0">
              Jag anser att det fordras insatser för att stimulera det lokala
              ägandet. Ägandet av företag har under en lång tid successivt förändrats
              från lokalt ägande till större företag och koncerner. En sådan
              förändring är oftast skadlig för den lokala utvecklingen av näringslivet.
            </seg>
            <seg n="d4595870">
              En region måste ha ett rikt och diversifierat näringsliv för
              att kunna uppnå en stark och långtsiktig utveckling. För att bidra
              till detta och för att öka sysselsättningen måste det lokala ägandet
              av företag stimuleras. Därför bör regeringen utreda förutsättningar
              för att införa statliga lån med låg ränta till lokala investmentbolag.
            </seg>
            <seg n="deb95bff">
              Sådana lån skulle stimulera bildandet av nya investmentbolag.
              Det skulle stimulera investeringar i lokala företag och därigenom
              skapa nya arbetstillfällen. Jag anser också att man bör se efter
              hur bildandet av lokala nätverk och informationsplatser för handeln
              med lokala aktier kan stimuleras.
            </seg>
            <seg n="89865c6d">
              När det gäller att förbättra tillgången till kapital för de små
              företagen finns det också annat som är av intresse. Ett system
              med sänkt skatt för investeringar i små företag kan vara intressant.
              Också att förbättra förutsättningarna för att införa etableringskonton
              med möjlighet till att skattefritt avsätta pengar för framtida
              företagsstarter skulle kunna vara en möjlighet som vi tror på.
              För att klargöra de sakerna bör regeringen tillsätta en utredning
              för att titta på möjligheterna att stimulera lokala investeringar.
            </seg>
            <seg n="02e4b9ea">
              Jag vill passa på att ge ett svar till Krister Hammarbergh. Han
              gratulerade Miljöpartiet bland annat till att vi i förra veckan
              har fattat ett beslut tillsammans med de borgerliga partierna
              om förmånsrätten. Jag skulle dock vilja vända det lite grann.
            </seg>
            <seg n="ba708f7c">
              Jag vill gratulera Moderaterna till att de har kommit fram till
              samma ståndpunkt som Miljöpartiet har haft hela tiden, nämligen
              att en förmånsrätt på 100 % borde vara det rätta. Som jag minns
              det hade Moderaterna åtminstone i ett tidigt skede en annan procentsats.
              Jag är glad att vi nu har kommit till den gemensamma slutsatsen
              så att vi kan rätta till missförhållandet med förmånsrätten.
            </seg>
            <seg n="b7ea9c76">
              När det gäller anläggningen i Lund, ISS, har vi viss kritik.
              Det verkar som att anläggningen kommer att kunna ha en negativ
              inverkan på Skånes möjligheter att bidra till uppfyllelsen av
              de nationella miljökvalitetsmålen. Det finns anledning att tro
              att anläggningen skulle bryta mot flera av miljöbalkens hänsynsregler.
              Dessutom ser vi en risk med att kostnaderna för projektet skulle
              bli så stora att annan forskning som kan vara ännu viktigare trängs
              ut.
            </seg>
            <seg n="1d6a30f4">
              Vi vill också betona social ekonomi och att utvecklingspotentialen
              för social ekonomi är mycket stor i Sverige. Inom den sociala
              ekonomin får människor möjlighet att använda sin kreativitet och
              initiativförmåga för att skapa en verksamhet som kommer andra
              till del. Socialt företagande kan ge arbetstillfällen och ofta
              även för människor som har svårt att klara konkurrensen på den
              reguljära arbetsmarknaden.
            </seg>
            <seg n="1eb958ee">
              Den sociala ekonomins roll och potential bör uppmärksammas mer
              än vad som görs i dag. För att synliggöra det bör regeringen utveckla
              stöd- och samverkansformer för kunskapsspridning inom området.
              Jag tycker därför att en utredning ska tillsättas med syfte att
              ta fram förslag till fungerande system för lån och mikrokrediter
              för de aktörer som håller på med social ekonomi.
            </seg>
            <seg n="93fb710e">
              Herr talman! Slutligen vill jag säga några ord om gruvnäringen.
              År 2005 beslutade riksdagen om vissa ändringar i minerallagen
              i syfte att bättre balansera gruvföretagens exploateringsintresse
              mot intresset hos enskilda markägare och andra sakägare. Då tyckte
              jag, och jag tycker det fortfarande, att en hållbar utveckling
              måste vara utgångspunkten för den svenska mineralpolitiken. Regeringens
              mineralpolitik baseras tyvärr inte på detta. Därför finns det
              behov av en översyn av regelverket på mineralområdet i syfte att
              dels anpassa innehållet till en övergripande politik för hållbar
              utveckling, dels inordna lämpliga bestämmelser i miljöbalken.
            </seg>
          </u>
          <note type="speaker" n="4b55b166">
            Anf. 72 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-ffa828bb3d55179b-1" n="a4176747">
            <seg n="5951189d">
              Herr talman! Jag vill återigen tacka Ingegerd Saarinen för ert
              stöd för vår reservation när det gällde förmånsrätten föregående
              vecka. Det är de facto så att ni har stött vår politik i det fallet.
              Sedan finns det en historia lite längre tillbaka. Vi från Moderaterna
              har alltid varit kritiska till den förändring som skedde i fråga
              om förmånsrätten. Men jag undrar en sak, Ingegerd Saarinen, när
              ni nu kan tänka er att ge stöd när det gäller den här delen i
              politiken, liksom när det gäller en del andra. Kan ni också tänka
              er att gå steget längre och bidra till att lägga fram fler reservationer
              tillsammans med oss i näringsutskottet för att faktiskt driva
              på den politik som ni själva vill ha?
            </seg>
          </u>
          <note type="speaker" n="0d5458ee">
            Anf. 73 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-7ea71c5f039982f0-4" n="be1f3265">
            <seg n="723807b9">
              Herr talman! Ja, det får vi väl se. Vi har väl inte så många
              fler tillfällen före valet, men i den mån vi har tillfälle får
              vi väl granska era förslag, och så får vi se om det finns något
              där som vi vill stödja.
            </seg>
          </u>
          <note type="speaker" n="42acafda">
            Anf. 74 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-ffa828bb3d55179b-2" n="a4176747">
            <seg n="3a8785c6">
              Herr talman! Jag har ju i mitt inledningsanförande faktiskt berömt
              Miljöpartiet för att ni har ställt upp på alliansens politik när
              det gäller förmånsrätten. Jag vill också berömma er när det gäller
              att ni faktiskt vill åstadkomma förbättringar när det gäller regelförenklingar.
            </seg>
            <seg n="11520df0">
              Nu har vi ju ett betänkande som är på gång, alldeles i närtid.
              Där har då Miljöpartiet möjlighet att vara med och se till att
              få upp tempot ytterligare i det arbetet. Kan ni tänka er det?
              Den möjligheten finns ju fortfarande kvar.
            </seg>
          </u>
          <note type="speaker" n="9fc74788">
            Anf. 75 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-d70455093b8d6180-0" n="be1f3265" next="i-5e983cc24fbcde81-0">
            <seg n="fc6fe090">
              Herr talman! Nu har du inga repliker kvar när jag har svarat.
              Men jag funderar på vilket betänkande du avser. Det är ju viktigt
              om jag ska kunna säga något.
            </seg>
          </u>
          <note n="95b0bb4a">
            (KRISTER HAMMARBERGH (m): Regelförenklingar.)
          </note>
          <u who="ingegerd_saarinen_30dc41" xml:id="i-5e983cc24fbcde81-0" n="be1f3265" prev="i-d70455093b8d6180-0">
            <seg n="02e2ba5f">
              Vi kommer att fortsätta att trycka på regelförenklingar, men
              vi har ett samarbete med regeringen på det området. Jag misstänker
              att vi fortfarande kommer att tycka att det arbetet löper på i
              en takt som är acceptabel.
            </seg>
          </u>
          <note type="speaker" n="83387d4c">
            Anf. 76 BERIT HÖGMAN (s):
          </note>
          <u who="berit_hogman_dc347c" xml:id="i-e41a623db73b4778-0" n="1adcb1ea" next="i-2e254ae7e2a28eb4-0">
            <seg n="4cafc4d7">
              Herr talman! När vi i dag diskuterar och debatterar näringspolitiken
              kan jag inte låta bli att bli lite förundrad över den pessimism
              som maktalliansen sprider omkring sig. Det är inte måtta på hur
              eländigt det är när Lars Lindén får ge sin berättelse. Jag vill
              därför ta tillfället i akt att ge några bilder som jag har fått
              bara genom att läsa olika tidningar och tidskrifter de senaste
              veckorna, som kanske kan ge lite andra perspektiv.
            </seg>
            <seg n="ac9fe049">
              Länsförsäkringar har låtit intervjua 1 200 vd:ar i landet med
              549 anställda. 80 % av de kvinnliga vd:arna gillade sitt företagsklimat.
              Motsvarande siffra för män var 72 %. Antalet konkurser fortsätter
              att minska, läser jag i Dagens Industri. Räknar man med antalet
              personer som berörs är minskningen 30 %, jämfört med en minskning
              med 21 % under 2004. Konkursandelen var i fjol 0,8 %, vilket är
              väldigt lågt i ett internationellt perspektiv. Av enskilda firmor
              som kursade ägdes 86 % av män, medan inte en enda kvinnlig företagare
              kursade exempelvis i Kalmar, på Gotland och i Blekinge.
            </seg>
            <seg n="28bbf444">
              Den 14 mars skriver samma tidning att svenska bolag växer snabbast
              i Europa, och man refererar till ett privat revisions- och konsultföretag.
            </seg>
            <seg n="daeda3cd">
              En tredjedel av de kunskapsbaserade företagen planerar nyanställningar.
              Utvecklingen fortsätter att vara stark, och entreprenörsindex
              når 49, vilket är högst hittills. I norra Sverige har 45 % av
              dessa kunskapsbaserade företag nyanställt det senaste kvartalet.
              Och här var källan Industrifonden.
            </seg>
            <seg n="1b1e5be8">
              Vidare kan jag läsa i Dagens Nyheter den 21 mars att investeringsviljan
              bland riskkapitalbolagen aldrig har varit så stor som nu. 40,4
              miljarder har satsats i 637 olika projekt. Antalet affärsänglar
              har ökat, och viljan att satsa både kapital och tid på ett företags
              tillväxt har ökat detta enligt en rapport från Riskkapitalföreningen
              och Nutek.
            </seg>
            <seg n="dc7dd813">
              Jag avslutar denna tidningskrönika med min egen tidning, Värmlands
              Folkblad, som citerar Patrik Johansson, ägare till företaget Flexogem
              som fått del av Nuteks produktutvecklingspengar. Han säger: Projektbidraget
              gav oss en puff. Vi kunde vidareutveckla vår produkt snabbare
              än beräknat.
            </seg>
            <seg n="da87812b">
              Det regionala produktutvecklingsrådets ledamöter är överens om
              att det inte är jättestora pengar, men det är oerhört viktiga
              pengar.
            </seg>
            <seg n="1a4a8f4d">
              Från SCB får vi denna vecka information om att storföretagen
              spår fortsatt uppgång och att man ännu inte nått konjunkturtoppen.
              Konjunkturen är stark inom såväl industrin som tjänstesektorn.
              Det handlar om finansiell verksamhet, byggbranschen och utbildning
              medan vi ser de största positiva förändringarna hos hotell- och
              restaurangbranschen, stål och metall samt övrig tillverkning.
              Det var 323 företag i 18 branscher som hade tillfrågats.
            </seg>
            <seg n="00cc4eb5">
              Dessa berättelser ur verkligheten är exempel på att maktalliansens
              domedagspredikningar inte riktigt stämmer med verkligheten. Verkligheten
              är nog att det är bra med olika stödformer för företag. Det finns
              ett stöd och en stimulans från samhällets sida när det gäller
              kvinnlig företagsamhet exempelvis, och det fungerar faktiskt bra
              med Vinnova, Almi, IUC, Nutek och Norrlandsfonden.
            </seg>
            <seg n="14a90d2b">
              Det finns ett regionalt inflytande över statens resurser till
              företagande samtidigt som det är klart att det är en styrka att
              ha ett nationellt perspektiv på stora investeringsstöd.
            </seg>
            <seg n="48dc0aec">
              Men ingenting är förstås så bra att det inte kan bli bättre.
              Därför är vi socialdemokrater och regeringen hela tiden beredda
              att ta nya grepp för att utveckla näringspolitiken, förstärka
              näringspolitikens starka sidor och också förbättra våra svaga.
            </seg>
            <seg n="9aee516d">
              Låt mig då ge några exempel på det.
            </seg>
            <seg n="f3227f6d">
              För att stimulera enmansföretag att anställa sänks arbetsgivaravgiften
              för den först anställda. Regelförenklingsarbetet fortsätter. 3:12-reglerna
              reformeras, och skatterna sänks med nästan 1 miljard.
            </seg>
            <seg n="8f4d5e81">
              En rejäl satsning görs redan på entreprenörskap i skolan, och
              glädjande nog ser vi att Ung Företagsamhet också har börjat verka
              på de yrkesförberedande gymnasieskolorna.
            </seg>
            <seg n="d7b2b8d3">
              Trygghetssystemen för företagare ses över med målsättningen att
              företagare i så stor utsträckning som möjligt ska omfattas av
              samma trygghet som anställda.
            </seg>
            <seg n="d0c2eca9">
              900 miljoner satsas för FoU i små och medelstora företag. Handel
              och exportfrämjande ökar med 100 miljoner, och exportrådgivare
              finns nu i varje län. Enbart inom Nutek anslås 19 miljoner till
              kvinnors och invandrares företagsamhet.
            </seg>
            <seg n="94686e85">
              2 miljarder anslås för att säkra kapital i ett tidigt skede.
              Det är i skärningspunkten mellan idé och produkt. Innovationsbron
              AB gör en rejäl satsning via sju regionala bolag.
            </seg>
            <seg n="8f4247ac">
              Och hela energipolitiken, Åsa, som vi nu för tillsammans med
              er och Vänsterpartiet är ju ett stort jobbskapande projekt, förutom
              poängen att det leder till ett hållbart samhälle.
            </seg>
            <seg n="2e04c734">
              Nej, jag tycker att maktalliansen i allmänhet och Moderaterna
              i synnerhet har en endimensionell syn på företagande och näringslivsklimat.
              Det klimat som kännetecknat svensk näringslivsutveckling i decennier,
              nämligen växelverkan och dialog mellan näringsliv och samhället,
              vill Moderaterna utrota. Genom att ständigt sänka skatter ska
              vi uppnå ett starkare näringslivsklimat, men frågan, som vi socialdemokrater
              ställer oss, är: Vem ska efterfråga produkterna när det blir lägre
              ersättningsnivåer, sänkta löner och sämre ekonomi i kommuner och
              landsting?
            </seg>
            <seg n="bc3f8d58">
              Visst är det så att privatiseringen av offentlig sektor i kombination
              med skattesänkningar på uppåt 250 miljarder är ett sätt att se
              till att vi konsekvent går ifrån ett solidariskt samhälle där
              vi får hjälp efter behov och betalar efter bärkraft. Det ska ersättas
              av ett samhälle där vi som har råd kan få våra behov tillgodosedda,
              men den sköra människan blir ännu skörare.
            </seg>
            <seg n="7b50554a">
              Jag tror inte alls att det är en slump med stimulanser för tjänstesektorn
              i Norrlands inland. Med det som ni kallar en översyn av skatteutjämningssystemet
              är jag övertygad om att den kommunala ekonomin försämras. Någon
              ska stå för tjänsteutbudet till gamla människor.
            </seg>
            <seg n="265a186f">
              Detta är ett synsätt som vi socialdemokrater aldrig kan ställa
              upp på. Ett sådant samhälle vill inte vi ha. Därför, herr talman,
              yrkar jag bifall till förslaget i betänkande NU13 och avslag på
              samtliga reservationer.
            </seg>
          </u>
          <note n="966b9e5e">
            Anf. 77 LARS LINDÉN (kd) replik:
          </note>
          <u who="berit_hogman_dc347c" xml:id="i-2e254ae7e2a28eb4-0" n="1adcb1ea" prev="i-e41a623db73b4778-0">
            <seg n="5f394522">
              Herr talman! När så många står utanför arbetsmarknaden försöker
              ändå Berit Högman att måla en positiv bild och räknar upp allt
              positivt som hon har hittat i tidningarna. Men om vi frågar svenska
              folket 1,5 miljoner står utanför arbetsmarknaden i dag tycker
              de att din bild stämmer att det går så bra för Sverige? Visst
              finns det positiva faktorer, men det tragiska är att när det gäller
              det som är viktigast, att skapa jobb, har regeringen totalt misslyckats.
              Många står utanför arbetsmarknaden. Det är en tragedi för de människorna.
              Det kostar oss stora pengar. Därför har vi inte råd att satsa
              tillräckligt på skola, äldreomsorg och vård. Pengarna rinner iväg
              för att inte företagen längre har lust att satsa.
            </seg>
            <seg n="c0e83899">
              Nio av tio småföretag anställer inte trots högkonjunktur. Man
              har inte lust. Ni får säga vad ni vill. Jag har levt i näringslivet
              i 34 år som företagare. När jag träffar mina kolleger säger samtliga:
              Vi anställer inte. Vi försöker bli av med folk i dagens läge.
              Det är inte ett positivt klimat. Det kommer att leda till att
              ännu fler blir arbetslösa. Har vi råd med det i Sverige? Kan en
              regering som säger sig vara en arbetarregering tycka att det är
              positivt med den situationen?
            </seg>
          </u>
          <note type="speaker" n="688feeca">
            Anf. 78 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-0" n="1adcb1ea">
            <seg n="69f2ad55">
              Herr talman! I den småföretagarbarometer som presenterades i
              dag från Föreningssparbanken konstaterar vi att två av tre småföretag
              ser goda expansionsmöjligheter, att betydligt fler har anställt
              och betydligt fler är villiga att anställa. Betydligt färre går
              i konkurs, som jag tidigare beskrev. Det ser också ljusare ut
              för småföretagen.
            </seg>
            <seg n="0aeca929">
              I ditt anförande, Lars, var det 1,4 miljoner som stod utanför
              arbetsmarknaden. Nu hade det stigit till 1,5. Det går fort. Min
              fråga är: Unnar du föräldralediga människor att vara hemma från
              jobbet? Har alla sjukpensionärer fejkade sjukdomar? Ställer du
              egna diagnoser på dem precis som du gjorde på regeringen i ditt
              anförande? Den siffra som du bollade med där är djupt kränkande
              mot de människor som faktiskt både har finansierat sin ledighet
              och har laglig rätt till den eller på grund av annat inte kan
              delta på arbetsmarknaden. Dem slänger du dig med varje dag i denna
              debatt. Varför gör du det? Tycker du att det är en sund och fin
              människosyn som du har?
            </seg>
            <seg n="89fc4ab9">
              En annan fundering jag har är att ditt parti ute i Europa som
              är stort alltid lyfter fram Sverige eller Skandinavien som det
              goda exemplet, men inte här i Sverige. Det gör inte du. Då måste
              jag undra: Vilket europeiskt land är din förebild? Är det låglöneländer,
              de nya demokratierna, Frankrike med kravallstaket och över en
              miljon människor ute på gatorna? Berätta vilket europeiskt land
              som är din förebild, eftersom kristdemokrater i Europa har Sverige
              som förebild!
            </seg>
          </u>
          <note n="1afa404d" type="speaker">
            Anf. 79 LARS LINDÉN (kd) replik:
          </note>
          <u who="lars_linden_7c0e90" xml:id="i-13fbd3772b96f793-1" n="1b0f5a37">
            <seg n="b4518610"/>
            <seg n="419350eb">
              Herr talman! Jag anklagar inte människorna som är utanför arbetsmarknaden
              för att de är där. De flesta vill ju inte vara där. De vill ha
              ett jobb, men det finns inga jobb att få. Företagen anställer
              inte. Det är det som är verkligheten. Vi tycker att det är tragiskt
              när så många människor som vill inte kan få jobb. De som är sjukskrivna,
              som du säger, måste rehabiliteras först, men ni ordnar ju inte
              så det går fort heller. De får vänta på rehabilitering alldeles
              för länge i Sverige i dag.
            </seg>
            <seg n="128f29db">
              Min fråga är: Varför är ni emot att skapa 100 000 nya jobb inom
              turistnäringen? Det är fullt realistiskt enligt all expertis.
              Vi skulle kunna skapa 10 000 jobb per år för en ringa penning.
              Då tillsätter ni en utredning för att se hur man ska finansiera
              detta lönsamma projekt. Det finansierar sig flera gånger om av
              sig själv. Kan du förklara det för svenska folket? Speciellt glesbygd
              och landsbygd skulle verkligen behöva en satsning på turismen.
              Vi är det sämsta landet i Norden på att satsa på turism. Är det
              att måna om folks sysselsättning och arbete?
            </seg>
          </u>
          <note type="speaker" n="b948079b">
            Anf. 80 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-1" n="1adcb1ea">
            <seg n="c7cbd90d">
              Herr talman! Jag förklarar det gärna för svenska folket, men
              jag ska förklara det en gång till för dig. Jag gjorde det i turismdebatten,
              men vi tar det en gång till.
            </seg>
            <seg n="c52528e1">
              För det första är inte statens satsning på marknadsföring utomlands
              de enda pengar som satsas. Där ska du också räkna in de regionala
              pengarna och de kommunala. Sådana pengar finns exempelvis inte
              i Norges budget.
            </seg>
            <seg n="fc920500">
              För det andra har Thomas Brühl, vd för Sveriges Rese- och Turistråd,
              sagt: Visst vill jag ha mer pengar, men först måste vi visa att
              vi har gjort läxan och har ett resultat att visa fram. Om vi gör
              rätt analys, är smarta och snabba är förutsättningarna i omvärlden
              de bästa tänkbara. Vi får inte spela bort korten. Han beskriver
              hur man bara genom att ändra marknadsföringen i Italien fick 30
              % högre hotellbeläggning i Sverige av italienare på mindre än
              ett halvår.
            </seg>
            <seg n="507d6f73">
              Om vi bara skulle räkna i pengar skulle vi aldrig i världen ha
              tagit sju medaljer i OS heller, för så stor budget har inte svensk
              OS-kommitté. Det handlar om träffsäkerhet och skicklighet oavsett
              om det handlar om curling eller marknadsföring.
            </seg>
            <seg n="39bc79d9">
              Där kom jag också på att du hanterade sanningen lite ovarsamt.
              Du sade: Vi vill satsa 100 miljoner, och alliansen har liknande
              förslag. Jag har åtminstone läst Moderaternas broschyr. Där står
              det 10 miljoner. Tycker du att 10 miljoner och 100 miljoner är
              liknande förslag?
            </seg>
          </u>
          <note n="666941f1" type="speaker">
            Anf. 81 LARS LINDÉN (kd) replik:
          </note>
          <u who="lars_linden_7c0e90" xml:id="i-13fbd3772b96f793-2" n="1b0f5a37">
            <seg n="b4518610"/>
            <seg n="1d5a489a">
              Herr talman! När alliansprogrammet för turismen skrevs nämnde
              vi en 25-procentig ökning inom nästa mandatperiod. Då måste man
              satsa betydligt mer än 10 miljoner. Därmed faller Moderaternas
              siffra i det fallet. Du kan vara övertygad om att vi kommer att
              satsa mer. Att den nya chefen på Visit Sweden nu har förstått
              att det gäller att använda pengarna bra gläds vi åt allihop. Förut
              spred man det på så många projekt så det blev inget resultat.
              Nu är han smart och satsar på två tre sektorer. Det kommer att
              ge effekt. Då förstår vi att vi måste göra liknande på resten.
            </seg>
          </u>
          <note type="speaker" n="0341c642">
            Anf. 82 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-733f450f3a620305-0" n="77eff429">
            <seg n="ca00fb7a">
              Herr talman! Berit Högman, Centerpartiet kommer att fortsätta
              att ta kampen för de en och en halv miljon människor som helt
              eller delvis står utanför arbetsmarknaden. Jag förstår att Berit
              Högman varken vill se eller höra talas om dem. Så långt sträcker
              sig tydligen inte klasskampen.
            </seg>
            <seg n="d57a40af">
              Dessutom kan vi konstatera att ungdomsarbetslösheten har ökat
              30 % de senaste fyra åren. Det handlar inte om att svartmåla.
              Det är den verklighet som människor lever i i dag. Det handlar
              om att ducka för verkligheten, som ni socialdemokrater gör.
            </seg>
            <seg n="c694d09f">
              Det går bra för Sverige. Det är vi väldigt glada för. Men om
              det inte leder till nya jobb, funderar ni inte på att ni borde
              vidta vissa åtgärder och lättnader för det svenska företagandet?
            </seg>
            <seg n="f6d45472">
              Jag kan också läsa debattartiklar och undersökningar. Kanske
              Klas Eklund är bekant. I gårdagens tidning konstaterar han utifrån
              en Sifoundersökning tillsammans med SEB att nio av tio småföretagare
              inte vill anställa trots högkonjunktur. Tillfälliga lättnader
              för arbetsgivarna skapar inte fler jobb.
            </seg>
            <seg n="4704e9a5">
              Min fråga till Berit Högman blir: Skapar förslag om heltid och
              förslag om att ta bort möjligheterna till visstidsanställningar
              fler jobb i det här landet? Skapar det ökade möjligheter för människor
              att komma in på arbetsmarknaden och få visa vad man går för? Skapar
              det möjlighet att få fler människor av de en och en halv miljon
              som lider av utanförskapet att också få vara med i det goda Sverige?
            </seg>
          </u>
          <note type="speaker" n="af7754a0">
            Anf. 83 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-2" n="1adcb1ea">
            <seg n="0e1dbdae">
              Herr talman! Jag tycker egentligen att det är häpnadsväckande,
              Åsa, att du som kvinna och lite yngre än jag det tror jag att
              vi var överens om kan ifrågasätta kvinnors rätt till heltid. Det
              tycker jag både med tanke på det pensionssystem som vi har och
              med tanke på rätten för varje människa att leva på sin lön. Ni
              markerar tydligt att människor inte ska leva på bidrag utan på
              arbete. Då måste man få leva på en heltidslön, om vi inte drastiskt
              kan göra någonting åt kvinnolönerna och det har jag inte hört
              något förslag om från Centern.
            </seg>
            <seg n="4c8fb127">
              Det är bra att du tar upp artikeln i DN i går. Det var ju öppna
              frågor som ställdes till företagarna där, och inte på någon punkt
              kom LAS upp som ett hinder. Ändå är det precis den lagstiftningen
              som ni ger er på nu när drygt en miljon människor i Frankrike
              demonstrerar. Det är unga människor, men också äldre.
            </seg>
            <seg n="1095ad4e">
              Om nu detta är er lösning på att ungdomar ska komma in på arbetsmarknaden
              att de inte ska ha några rättigheter så kan man kan fråga sig
              om vi kan se att nästa grupp är invandrarna. Eller är det de funktionshindrade?
              Vilken är nästa grupp som ska behandlas som en sämre sortens människor
              på arbetsmarknaden i Centerns iver att skapa sysselsättning?
            </seg>
          </u>
          <note type="speaker" n="bd534725">
            Anf. 84 ÅSA TORSTENSSON (c) replik:
          </note>
          <u who="asa_torstensson_08c4f6" xml:id="i-733f450f3a620305-1" n="77eff429">
            <seg n="105a07a8">
              Herr talman! Det är med förvåning jag tittar på Berit, som inte
              ens blir generad över att ställa frågan om för vilka nya grupper
              vi tänker underlätta att komma in på arbetsmarknaden utan att
              över huvud taget kommentera att en stor grupp av svenskar står
              utanför arbetsmarknaden. Dem bekymrar ni er inte om alls. Ni skapar
              inte några som helst förutsättningar för dem att få vara med och
              bidra.
            </seg>
            <seg n="b329fa85">
              Vi vet att utanförskap skapar sociala klyftor. Er socialdemokrati
              har under de senaste åren skapat sociala klyftor i det här landet
              som kommer att kräva många åtgärder när det gäller att skapa ny
              solidaritet. Utanförskapet från arbetsmarknaden är en av de värsta
              situationer som människor kan hamna i. Men jag förstår att ni
              i klasskampen redan har bestämt er för att inte ta med en och
              en halv miljoner människor.
            </seg>
            <seg n="98b154a4">
              Vi sätter fokus på dem som är utanför arbete. Vi sätter fokus
              på dem som är unga och arbetslösa, dem som är helt eller delvis
              arbetslösa eller som i dag finns på högskolor och som hellre vill
              ha ett jobb. Då pratar vi om 140 000 ungdomar. Jag har inte hört
              ett enda förslag från Socialdemokraterna som över huvud taget
              vänder sig till de unga, annat än att de ska få lättare att resa
              i det här landet.
            </seg>
          </u>
          <note type="speaker" n="d6053c99">
            Anf. 85 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-3" n="1adcb1ea">
            <seg n="40c7bd24">
              Herr talman! Egentligen blir detta en diskussion om både utbildnings-
              och arbetsmarknadspolitik. Om du uppskattar att ungdomar har något
              att göra så gör det mig bekymrad att du ska regera tillsammans
              med ett parti som aldrig har velat ha regionala högskolor och
              som dessutom inte är berett att bygga ut dem så att de klarar
              dimensioneringen för framtiden.
            </seg>
            <seg n="8873ef8f">
              Kan du ge något exempel där bristen på lagar och det omyndigförklarande
              som ert lagförslag när det gäller ungdomar innebär har lett till
              att fler ungdomar har jobb? Exempelvis försökte man någon gång
              på 80-talet att ha ett särskilt ungdomskollektivavtal inom industrin.
              Det ledde praktiskt taget inte till ett enda ungdomsarbetstillfälle
              till. Ge de konkreta exemplen! Var har ert förslag givit något
              annat resultat än demonstrationer och kravaller?
            </seg>
          </u>
          <note type="speaker" n="92932041">
            Anf. 86 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-ffa828bb3d55179b-3" n="a4176747">
            <seg n="f9e9c23b">
              Herr talman! Det är jag som har begärt replik på Berit Högman,
              och nu får vi se om hon är duktigare att svara på frågor än hon
              var i det föregående replikskiftet.
            </seg>
            <seg n="0390978c">
              Jag vet inte om Berit spelar, men jag kan konstatera att hon
              hoppas mycket i alla fall. Hon hoppas på att det ska gå hem att
              köra med en hitta-på-politik om sina motståndare. Hon vill inte
              kännas vid de nya Moderaterna med den förändrade politiken. Hon
              hoppas på att väljarna ska svälja de felaktiga siffrorna man ger
              när det gäller skattesänkningar. Hon hoppas att det ska bära i
              mål, precis på samma sätt som när man tydligen från socialdemokratisk
              sida driver en kampanj just nu med en hitta-på-politik om andra
              partier.
            </seg>
            <seg n="fb3c9829">
              Jag konstaterade att jag själv fanns på en karikatyr eller nidbild.
              Det hela drivs av ert ungdomsförbund. På bilden står jag och auktionerar
              ut gruvor i Norrbotten, trots att vi gång på gång, inte minst
              i den här talarstolen, har sagt att vi inte tänker sälja LKAB.
            </seg>
            <seg n="e49ee9c9">
              Men jag förstår att ni hoppas att väljarna inte ska se igenom
              det här och att ni kan jobba på med en ingen-rök-utan-eld-politik.
              Jag tror att det är farligt för demokratin, Berit Högman.
            </seg>
            <seg n="cf997228">
              Jag skulle vilja fråga Berit en sak. Du säger att oppositionen,
              alliansen, jobbar med domedagspredikningar. Jag gör ett påstående
              rätt eller fel. Vi har tappat 50 000 industrijobb. Håller du med
              mig eller inte? Nästa fråga är: 80 000 fler har blivit arbetslösa
              under den här mandatperioden. Håller du med mig eller inte? 100
              000 fler finns i Amsprogram. Håller du med mig eller inte? En
              och en halv miljon människor arbetar inte eller arbetar mindre
              än de skulle önska. Håller du med mig eller inte? Det har blivit
              friår i stället för jobb. Vi ser arbetstidsförkortning, plusjobb
              och Amsåtgärder. Håller du med mig, Berit Högman?
            </seg>
          </u>
          <note type="speaker" n="27add782">
            Anf. 87 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-4" n="1adcb1ea">
            <seg n="1cb07535">
              Herr talman! Visst har det försvunnit många jobb. Om det är 50
              000, 51 000, 48 000 eller 37 000 kan jag inte skriva under på.
              Däremot har det tillkommit 300 000 nya jobb. Det är en del av
              en naturlig förändring. Den förändringen av näringslivsstruktur
              och jobb kommer att ske allt snabbare också framöver. Det kan
              jag hålla med Eva Flyborg om; jag tror att det var hon som tog
              upp den diskussionen.
            </seg>
            <seg n="66227171">
              Då blir frågan: Underlättar vi omställning i näringslivet genom
              att göra människor mer oroliga? Är det management by fear som
              är det bästa sättet att få människor i sysselsättning? Är det
              inte möjligheten att få en trygg omställningsförsäkring i form
              av en bra a-kassa, möjligheten till omskolning eller vidareutbildning
              eller utbildning på regionala högskolor och universitet som är
              ett sätt att underlätta omställningen? Eller ska vi skrämma människor
              för framtiden?
            </seg>
          </u>
          <note type="speaker" n="ec8dbb33">
            Anf. 88 KRISTER HAMMARBERGH (m) replik:
          </note>
          <u who="krister_hammarbergh_733a26" xml:id="i-ffa828bb3d55179b-4" n="a4176747">
            <seg n="b6efe531">
              Herr talman! Det blev just inget svar. Det blev något slags krystat
              om att det har kommit nya jobb. Ja, det är klart att det har kommit
              nya jobb! Tack och lov för det, annars hade ju siffrorna varit
              ännu värre.
            </seg>
            <seg n="82d69f2c">
              Men, Berit Högman, svara nu! Du ville ju inte kännas vid det
              här. Har det blivit fler eller färre jobb? Är det totalt sett
              fler eller färre som har ett arbete att gå till? Det är ju det
              som är den stora välfärdsfrågan.
            </seg>
            <seg n="2c68e514">
              Jag har en fundering över huvud taget om just det här med attityd
              till företagarna och till dem som skapar jobben. Under tio år
              har ni varit med och avskaffat arvs- och gåvoskatten och sänkt
              förmögenhetsskatten. Ni har gjort det separat för miljardärer.
              Ni har delvis varit med om att sänka fastighetsskatten och liknande.
              Detta har ni sedan finansierat med höjda kommunalskatter, energiskatter
              och bensinskatter.
            </seg>
            <seg n="c7ee5972">
              Ni har själva bedrivit en politik som många gånger går ut på
              att gynna de allra rikaste och låta dem med de minsta inkomsterna
              betala, inte minst de som saknar ett arbete. Jag har svårt att
              få det här att gå ihop med retoriken.
            </seg>
            <seg n="f86310c7">
              Står du, Berit Högman, bakom exempelvis Hans Karlssons uttalande
              om företagande och den inbyggda reflexen att så fort man ser en
              företagare är det säkrast att se honom som en arbetsgivare med
              svart hatt och cigarr som vill se elände? Är det kärnan i socialdemokratisk
              syn på företagare och företagande? Det förklarar i så fall en
              hel del av varför ni inte vill prata om jobben i näringslivet.
            </seg>
          </u>
          <note type="speaker" n="8ae2d13f">
            Anf. 89 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-5" n="1adcb1ea">
            <seg n="fbb4151f">
              Herr talman! Jag tycker att det tillhör god etik i en debatt
              att man bara talar till och med de människor som finns i kammaren.
              Krister Hammarbergh kan själv skicka tillbaka citatet till Hans
              Karlsson om han har behov av att diskutera det. Jag har inget
              behov av att diskutera citat från honom.
            </seg>
            <seg n="655e99e8">
              Jag kan inte vara tydligare: Visst har jobb försvunnit, och visst
              har jobb kommit till. Och det är väl bra. Men då återstår den
              fråga som Krister Hammarbergh har valt att inte svara på: Ökar
              möjligheten för människor att ställa om till nya jobb om vi har
              färre utbildningsplatser, lägre a-kasseersättning, sämre förutsättningar
              för människor att starta om och om vi dessutom har en sämre offentlig
              ekonomi i kommuner och landsting?
            </seg>
          </u>
          <note type="speaker" n="832a23ea">
            Anf. 90 EVA FLYBORG (fp) replik:
          </note>
          <u who="eva_flyborg_98fa85" xml:id="i-a364f29a7c174a3b-3" n="3663dfe8">
            <seg n="e38ea868">
              Herr talman! Jag måste erkänna att jag är uppriktigt bekymrad.
              I en värld där konkurrensen hårdnar alltmer skulle det vara bra
              välgörande att höra Socialdemokraterna tala mer om hur vi ska
              möta det globala hotet. Jag måste säga att utskottsresor är ofta
              bra. Den utskottsresa vi alla gjorde tillsammans, inklusive Berit
              Högman och jag själv, i höstas till Kina var dessutom ganska omskakande.
              Man kunde se med vilken kraft dessa länder, inte bara Indien och
              Kina utan en rad andra länder, går framåt i sin utveckling.
            </seg>
            <seg n="0846d6c0">
              De svenska jobben, idéerna och patenten flyr Sverige. Vi kan
              ha olika meningar om hur snabbt det sker, men de etableras i andra
              länder och bidrar till en positiv utveckling där i stället för
              här. Det är ett stort bekymmer.
            </seg>
            <seg n="c1a7bb3a">
              Om det är som Svenskt Näringsliv säger, nämligen att det är ungefär
              120 000 jobb som har försvunnit från Sverige och etablerats utomlands
              eller flyttats utomlands de senaste fem åren, är det en allvarlig
              signal. Om det dessutom är så som de säger, att företagen bedömer
              att det kan vara upp till 300 000 ytterligare jobb som kommer
              att försvinna från Sverige eller inte etableras här, är det ännu
              mer allvarligt.
            </seg>
            <seg n="322a97e0">
              Sverige har en stark konjunktur, men jobben kommer inte. Oavsett
              hur många jobb det är som inte kommer kan vi vara överens om att
              det inte blir någon jobbtillväxt. Vad är då egentligen Socialdemokraternas
              svar i den här mycket bekymmersamma situationen? Ta med de globala
              hoten, snälla Berit Högman!
            </seg>
          </u>
          <note type="speaker" n="5555a913">
            Anf. 91 BERIT HÖGMAN (s) replik:
          </note>
          <u who="berit_hogman_dc347c" xml:id="i-0c8705f0198807e8-6" n="1adcb1ea">
            <seg n="719d1801">
              Herr talman! Jag ska försöka att vara tydlig här också. Vi är
              det enda land i Västeuropa där industriproduktionen har ökat.
              Det kan bero på att vi har en teknikutveckling där vi också har
              spjutspetsar, och det ska vi fortsätta med. Det är därför vi har
              dessa branschprogram som jag förstår att vi i majoriteten är ensamma
              om att tycka är bra. Det var det jag menade i mitt anförande när
              jag sade att vi skulle fortsätta att bli bättre på det vi redan
              är bra på. Det kan vara ett handslag eller en armkrok mellan samhälle
              och näringsliv. Det har ni aldrig visat intresse för.
            </seg>
            <seg n="a7fbb80c">
              Jag ska ta ett annat exempel på en bransch som definitivt skapar
              massor av nya arbetstillfällen. Det är energibranschen och energipolitiken.
              Det handlar om att bygga nya ledningar för att säkerställa att
              konsumenterna verkligen får sin el, sin ström och sin energi.
              Dessutom handlar det om omställningen till ett hållbart samhälle.
            </seg>
            <seg n="5d946134">
              Ingenting av detta är Eva Flyborgs parti intresserat av. Eva
              är egentligen mest intresserad av att bygga ut kärnkraft och sänka
              ersättningsnivåerna och därmed lönerna. Det tror inte vi är lösningen.
              Vi vill inte ha kinesernas löner. Vi vill inte ha kinesernas arbetsmiljö.
              Men vi tycker att det är bra att kineserna själva får det bättre
              och att människor ute i världen får det bättre. Därför är det
              inte alltid av ondo att enkla jobb har flyttat från Sverige till
              andra länder. Det kan tvärtom bidra till en global rättvisa, och
              det vet jag att vi nog är överens om.
            </seg>
          </u>
          <note type="speaker" n="4c761c9b">
            Anf. 92 EVA FLYBORG (fp) replik:
          </note>
          <u who="eva_flyborg_98fa85" xml:id="i-a364f29a7c174a3b-4" n="3663dfe8">
            <seg n="aa221fae">
              Herr talman! Vad ska man säga? Det var ju inget svar över huvud
              taget. Jag hade faktiskt väntat mig mer av Berit Högman som ändå
              var med på denna omtumlande utskottsresa med så mycket ny information
              som vi måste förhålla oss till. Det är synd att man missar de
              här tillfällena och att man inte ser när ny kunskap kommer fram
              och tar den till sig för att stärka Sveriges konkurrenskraft och
              rikta in sig på framtiden i stället för att ideligen titta bakåt
              och nedåt.
            </seg>
            <seg n="6423668d">
              Jag ska däremot svara på Berit Högmans små frågor när det gäller
              produktiviteten i Sverige. Rationaliseringen innebär konkret i
              många fall att människor förlorar jobben. Om det är det som Berit
              Högman hyllar får det stå för henne. Även de statliga företagen
              har ju varit hejdundrande bra i den här grenen och friställt väldigt
              många människor.
            </seg>
            <seg n="1df4113b">
              Energipolitiken är mycket viktig. En bra energipolitik är i själva
              verket hjärtat i en bra och hållbar ekonomisk politik och utveckling
              över huvud taget. Att göra som den socialdemokratiska regeringen
              gör i dag, att stänga ned väl fungerande, säkra, miljövänliga
              kärnkraftverk för miljarders miljarder kronor av skattebetalarnas
              pengar, är inte någonting som bidrar till den ekonomiska utvecklingen.
              Det blir inte fler jobb av det. Det blir färre jobb. De svenska
              företagen väljer, bland annat av den här orsaken, att inte investera
              i Sverige utan lägga investeringarna i andra länder. Då skapar
              man jobb i andra länder och inte i Sverige. Beräkningar som har
              gjorts visar att den totala kostnaden för nedstängningen av en
              reaktor i Barsebäck är ungefär 18 miljarder, inklusive samhällets
              olika kostnader. Vad det blir för båda två har jag ingen aning
              om, men jag skulle tro att det blir väsentlig mer.
            </seg>
            <seg n="9c026fea">
              Herr talman! Nej, tyvärr blir det inga svar, men frågorna kvarstår.
              Hur ska egentligen en socialdemokratisk regering över huvud taget
              kunna leda Sverige in i framtiden när ekonomin egentligen står
              på topp den är otroligt stark men jobben inte kommer? Utanförskapet
              kvarstår med de stora problem som det medför. Om det sedan är
              1 miljon, 1,2 miljoner eller 1,5 miljoner kan vi nästan strunta
              i i den här debatten. Det är för många oavsett hur många de är.
            </seg>
          </u>
          <note type="speaker" n="0a354df0">
            Anf. 93 BERIT HÖGMAN (s) replik:
          </note>
          <u who="berit_hogman_dc347c" xml:id="i-e41a623db73b4778-1" n="1adcb1ea" next="i-2e254ae7e2a28eb4-1">
            <seg n="e5a19965">
              Herr talman! Eva Flyborg tycker inte att det är svar på frågan
              att vi har tagit initiativ till och verkställt sex branschprogram.
              Det är möjligt att Eva Flyborg inte tycker att bioteknik, fordonsindustri,
              skogsindustri, trä- och massaindustri eller rymdforskning har
              någonting med framtiden att göra. Men då kan vi inte bli mer överens
              än så. Jag förstår att det inte är viktigt eftersom ni inte heller
              ställer upp bakom idén med branschprogrammen som ett sätt att
              utveckla svenskt näringsliv och som ett sätt att skapa fler och
              nya jobb. Tanken är, precis som när det gäller energipolitiken,
              att skapa ett hållbart samhälle och fler och nya produkter och
              jobb. Vi tror inte att lösningen på framtidens problem är att
              skapa en ny och större underklass. Vi tror på att alla ska vara
              med. Vi tror på rätten till utbildning och att få vara med.
            </seg>
            <seg n="f661871e">
              Jag kan ta ett väldigt konkret exempel, även om det inte är näringspolitik.
              Ni har föreslagit en nedläggning av hela Ams. Skulle det skapa
              fler jobb?
            </seg>
          </u>
          <note n="a401a08c">
            Anf. 94 GUNILLA WAHLÉN (v):
          </note>
          <u who="berit_hogman_dc347c" xml:id="i-2e254ae7e2a28eb4-1" n="1adcb1ea" prev="i-e41a623db73b4778-1">
            <seg n="ffc60c2d">
              Herr talman! Detta motionsbetänkande bygger på 134 motionsyrkanden.
              Det finns en lång rad konkreta förslag om hur framför allt de
              små och medelstora företagen ska ges förutsättningar att utvecklas
              och växa i det svenska näringslivet. Det berör de mest skiftande
              branscher, som skog, trä, cement, gruvor, design, turism, läkemedel
              med flera. Men oavsett bransch finns många viktiga delar som handlar
              om kapitalförsörjning, innovationer, rådgivning och stimulans
              till kvinnors, invandrares, ungas och handikappades möjligheter
              till företagande. Men även forskningens betydelse för utvecklingen
              av företagen tydliggörs i detta betänkande.
            </seg>
            <seg n="63148efb">
              Herr talman! Frågan man kan ställa sig är när statliga medel
              ska användas inom det privata näringslivet. Det enkla svaret kan
              vara att staten ska gå in och stödja de områden där marknaden
              själv inte klarar att tillgodose de behov som finns för att gynna
              en utveckling av småföretagen och deras behov av kunskap, forskning
              och kapital för att vi ska behålla ett fungerande näringsliv.
              Men självklart är det mer komplicerat än så. Det handlar om konkurrens
              på lika villkor och en skyldighet att följa nationella och internationella
              lagar och regler på en rad områden, och det handlar om tillgång
              till utbildad arbetskraft.
            </seg>
            <seg n="c293602a">
              Vänsterpartiet har flera viktiga motioner på området som jag
              tänker belysa, men vi står bakom detta betänkande.
            </seg>
            <seg n="096760be">
              Jag börjar med kapitalförsörjningen. Almi Företagspartner, som
              finns i alla regioner, Industrifonden, Norrlandsfonden, Nutek,
              Vinnova och det senaste tillskottet Innovationsbron AB är exempel
              på statliga instanser som finns för att underlätta kapitalförsörjning.
              Innovationsbron AB består bland annat av de sju teknikbrostiftelserna
              och har fått medel från Industrifonden och Vinnova. De kommer
              att under en tioårsperiod satsa 2 miljarder för att stärka förutsättningarna
              för kommersialisering av forskningsresultat och idéer från näringslivet.
              Stödet till bildandet av kreditgarantiföreningar och kooperativ
              utveckling är andra exempel på insatser som ska gynna framför
              allt småföretag.
            </seg>
            <seg n="80b405bf">
              Medvetenheten om att vissa regioner och branscher har svårigheter
              att få tillgång till såddkapital och riskkapital är stor samtidigt
              som omvärldsförutsättningarna snabbt förändras. Eva Flyborg gav
              en väldigt bra beskrivning med exempel från Kina, hur en omvärldsförändring
              snabbt påverkar de förhållanden vi har i Sverige. Vi behöver en
              stor öppenhet och kunskap för att snabbt kunna anpassa våra system
              när det gäller bland annat utbildning och forskning till förändrade
              förutsättningar. Vänsterpartiet har under en rad år förespråkat
              att man ska skapa riskkapitalfonder av medel från vattenkraftsföretagen
              och se över om man inte kan skapa så kallade Kanadafonder. Finnvera,
              som är ett finskt statligt finansieringsbolag, är ett annat exempel
              som kan vara intressant även för Sveriges del. Som sagt: Vi behöver
              en stor öppenhet och kunskap för att följa utvecklingen och vidta
              åtgärder för att säkra olika typer av finansiering till framför
              allt de små företagen, men även för att befintliga företag ska
              kunna växa.
            </seg>
            <seg n="592046b8">
              Inom ramen för anslaget för näringslivsutveckling främjas kooperativt
              och socialt företagande med 35 miljoner. Medlen är till för att
              användas för att alla som så önskar ska ha tillgång till kvalificerad
              information om kooperativt och annat liknande företagande inom
              den sociala ekonomin samt att de som startar kooperativa och andra
              liknande företag inom den sociala ekonomin ska ha tillgång till
              professionell rådgivning. Bidraget ska vidare främja en långsiktigt
              hållbar lokal utveckling och tillväxt i samhället. Huvuddelen
              av dessa medel utbetalas som bidrag till verksamheten vid lokala
              kooperativa utvecklingscentrum, LKU, som finns i landets olika
              delar. LKU är viktiga, och de kan behöva förstärkas i framtiden.
            </seg>
            <seg n="9d4475b9">
              Herr talman! Insatser för kvinnors, invandrares och ungdomars
              företagande har vid ett flertal tillfällen debatterats i denna
              kammare. När det gäller kvinnors företagande har vi framhållit
              att statens insatser inom det näringspolitiska området för att
              synliggöra kvinnors företagande och undanröja hinder för kvinnors
              entreprenörskap är mycket betydelsefulla. Enligt regleringsbrevet
              för år 2006 ska Nutek använda 19 miljoner för att främja kvinnors
              och invandrares företagande. Vidare framgår det av regleringsbrevet
              att Nutek ska avsätta 15 miljoner till basfinansiering av lokala
              och regionala resurscentrum samt minst 36 miljoner för bidrag
              till projekt som de driver.
            </seg>
            <seg n="0e9ee454">
              Affärsrådgivning för kvinnor erbjuds hos Nyföretagarcentrum inom
              Jobs and Society och hos Almi Företagspartners regionala bolag.
              Almi har ökat sina insatser och samarbetet med Insamlingsstiftelsen
              IFS Rådgivningscentrum, IFS.
            </seg>
            <seg n="c927f4e6">
              Nutek har fått i uppgift att redovisa hur företagandet ser ut
              bland utrikes födda kvinnor och män samt skillnader i företagande
              mellan utrikes och inrikes födda. Nutek ska analysera orsakerna
              till eventuella skillnader, definiera problem som är specifika
              för utrikes födda företagare och lämna förslag på åtgärder. Uppdraget
              ska redovisas den 15 mars.
            </seg>
            <seg n="eb6f77ef">
              IFS är en ideell förening, och syftet med verksamheten var och
              är fortfarande att hjälpa invandrare med att starta och utveckla
              företag i Sverige. De har rådgivning på 28 olika språk. IFS har
              i uppgift att främja invandrares företagande i Sverige genom att
            </seg>
            <seg n="574f820c">
              Insatser för ungdomar, kvinnor och invandrare är av mycket stor
              betydelse för en bra utveckling av svenskt småföretagande och
              näringsliv. Dessa insatser behöver förstärkas och intensifieras.
            </seg>
            <seg n="d348e0ef">
              Herr talman! Tiden medger inte att jag kan belysa alla delar
              i detta betänkande, men jag vill avslutningsvis beröra branschsamtalen,
              strategiprogrammen och turismen.
            </seg>
            <seg n="193f77d2">
              I december 2005 presenterades ett strategiprogram för skogs-
              och träindustrin, flyg- och rymdindustrin, fordonsindustrin, metallurgiindustrin,
              IT- och telekomindustrin och läkemedels-, bioteknik- och medicinteknikindustrin.
              Branschsamtalen och strategiprogrammens huvudsakliga syfte är
              att med hjälp av strategier för global konkurrenskraft och hållbar
              utveckling, för forskning och utveckling, för affärsutveckling
              och för försörjning och utveckling av kompetens utveckla svenskt
              näringsliv för att säkra arbetstillfällen och hållbar tillväxt
              i hela landet.
            </seg>
            <seg n="ecd595b9">
              Riksdagen beslutade i juni 2005 om en politik för en långsiktigt
              konkurrenskraftig svensk turistnäring. Vi fastställde vid detta
              tillfälle bland annat att målet för turistpolitiken är att Sverige
              ska ha en hög attraktionskraft som bidrar till att Sverige är
              ett bra turistland.
            </seg>
            <seg n="1d667e42">
              I propositionen finns förslag på åtgärder som ska utveckla turistpolitiken.
              Här kan nämnas
            </seg>
            <seg n="64766c37">
              En utredning pågår med uppgift att föreslå alternativa modeller
              för ytterligare gemensamma marknadsföringsinsatser för turistnäringen
              och offentliga aktörer. Utredningen ska kartlägga olika internationella
              modeller för samfinansiering av marknadsföring, analysera möjligheterna
              till ökade gemensamma marknadsföringsinsatser för svensk turism
              samt föreslå alternativa modeller för att öka de gemensamma marknadsföringsresurserna.
              Uppdraget ska redovisas i oktober 2006.
            </seg>
            <seg n="b342c8bc">
              Det här ser jag som ett smart sätt att utveckla svensk turistpolitik,
              att vi har kunskap om var vi lägger resurserna för att få bäst
              nytta av de resurser som näringslivet och staten gemensamt lägger
              på turistpolitiken.
            </seg>
            <seg n="19481494">
              Insatserna för företag inom turistbranschen behöver förstärkas
              vad gäller utbildning och forskning, men för att få ett heltäckande
              begrepp om vilka åtgärder och insatser som är nödvändiga för att
              stärka denna viktiga näring för framtiden är samarbete mellan
              det offentliga och näringslivet av avgörande betydelse. Jag har
              i en tidigare debatt i kammaren hävdat att vi behöver ett strategiprogram
              och branschsamtal även inom turistbranschen.
            </seg>
            <seg n="abb1680e">
              Herr talman! Vänsterpartiet har ett särskilt yttrande angående
              Kanadafonder i detta betänkande men inga reservationer. Vi står
              bakom utskottets betänkande.
            </seg>
          </u>
          <note type="speaker" n="95df08ad">
            Anf. 95 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-b5e6a43ecae60f03-1" n="6623f2e3">
            <seg n="b1ed5491">
              Herr talman! Jag tänkte hålla mig till en entreprenöriell utgångspunkt
              i den här debatten. Det gör jag eftersom jag kommer från Sveriges
              kanske småföretagsrikaste område, nämligen Gnosjöregionen. Jag
              tänkte ta entreprenörens utgångspunkt. Jag tänkte beskriva samhällsattityden
              till att starta företag, att driva företag och att så småningom
              också avsluta.
            </seg>
            <seg n="682c09f2">
              Jag har träffat många entreprenörer i mina dagar och gör så väldigt
              ofta. De drivs av en idé och en längtan, en entusiasm, att åstadkomma
              någonting. Jag kan säga att om man letar efter folk som tycker
              att det är roligt att bokföra eller som tycker att det är skoj
              att fylla i blanketter ja, då hittar man inga entreprenörer. Detta
              är någonting som man så småningom får som ett ok över sina axlar.
            </seg>
            <seg n="67069489">
              Jag kan säga något om samhällsattityden. Jag brukar ibland göra
              en jämförelse: Om du vinner 1 miljon i Sverige, ja, då får du
              applåder. Då lyfts du fram. Men om du tjänar 1 miljon, ja, då
              ses du genast som något suspekt, en krämare eller något annat
              negativt. Den här attityden är för mig fullständigt främmande.
              Det borde faktiskt vara tvärtom.
            </seg>
            <seg n="e3b02aa8">
              När jag talar om vinster talar jag inte om de fullständigt absurda
              bonusar som regnar över vissa människor i det här landet. Det
              är fel, och det sänder väldigt negativa signaler gentemot de småföretagare
              som finns inte minst i våra trakter.
            </seg>
            <seg n="d0b58438">
              Det är också en intressant attitydfråga att vi i det här landet
              behöver ansöka om att få betala skatt. Om man vill ha en F-skattsedel
              måste man ansöka om detta, och det ses som väldigt märkligt att
              det ska behöva vara på det viset.
            </seg>
            <seg n="c9fb3edb">
              En annan sak som också är generell för näringslivet är att man
              via en ur statsfinansiell synpunkt ganska blygsam intäkt från
              förmögenhetsskatten enligt fler och fler samstämmiga uppgifter
              har drivit ut bortemot 500 miljarder till utlandet detta utan
              att regeringen har vidtagit några märkbara åtgärder. Jo, det har
              man gjort förlåt, herr talman för de allra rikaste i det här landet,
              vilket är anmärkningsvärt.
            </seg>
            <seg n="6cacbb7f">
              Det handlar också om den politisering av myndigheterna som fortgår
              där man från regeringens sida uppdrar åt myndigheterna att vara
              politikens förlängda arm. I den genren tar Djurskyddsmyndigheten
              alla priser.
            </seg>
            <seg n="15ed7efe">
              Men det är ändå intressant att Socialdemokraterna har börjat
              förstå att det är bortemot en och en halv miljon människor som
              står utanför den reguljära arbetsmarknaden.
            </seg>
            <seg n="c73a7938">
              Att starta företag är inte så våldsamt märkvärdigt. När man däremot
              börjar komma lite närmare de frågorna upptäcker man en rad olikheter.
              Ett exempel är att om man har aktiebolag eller enskild firma skiljer
              det i möjligheterna att få så kallad sjukpenninggrundande inkomst.
              Där är aktiebolagsformen misskrediterad. Ett annat exempel är
              när man ska få ut föräldrapenning. Den beror på om du har anställda
              eller om du har ett eget företag, eftersom föräldrapenningen beräknas
              på olika sätt. Det måste självklart vara så att skillnaderna inte
              får vara så stora som de är i dag men det har inte hänt någonting
              att tala om.
            </seg>
            <seg n="ffb7e3cc">
              När det gäller att driva och utveckla företag har vi en omvärld
              där EU sågs som ett hot för några år sedan. Nu har man väl i någon
              mån landat på en nivå där man kan hantera den delen. Däremot framstår
              nu Kina mer och mer som ett större hot, och det gäller även andra
              länder i bortre Asien.
            </seg>
            <seg n="ad462d21">
              Från mina kontakter med företagare ska jag läsa upp två meningar
              från en företagare. Jag fick ett mejl i går där han skrev: Att
              kunna variera sin kapacitet till så låg kostnad som möjligt i
              företagen är i dag mycket väsentligt, detta eftersom den globala
              marknaden har blivit mer projektorienterad. Utvecklingssatsningar
              är det som våra företag ska överleva på och inte bara anpassa
              sig till kinesisk kostnadssituation. Det behövs mer egna produkter
              i små och medelstora företag så att man kan styra marknadsprocessen
              och därmed sitt företags utveckling.
            </seg>
            <seg n="06543575">
              Jag tror inte att regeringen har en susning om vilka förutsättningar
              man står inför när man driver ett företag. Det är därför som bland
              annat alliansen har föreslagit en globaliseringskommission för
              att kunna fånga upp det här som uppenbarligen regeringen inte
              har förstått.
            </seg>
            <seg n="0ed4ce5d">
              Jag har tidigare nämnt DN-debatten i går. Jag hörde på Berit
              Högman här att detta inte skulle beröra LAS, men det gör det visst.
              Från Nuteks årsbok citeras: Det som i första hand avskräcker soloföretagare
              från att anställa är arbetsgivarens kostnader på grund av sjukfrånvaro,
              möjligheterna att säga upp anställda och svårigheterna att överblicka
              vad som gäller för en arbetsgivare. Det är alltså klockrent: LAS
              lyfts fram i detta.
            </seg>
            <seg n="9d3cc9a1">
              När man då i samma veva talar om att man ska ha en lagstadgad
              rätt till heltid, att man har medfinansiering, 3:12-regler, skattemål
              som gör att människor kan gå i konkurs även om de har rätt i sista
              instans eller att man låter skattemyndigheterna avgöra hur mycket
              investeringskapital som ska finnas i företagen, ja, då har vi
              hamnat vid vägs ände.
            </seg>
            <seg n="26ba6baa">
              Herr talman! Avslutningsvis vill jag säga detta: Att i det läge
              då man säljer sitt företag kunna få uppskov med reavinsten för
              att kunna starta ett nytt företag, som alliansen föreslår, är
              en fullständig självklarhet. Man skulle till och med kunna använda
              de pengarna till att starta andra företag.
            </seg>
            <seg n="6c7aec08">
              Allians för Sverige har ett antal punkter som på 100 dagar drastiskt
              skulle förändra situationen för svenskt näringsliv som så hett
              eftertraktas. Regeringen har nu i den sista svängen haft tolv
              år på sig utan att åstadkomma någonting som entreprenörerna uppfattar
              som en förbättring.
            </seg>
          </u>
          <note n="2e660edd">
            Överläggningen var härmed avslutad.
          </note>
          <note n="6364dce5">
            8 § Militära skjut- och övningsfält
          </note>
          <note n="2c35e44e">
            Föredrogs
          </note>
          <note n="7bc9fd7b">
            Talmannen konstaterade att ingen talare var anmäld.
          </note>
          <note n="a8018447">
            9 § Räddningstjänst och skydd mot olyckor
          </note>
          <note n="2c35e44e">
            Föredrogs
          </note>
          <note type="speaker" n="99d8e62f">
            Anf. 96 BERIT JÓHANNESSON (v):
          </note>
          <u who="berit_johannesson_da9748" xml:id="i-c553021f91fff44b-0" n="eb3c4c8f">
            <seg n="7838de77">
              Herr talman! När det gäller skjutfälten var vi alldeles överens,
              så där behöver vi inte diskutera, men här är vi inte riktigt överens.
            </seg>
            <seg n="2540963f">
              Medvetande, förslag och åtgärder om samhällets kriser samt hur
              man förebygger, hanterar och återställer efter en kris blir alltmer
              utvecklat. Propositionen Samverkan vid kris för ett säkrare samhälle
              som nu lämnats till riksdagen är ett utmärkt exempel på detta.
            </seg>
            <seg n="911d0ced">
              Den motion som vi har lämnat, Plan för omhändertagande av funktionshindrade
              vid katastrofer , som utskottet har behandlat, ska ses i ljuset
              av den allt större medvetenheten. Biståndsorganisationer och FN-organ
              saknar en strategi för hur de ska kunna bistå personer med funktionshinder
              vid katastrofer internationellt. Manualer saknas, och det är brist
              på utbildning på området.
            </seg>
            <seg n="42f75a95">
              Av den här anledningen tog Räddningsverket ett initiativ och
              genomförde en tredagarsutbildning i höstas i samarbete med bland
              annat Handikappförbundet. Det här tyckte vi var ett alldeles utmärkt
              initiativ. Vi tänkte vidare och ansåg att den här frågan måste
              lyftas upp även när det gäller den svenska verkligheten.
            </seg>
            <seg n="ebeeecc2">
              I regeringens skrivelse Uppföljning av den nationella handlingsplanen
              för handikappolitiken skriver regeringen under rubriken Tillämpning
              av regler för den bebyggda miljön: I och med att tillgängligheten
              ökar har också frångängligheten dvs. utrymning i nödsituationer
              kommit alltmer i fokus men är ej reglerad i nuvarande lagstiftning.
            </seg>
            <seg n="d3d2a4f6">
              I vår motion föreslår vi att Räddningsverket skulle få ett uppdrag
              att utforma en nationell plan för omhändertagande av funktionshindrade
              i samband med katastrofsituationer. Vi anser att det finns samma
              behov av översyn, utbildning och insatser när det gäller funktionshindrade
              här hemma som när det handlar om information, transporter och
              uppsamlingsplatser.
            </seg>
            <seg n="8d496d0d">
              Tyvärr tillstyrkte inte utskottet detta förslag, vilket är mycket
              beklagligt. Man hänvisar till att det är kommunerna som har ansvar
              enligt socialtjänstlagen och att varje kommun ska planera för
              att kunna hantera räddningsinsatser som kan förväntas uppstå i
              kommunen. Utskottet skriver att det ska framgå i kommunens handlingsprogram
              för räddningsinsatser vilken beredskap man ska ha och hur man
              ska hantera olika typer av situationer som kräver särskilda typer
              av insatser och resurser. Kommunerna har olika förutsättningar
              och riskbilder, skriver man, vilket gör att utskottet anser att
              planeringen bör ske lokalt.
            </seg>
            <seg n="295b6eaf">
              Självklart allt arbete sker lokalt. En kris som fordrar olika
              åtgärder sker alltid lokalt. Men det är inte detta vi sätter fokus
              på i motionen. En nationell handlingsplan skulle ge kommunerna
              råd och stöd och vara en hjälp för det arbete som måste ske lokalt.
              När nu kommunerna genom lagstöd ska få än större ansvar för att
              ta fram risk- och sårbarhetsanalyser skulle det vara bra med en
              nationell handlingsplan till stöd för arbetet när det gäller funktionshindrade.
              Jag är övertygad om att detta behov kommer att uppenbaras lite
              längre fram. Det är synd att inte riksdagen kunde ligga i framkanten
              i den här frågan.
            </seg>
          </u>
          <note n="96b92a79">
            Därför, fru talman, yrkar jag bifall till Vänsterpartiets reservation.
          </note>
          <note type="speaker" n="0dbb1672">
            Anf. 97 BRITT-MARIE LINDKVIST (s):
          </note>
          <u who="britt-marie_lindkvist_887c1c" xml:id="i-3fb26860e427ba00-0" n="af9ffeda" next="i-414993e2700d52ba-0"/>
          <note n="3bd473f5">
            Fru talman! Jag inleder med att yrka bifall till utskottets förslag
            och avslag på reservationen.
          </note>
          <u who="britt-marie_lindkvist_887c1c" xml:id="i-414993e2700d52ba-0" n="af9ffeda" prev="i-3fb26860e427ba00-0">
            <seg n="f0e50150">
              Nu är vi inte så väldigt oense i det här. Det är en väldigt viktig
              fråga som Berit Jóhannesson tar upp. Men som Berit själv säger:
              Det är ju kommunerna som ska göra en handlingsplan för hur de
              ska handha och ha beredskap för vissa kriser. Det är inte så väldigt
              många år sedan vi införde detta, och det har fungerat väldigt
              bra. Jag försökte häromdagen ta reda på hur många kommuner som
              hade denna handlingsplan. Jag fick inte fram någon exakt summa,
              så någon sådan vågar jag inte nämna. Jag kan dock säga att det
              var över 90 %, och det är ju väldigt bra.
            </seg>
            <seg n="71cd9873">
              Det är heller inte så att räddningstjänstpersonalen är outbildad
              när det gäller att ta hand om handikappade. Här sker en utbildning
              kontinuerligt. Hur hanterar man rullstolar? Hur hanterar man bårar
              och sängar? Vad händer om det inträffar en katastrof, en brand
              eller någonting annat, i exempelvis ett särskilt boende? Det där
              kan man faktiskt och lyckas väldigt bra med.
            </seg>
            <seg n="422f466e">
              De flesta kommuner har dessutom någonting som kallas Posomgrupper
              det känner säkert Berit till där socialtjänst, räddningstjänst,
              polis, länsstyrelse och präster ingår. De tränar regelbundet vad
              som händer vid en katastrof. Det är deras uppgift att ta hand
              om var uppsamlingsplatser finns, hur informationen till de drabbade
              sköts och så vidare.
            </seg>
            <seg n="f57a4974">
              I Malmö har vi testat detta. Vi hade en sprängning mitt inne
              i stan för en del år sedan, och då trädde Posomgruppen in direkt
              och tog hand om de drabbade. Dessa var chockade, naturligtvis
              alla fönster och allting var ju sönder. Man evakuerade dem till
              uppsamlingsplatser, och så kom präster, sjukvårdare sjukvården
              ingår också i detta och socialtjänst och tog hand om de chockskadade
              människorna. Det fungerade ypperligt.
            </seg>
            <seg n="47894c1b">
              När det då sägs att vi ska ha en nationell handlingsplan kan
              man därför tycka att det blir lite kaka på kaka. De som är absolut
              bäst på att ta hand om sådant här är ju kommunerna. De känner
              sin kommun och känner ofta till invånarna. Hur många handikappade
              människor finns här? Hur många särskilda boenden har vi? Hur många
              äldre har vi som behöver denna hjälp, och så vidare?
            </seg>
            <seg n="f28adfcc">
              Därför anser vi fortfarande, som sagt, att detta helt och hållet
              ska ligga på kommunerna.
            </seg>
          </u>
          <note n="2e660edd">
            Överläggningen var härmed avslutad.
          </note>
          <note n="f337fb77">
            10 § Totalförsvarsplikt och samhällstjänst
          </note>
          <note n="2c35e44e">
            Föredrogs
          </note>
          <note type="speaker" n="5fe3babb">
            Anf. 98 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-9bc2aaad1056e0f4-0" n="829c9045">
            <seg n="b6c5fb76">
              Fru talman! Sveriges försvarspolitik i dag, men också i går,
              kan i väldigt hög grad sägas bygga på ett värnpliktssystem. Det
              har varit en av grundbultarna under en mycket lång tid.
            </seg>
            <seg n="01391358">
              Låt oss också konstatera att när det säkerhetspolitiska läget
              förändras är det viktigt att den nationella försvarsorganisationen
              ses över och anpassas. I den delen kan vi konstatera, vi som är
              här i kammaren i dag, att vi har kommit en bra bit på vägen i
              det vi kallar anpassning. Vi har gått från ett invasionsförsvar
              till ett insatsförsvar och gjort mycket stora strukturella förändringar
              i vår grundorganisation.
            </seg>
            <seg n="b805ffb9">
              Det är viktigt att komma ihåg att dagens säkerhets- och försvarspolitik
              bygger på de hotbilder vi ser som aktuella i dagsläget. Men det
              är också viktigt att vi har en organisation som ger oss möjligheter
              att snabbt anpassa oss om andra hotbilder skulle byggas upp runtomkring
              oss.
            </seg>
            <seg n="487c9a46">
              Som medborgare i ett demokratiskt styrt land har vi alla rätt
              till trygghet och säkerhet. Det är också vår skyldighet att ställa
              oss till förfogande för en utbildning när plikten så kräver. Vad
              som dock också är viktigt att konstatera är att samhället inte
              ska plikta in fler människor än vad som är nödvändigt utifrån
              det säkerhetspolitiska läget.
            </seg>
            <seg n="384c6521">
              Det är alltså av stor vikt att samhället kan garantera människors
              och vårt lands trygghet och säkerhet genom en väl fungerande och
              kompetent personalorganisation inom Försvarsmakten. För att uppnå
              detta är personalförsörjningen kanske det viktigaste redskapet.
            </seg>
            <seg n="3de15833">
              Den bästa garanten för ett kompetent försvar med en folklig förankring,
              som jag ser det, är att värnpliktssystemet bibehålls. Jag har
              tidigare sagt, vilket jag står för, att jag och Centerpartiet
              har ambitionen att vi i framtiden ska kunna kalla in alla, det
              vill säga både kvinnor och män, för att fullgöra en mönstringsplikt.
              Det skulle göra försvaret till en angelägenhet för alla medborgare
              i vårt land. Så är det inte riktigt i dag, och det tycker jag
              är tråkigt. Jag tror också att det ytterligare skulle effektivisera
              vårt försvar.
            </seg>
            <seg n="0c89b5a1">
              Fru talman! Jag och Centerpartiet menar alltså att plikten är
              en god garant för att vi får en bra bemanning i vår försvarsmakt.
              Däremot är det viktigt att den mönstrandes motivering inför att
              fullgöra en värnplikt värderas högt vid ett inskrivningsbeslut.
              Värnplikten kan i dag genomsyras av en större frivillighet eftersom
              vi inte tar in så många som vi gjorde i går, men det är ändå den
              som är bäst lämpad för en befattning som ska tas ut till en uppgift.
              Det tycker jag är viktigt att slå fast.
            </seg>
            <seg n="43b3ee87">
              Därigenom är det av vikt att värnplikten ska ses som en förmån
              att få genomföra. Det är speciellt viktigt när jag samtidigt säger
              att vi ska ha en större del av frivillighet. Det kan åstadkommas
              genom att vi har en bra och effektiv utbildning. Det efterfrågar
              människor, speciellt ungdomar. Men vi ska också ge en fullgod
              civil meritvärdering. Det ska vara en god arbetsmiljö och acceptabla
              ekonomiska villkor inom Försvarsmakten även för värnpliktiga.
              Vidare är det centralt att värnpliktssystemet respekterar individernas
              fria vilja och integritet samt speglar de demokratiska värderingar
              vi har i vårt samhälle. Vi anser också att viljan till senare
              tjänstgöring i utlandsstyrkan ska vara ett tydligt urvalskriterium
              för att få fullgöra sin värnpliktstjänstgöring.
            </seg>
            <seg n="f44cb29c">
              Fru talman! Värnplikten är principiellt viktig eftersom den slår
              fast att oavsett bakgrund ska en person kunna tas ut till plikttjänstgöring.
              Försvarsmakten ska inte bygga sin bemanning på att man erbjuder
              människor bra betalt eller tar in den som är mest villig att ta
              till vapen. Det är inte den Försvarsmakten vi vill ha. Inom Försvarsmakten
              är motivationen givetvis viktig, men den verksamhet som bedrivs
              är inte så beskaffad att det bara är frivilligheten som ska vara
              utslagsgivande. Då får vi fel urvalskriterier. Målet med rekryteringen
              är att få personer med rätt kompetens och värderingar.
            </seg>
          </u>
          <note n="686283c4">
            Fru talman! Jag yrkar bifall till vår reservation nr 2 under
            punkt 2.
          </note>
          <note type="speaker" n="93fa1315">
            Anf. 99 OLA SUNDELL (m):
          </note>
          <u who="ola_sundell_963beb" xml:id="i-84d92d34a676157d-0" n="bcbeb9ae">
            <seg n="9c58590a">
              Fru talman! Det är nästan så att vi är lika stora värnpliktskramare
              i Moderaterna som i Centerpartiet. Men det är bara nästan. Vi
              är något mindre åtminstone när det gäller värnpliktskramandet.
            </seg>
            <seg n="e0dbe1ac">
              Vi ska betänka att situationen är en annan i dag än när värnplikten
              verkligen behövdes. Mot bakgrund av att de militära hoten i dag
              bedöms som tämligen osannolika är situationen en helt annan. Visst
              ska landet fortfarande försvaras. Det är grundläggande för vår
              försvarstanke. Men den uppgift som är dimensionerande i dag för
              svenska försvaret är inte invasionsförsvaret utan den internationella
              insatsen. Det innebär att materielsystem, personalsystem och allt
              annat måste anpassas just till den uppgiften. Till det följer
              också i dag att en ny uppgift kommer att adderas till Försvarsmakten,
              nämligen behovet av att använda sig av militär kapacitet i händelse
              av storskalig terrorism.
            </seg>
            <seg n="64dd45b7">
              Just de delarna ställer helt andra krav på personalen än vad
              de gjorde i går. Behovet i dag av mängder av människor massarmén
              behövs inte längre. Det är snabba insatser och hög tillgänglighet
              som är avgörande för om insatsen är lyckad eller ej. Det kommer
              också att påverka uttagningen till personalen på olika sätt. Då
              är naturligtvis värnplikten, som i grunden är anpassad efter stora
              volymer, till viss del enligt min mening nästan på väg ut. Jag
              ser i framtiden i alla fall att kanske värnplikten ska vara kvar
              på något sätt, men det är trots allt en uppgift för Försvarsmakten
              att vara vägledande för hur systemet ska utformas.
            </seg>
            <seg n="4b4ff9e4">
              Legitimiteten för både försvaret och värnplikten baseras enligt
              min mening inte på antalet förband eller hur många som gör värnplikten
              utan på kopplingen mellan uppgiften och skattebetalarna, det vill
              säga att svenska folket känner att den är tydlig och klar samt
              att de är beredda att dels ställa upp i form av att göra sin värnplikt,
              dels betala en slant till svenska försvaret. Just sambandet mellan
              en tvingande lag och den uppgift som finns måste enligt min mening
              förtydligas. I dag är det alldeles för luddigt mellan den tvångslag
              som de facto finns och den delvis nya uppgift som försvaret har.
            </seg>
            <seg n="859fac4f">
              Jag ser en pliktutredning som ett sätt att åstadkomma ett resonemang
              i frågorna som tydliggör uppgiften och den lagstiftning som ligger
              bakom.
            </seg>
            <seg n="69299947">
              Jag tycker att vi nöjer oss med detta. Jag yrkar bifall till
              reservation nr 2, som rör tjänstgöring utomlands. Sedan får vi
              höra vad majoriteten säger.
            </seg>
          </u>
          <note type="speaker" n="44f27e89">
            Anf. 100 ALLAN WIDMAN (fp):
          </note>
          <u who="allan_widman_6a403b" xml:id="i-35bdb010b5c235f6-0" n="8abc201a">
            <seg n="40af797c">
              Fru talman! Plikten som vi känner den har sina historiska rötter
              i franska revolutionen. Den fick ett stort genomslag under de
              för Frankrike så framgångsrika Napoleonkrigen i början av 1800-talet.
              Det riktigt stora genombrottet väntade ytterligare ca 100 år.
              Under första världskriget visade pliktlagarna att de var ett utmärkt
              sätt att föda den tidens krigsmaskineri. Vi vet alla hur många
              hundratusentals unga män som släppte livet till i Frankrike och
              i Tyskland åren 19141918.
            </seg>
            <seg n="f592bd85">
              Den engelske militärhistorikern John Keegan skriver i sin bok
              om krigets historia att det totala kriget i ett framtida Europa
              nu är en utopi. Han kopplar detta just till att det stora flertalet
              länder i Europa har avskaffat sitt pliktsystem. Det finns inga
              massarméer längre. Det finns mycket små begränsade försvarsmakter
              med ett litet antal, i och för sig mycket tillgängliga men ändå
              begränsade, insatsförband. Hans konstaterande ger egentligen upphov
              till ett antal frågor, till exempel vad som hade hänt om plikten
              aldrig hade införts i Europas stater. Hade vi haft de krig vi
              har haft? Hade det blivit ett första och ett andra världskrig
              i det totala krigets tecken? Det slår mig också att med den utgångspunkten,
              fru talman, blir pliktens avskaffande att jämställa med nedrustning.
              Jag undrar om den politiska vänstern i vårt land har funderat
              på det.
            </seg>
            <seg n="c4826d80">
              Det historiska perspektivet är intressant. Det visar nämligen
              att personalförsörjningen alltid måste kopplas till försvars-
              och säkerhetspolitiska krav. Jag kan konstatera att vi för ungefär
              100 år sedan följde det övriga Europa när det gällde att införa
              pliktlagstiftningen. Frågan är nu vad som händer när det övriga
              Europa i stort sett mangrant också kommit att avskaffa dessa pliktlagar.
            </seg>
            <seg n="465a81d2">
              Globaliseringen är ett faktum. På det försvars- och säkerhetspolitiska
              området innebär detta att det inte längre går att skilja på nationell
              och internationell säkerhet. Den instabilitet som finns runtom
              på jorden sprider sig som ringar på vattnet. Jag vill här gärna
              upprepa, som jag tycker, utmärkta ord av Natos generalsekreterare
              Jaap de Hoop Scheffer när han beskriver sambandet: If we dont
              go to Afghanistan, Afghanistan will come to us .
            </seg>
            <seg n="221ab2da">
              Det är ett faktum att i allt större utsträckning hävdas svensk
              säkerhet i dag utanför våra gränser. Mot denna bakgrund och mot
              bakgrund av den stora stabilitet som vi har säkerhetspolitiskt
              i vårt närområde är de internationella operationerna numera en
              allmänt erkänd huvuduppgift. Denna huvuduppgift ställer krav på
              omedelbart tillgängliga förband med mycket hög kompetens som kan
              sättas in både inom och utom landet.
            </seg>
            <seg n="95ad0c7c">
              Men med stöd av pliktlagar kan vi inte skicka soldater utomlands,
              trots att just detta är vårt mål. För att travestera vår överbefälhavare
              och försvarsministern: Vi ska övergå till ett insatt insatsförsvar,
              men vi rekryterar och utbildar fortfarande ett förrådsställt och
              mobiliserande invasionsförsvar. Detta kommer Sverige i längden
              inte att ha råd med. Vi har inte råd med att två av tre utbildade
              personer aldrig kommer till användning för det som är vår myndighets
              huvuduppgift.
            </seg>
            <seg n="429786ff">
              Till detta, som jag menar kvalificerade slöseri med skattemedel,
              ska också läggas de olägenheter som plikten i dag innebär för
              unga svenska män. Med hot om frihetsberövande konfiskerar samhället
              ett knappt år av de enskilda unga männens liv, och numera gör
              vi detta utan att kunna peka på någon hotbild som motiverar denna
              konfiskation.
            </seg>
            <seg n="2310c686">
              Fortfarande, den dag som i dag är, döms unga män enligt lagen
              om totalförsvarsplikt till fängelse för sin vapenvägran. År 2004
              är det år som vi har den mest aktuella statistiken från. Då dömdes
              130 personer i svenska domstolar. Över 30 av dessa dömdes till
              fängelsestraff.
            </seg>
            <seg n="98da0586">
              Det tragikomiska är att i samma ögonblick som dessa unga män
              döms friskrivs de från tjänstgöring av Försvarsmakten. Det sker
              med automatik. Rättsväsendet belastas i onödan. Försvarsmakten
              får inga rekryter. Och för den enskilde innebär domen, en straffrättslig
              dom, en social katastrof.
            </seg>
            <seg n="a639d039">
              Fru talman! I detta system finns bara förlorare; det finns inga
              vinnare.
            </seg>
            <seg n="403416a5">
              Folkpartiet liberalerna stöder de tankar som ligger bakom Tasso
              Stafilidis motion i det här ärendet. Han föreslår att man ska
              upphäva de bestämmelser i totalförsvarspliktlagen som innebär
              att man kan få fängelsestraff i samband med vägran. Folkpartiet
              menar att man över huvud taget inte ska utdöma några påföljder,
              må de innebära frihetsberövande eller inte. Men vi ställer oss
              bakom de grundläggande tankarna som finns i Tasso Stafilidis motion,
              och detta har vi utvecklat i ett särskilt yttrande.
            </seg>
            <seg n="e8aa1c69">
              Min slutsats är att plikten har tjänat ut; precis som för den
              militära alliansfriheten är bästföredatum passerat. Plikten saknar
              relevans för de utmaningar som ligger framför det svenska försvaret.
            </seg>
            <seg n="232df486">
              I förra veckan presenterade Försvarsmakten en attitydundersökning
              som bekräftar att legitimiteten har gått förlorad. I dag är det
              47 % av dem som, nota bene, har genomfört plikten som är för ett
              avskaffande av pliktlagarna, att jämföra med de 39 % som vill
              behålla dem. Det är min tro att detta ifrågasättande av pliktlagstiftningen
              kommer att dyka upp mycket plötsligt och få en bred omfattning
              i samhället. Jag tror att pliktsystemet kommer att bli en bomb
              som har förutsättningar att explodera i ansiktet på ansvariga
              politiker.
            </seg>
            <seg n="469a1a10">
              Bilmärket BMW brukar säga att de inte följer utvecklingen, att
              de leder den. Det finns risk för att den försvarspolitiska debatten
              i Sverige får ett rakt motsatt perspektiv. Alltför ofta leder
              det till att den politiska styrningen blir marginell. Det blir
              inte Sveriges folkvalda som styr utvecklingen. Det blir massmedierna,
              det blir myndigheter och det blir intresseorganisationer, och
              detta är naturligtvis inte bra.
            </seg>
            <seg n="80ba03ad">
              Jag vill yrka bifall till reservation nr 2. Jag har redan gjort
              tydligt att Folkpartiet vill gå längre, men, fru talman, det goda
              får inte bli det bästas fiende.
            </seg>
          </u>
          <note type="speaker" n="eb5900c8">
            Anf. 101 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-ebda3dbeb3f02dd0-0" n="e02895f9" next="i-e057c6c40f69b9a1-0"/>
          <note n="eca925ab">
            Fru talman! Jag vill börja med att yrka bifall till reservation
            2 under punkt 8.
          </note>
          <u who="else-marie_lindgren_5bcef0" xml:id="i-e057c6c40f69b9a1-0" n="e02895f9" prev="i-ebda3dbeb3f02dd0-0">
            <seg n="9efacfeb">
              Totalförsvarsplikten har varit och är en förutsättning för att
              Försvarsmakten ska kunna lösa sina åtaganden. Att med plikt kunna
              göra det möjligt för Försvarsmakten att rekrytera, utbilda och
              förbandsätta kompetent personal med olika bakgrund är en god grund.
              Pliktlagen är även en försäkring för oss om Sverige skulle hamna
              i ett läge där vi behöver rekrytera fler än på frivillig väg,
              dels för att den internationella situationen kan komma att kräva
              snabb och kraftig förstärkning, dels om vårt eget land skulle
              hamna i ett allvarligt läge.
            </seg>
            <seg n="a842b8ad">
              Som Försvarsmakten bedömer det kommer vi att utbilda minst 8
              500 soldater per år för att bemanna den insatsorganisation som
              vi i riksdagen har beslutat om. Kristdemokraterna har länge uttryckt
              att vi med pliktlagen som grund ska gå mot ett rekryteringsförfarande
              på mer frivillig väg. Det är det som sker nu. Den framtida soldatutbildningen
              måste bygga på stark motivation och lämplighet för den utbildning
              som soldaten behöver. Den kan se olika ut för olika uppgifter.
              Med den nya utbildning som införs i år tar Försvarsmakten sikte
              på att insatsorganisationens grupper, plutoner och kompanier ska
              hållas samman hela vägen, från grundutbildning till insats.
            </seg>
            <seg n="7a4d7feb">
              Det måste då falla sig naturligt att det redan vid mönstringen
              ska finnas en tydlig indikation på att rekryteringen till militärtjänstgöringen
              går ut på att man är beredd att tjänstgöra internationellt.
            </seg>
            <seg n="ccaf58e2">
              Dessutom måste mönstringsförfarandet förbättras utifrån att den
              tjänst som man har fått sig tilldelad och som man också accepterat
              verkligen blir den uppgift som man sedan går in i. Alltför många
              exempel visar på det motsatta. Försvarsmakten och Pliktverket
              bör samordna sig betydligt bättre än i dag, allt för att vi ska
              få ut det bästa av våra pojkar och flickor som är beredda att
              göra en stor insats för vårt land.
            </seg>
            <seg n="8124eec2">
              Fru talman! Beträffande den internationella tjänstgöringen är
              det bra att man nu enats om villkoren och försäkringar för officerare
              och även för soldater och deras hemmavarande anhöriga. Men utvecklingen
              går framåt, och för att utlandstjänstgöring ska bli ett naturligt
              inslag krävs det att man ser över alla områden inom tjänstgöringsgraden.
            </seg>
            <seg n="16030367">
              De flesta av våra missioner gör vi tillsammans med andra länder,
              inte minst de nordiska. Därför behövs det en översyn för att anpassa
              vårt rotationssystem till exempel till de nordiska ländernas.
              Då gäller det fler hemmaperioder, men längre tjänstgöring, lön
              och skattelättnader. Detta kommer sammantaget att göra internationell
              tjänstgöring attraktiv. Det ska, som ÖB uttryckt det vid något
              tillfälle, vara bränsle för karriären och inte en bromskloss att
              ha tjänstgjort internationellt i Försvarsmakten.
            </seg>
            <seg n="45ffbe2a">
              Fru talman! Utifrån några av de motioner som behandlas i detta
              ärende vill jag göra följande kommentarer.
            </seg>
            <seg n="26f1a436">
              Ett viktigt inslag i rekryteringen till Försvarsmakten är hur
              tillgänglig informationen om mönstring och plikttjänstgöring är
              i dag. Når vi flickorna med bra information? Jag anser att man
              här borde göra betydligt mer. Kristdemokraterna har sedan länge
              ansett att alla flickor ska få personlig information om mönstring
              och vad det innebär att göra militärtjänstgöring. Det ska de få
              det kalenderår de fyller 18 år.
            </seg>
            <seg n="1a688737">
              Många känner inte till hur de ska göra för att söka egna vägar
              att nå information. Med en personlig information tillsammans med
              ett nytt selekterat mönstringsförfarande skulle man med stor sannolikhet
              få fler flickor rekryterade. Vi borde börja här.
            </seg>
            <seg n="41e0984f">
              För att behålla kvinnor i Försvarsmakten ser vi kristdemokrater
              positivt på det gender adviser -system som Försvarsmakten nyligen
              informerade utskottet om och som man nu arbetar med.
            </seg>
          </u>
          <note type="speaker" n="94467d3c">
            Anf. 102 BERIT JÓHANNESSON (v):
          </note>
          <u who="berit_johannesson_da9748" xml:id="i-c553021f91fff44b-1" n="eb3c4c8f">
            <seg n="7b40abbf">
              Fru talman! Kolleger! Jag hade tänkt prata enbart om kvinnor
              och plikt, men det känns som om jag måste gå in lite på det som
              Allan Widman satte i gång.
            </seg>
            <seg n="235b86d0">
              Vi kan gå tillbaka i historien. Det finns tidiga historiska beskrivningar.
              Under 1600-talet hade man stora arméer bestående av yrkessoldater.
              De sålde sig till vilket land som helst som kunde ge dem den största
              solden; det är därför det heter soldater.
            </seg>
            <seg n="5f316c6e">
              Jag tycker att Allan Widmans syn på yrkessoldater och att det
              skulle vara ett sätt att undvika krig om vi slopade pliktsystemet
              är ganska huvudlöst. Krig undviker man genom att förebygga konflikter.
              Det gör man genom nedrustning och arbete inom FN. Det är väldigt
              viktigt.
            </seg>
            <seg n="412f34e0">
              Ni vet alla att jag med bestämdhet hävdar att vi måste ha ett
              fortsatt värnpliktsförsvar. Det är framför allt för kvalitetens
              skull, men också för den demokratiska insynen i vår försvarsmakt.
              Många personer ska ha insyn i Försvarsmakten. Att vi inte ska
              ta ut fler än vad som behövs för tillfället är en helt annan sak.
              Pliktsystemet gör faktiskt att alla grupper i samhället kan tas
              ut till plikt. Det gäller inte kvinnor än så länge. Det kommer
              jag att prata om strax.
            </seg>
            <seg n="9c8ca4fd">
              Allan Widman nämnde en massa siffror som jag inte känner igen.
              Enligt de uppgifter jag har har antalet som har fått anstaltsvistelse
              minskat från 17 personer år 2000 till 5 personer år 2004. Det
              var ungefär samma mängd soldater som togs ut under den perioden.
            </seg>
            <seg n="8e81c6e6">
              Ett pliktsystem innebär naturligtvis plikt. Därför finns det
              också ett sätt att straffa dem som inte ställer upp. De allra
              flesta är sådana som har struntat i att inställa sig till militärtjänst
              eller avbrutit den utan giltigt skäl. Jag är övertygad om att
              man ute på förbanden arbetar mycket mer med detta, det vill säga
              de som avbryter utan giltigt skäl. Vi har en ganska stor avgång
              bland värnpliktiga. Det kan ju vara så att befälen inte har pratat
              med dessa personer. De kanske hade kunnat få en vanlig avgång
              i stället för att avvika från regementet.
            </seg>
            <seg n="d9c96fb8">
              Nu kommer jag till det som vår reservation handlar om.
            </seg>
            <seg n="c9c3bc00">
              Värnplikten och vår syn på värnplikt, de krav vi ställer på den
              när det gäller utbildningens kvalitet, meritvärdering, ekonomisk
              ersättning och så vidare, kan vi prata väldigt mycket om. Nu ska
              jag i stället prata om kvinnorna.
            </seg>
            <seg n="5c25393c">
              Jag ska än en gång plädera för och faktiskt försöka få riksdagen
              att bifalla förslaget att göra värnplikten könsneutral. Jag ger
              mig inte.
            </seg>
            <seg n="6f91768e">
              Motivet till detta är att Försvarsmakten behöver kvinnorna och
              kvinnors kompetens. Man kan inte utesluta halva befolkningen när
              man pratar om folkförankring. Det handlar om trovärdighet. Detta
              gäller oavsett hur många som behöver tas ut till tjänstgöring.
            </seg>
            <seg n="562858e5">
              Försvarsmakten måste bli mer jämställd och en arbetsplats som
              inte trakasserar någon på grund av kön, etniskt ursprung eller
              sexuell läggning. För att på allvar göra Försvarsmakten jämställd
              är det en viktig åtgärd att utöka totalförsvarsplikten till att
              också gälla kvinnor. Om det skulle ske genom de nuvarande villkoren
              skulle vi alla vara böjda, grå och gamla innan det blir ett ordentligt
              genomslag av kvinnor i Försvarsmakten.
            </seg>
            <seg n="6f18cf8c">
              En könsneutral mönstring och pliktutbildning skulle ge en bredare
              rekryteringsbas och naturligtvis jämnare könsfördelning och klara
              kvalitetsförbättringar i Försvarsmakten.
            </seg>
            <seg n="034a3bba">
              I ett omstrukturerat försvar där vi i större utsträckning ska
              ut i internationella insatser är det än viktigare att vi får rätt
              person på rätt plats. Med en bredare bas av både kvinnor och män
              kommer det naturligtvis att bli lättare att få rätt person på
              rätt plats, även när det är ett lågt uttag som i dag.
            </seg>
            <seg n="b3edfbbe">
              Om riksdagen fortsätter att säga nej kan vi i stället få en minskad
              effektivitet, rekryteringsproblem och legitimitetsproblem. Det
              mest paradoxala i den här diskussionen är att alla vill uppnå
              en jämn könsfördelning, men det finns ett motstånd mot att införa
              en könsneutral plikt.
            </seg>
            <seg n="a54ce2eb">
              Utskottet skriver positivt om kvinnor i försvaret men konstaterar
              att nackdelarna överväger fördelarna när det gäller att införa
              en könsneutral plikt. Jag tycker att det är precis tvärtom. Det
              blir legitimitetsproblem om halva befolkningen exkluderas. Att
              man ytterligare begränsar rörelsefriheten om även kvinnor inkluderas
              är ett annat argument. Man vill ju att de ska göra värnplikt på
              frivillig väg. När de har sagt att de vill göra värnplikt går
              de ju under samma lagstiftning som männen. Det argumentet håller
              inte.
            </seg>
            <seg n="da855957">
              Det sista argumentet i det som utskottet pratar om är att det
              är kostsamt. Vi har fått en skrivelse till riksdagen. I den föreslås
              att man ska göra ett första uttag genom en webbaserad mönstring.
              Det innebär att man på ett mycket enkelt sätt kan inkludera kvinnor.
              Då blir kostnaderna minimala.
            </seg>
            <seg n="d9c9e218">
              Då tycker jag att den sista bastionen i att behålla plikten bara
              för män har fallit. Det enda logiska med tanke på allas positiva
              syn på kvinnor i försvaret är faktiskt att besluta om en könsneutral
              plikt.
            </seg>
            <seg n="9b62d77d">
              Ett bifall till Vänsterpartiets reservation skulle ge det resultatet.
              Därför yrkar jag bifall till Vänsterpartiets reservation 1.
            </seg>
          </u>
          <note type="speaker" n="05a7e078">
            Anf. 103 ALLAN WIDMAN (fp) replik:
          </note>
          <u who="allan_widman_6a403b" xml:id="i-35bdb010b5c235f6-1" n="8abc201a">
            <seg n="7811bf63">
              Fru talman! Om Berit Jóhannesson hade lyssnat noga var den slutsats
              som inte jag utan den engelske militärhistorikern John Keegan
              drog inte att man genom att avskaffa pliktsystemet tar bort krigsrisken.
              Vad jag pratade om var att effekten av ett krig alltså det totala
              krig som vi upplevde under andra världskriget inte blir möjlig
              med de små förband som finns i Europas stater i dag. Det var hans
              poäng.
            </seg>
            <seg n="cfa12443">
              Jag håller naturligtvis med om att det är allmän nedrustning,
              förtroendeskapande åtgärder och internationellt politiskt agerande
              som minskar konfliktrisken. Vad han talade om var att minska omfattningen
              av krigiska handlingar.
            </seg>
            <seg n="a91c1b5f">
              De siffror som jag nämnde emanerar från Brottsförebyggande rådet.
              Jag konstaterar att Berit Jóhannesson tar upp vägransfallen. Hon
              tar upp avvikarfallen men inte de så kallade mönstringsvägrarna.
              De träffas också av straffrättsliga påföljder. Det kan nog åtminstone
              delvis förklara skillnaden mellan din och min statistik. Jag kommer
              att i skrift tillhandahålla de uppgifter som jag har stött mig
              på i riksdagen i dag. Jag har dem inte tillgängliga här.
            </seg>
            <seg n="4d9351cd">
              Berit Jóhannesson säger att pliktsystemet gör att vi får en väldigt
              representativ sammansättning på våra grundutbildningsförband.
              Jag ifrågasätter det. Bland de människor som i dag utbildas till
              soldater i vårt land är det ett bedövande stort inslag av etniskt
              svenska män med gymnasieutbildning; de är dessutom väldigt unga.
              Det är en ytterligt liten del av hela vårt befolkningsspektrum
              som är representerat med det system som Berit Jóhannesson talar
              så varmt för.
            </seg>
            <seg n="f1dc1e98">
              Jag vill som avslutning ställa en fråga. För tre eller fyra veckor
              sedan dömdes en ung man i Blekinge till frihetsberövande därför
              att han hade vägrat att tjänstgöra. Tycker Berit Jóhannesson att
              detta är humant i Sverige 2006?
            </seg>
          </u>
          <note type="speaker" n="879a7ffe">
            Anf. 104 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-c553021f91fff44b-2" n="eb3c4c8f">
            <seg n="0934f2a6">
              Fru talman! Det är bra att vi är överens om den första delen
              som du förklarade. Det som du förklarade första gången verkade
              nämligen lite konstigt.
            </seg>
            <seg n="e78c4068">
              Jag menar att det skulle vara mindre risk för krig om vi inte
              hade ett värnpliktsförsvar. Då är vi överens om det och om att
              det är andra saker som behövs för att undvika krig och för att
              förebygga konflikter.
            </seg>
            <seg n="db9a1182">
              Jag kan hålla med om att vi inte har tillräckligt många av våra
              invandrare med i försvarsutbildningen i dag. Därför måste vi jobba
              för att vi ska ha det. Försvarshögskolan har gjort en undersökning
              som visar att vissa av testerna är diskriminerande för människor
              med annan etnisk bakgrund, och då kan vi jobba vidare med det.
            </seg>
            <seg n="f8df5a77">
              Vitsen med värnplikten är att den ska vara representativ. Vi
              kan naturligtvis inte säga att det ska vara ett visst antal som
              har sitt ursprung i Turkiet och så vidare. Men det ska finnas
              en bra och representativ beredskap inne i Försvarsmakten. Det
              är helt klart. Det handlar om den demokratiska kontrollen av Försvarsmakten,
              alltså att människor från olika samhällsgrupper får inblick i
              och kunskap om hur Försvarsmakten fungerar.
            </seg>
            <seg n="98e51fa5">
              Sedan är det naturligtvis också viktigt i det avseendet att man
              är med och försvarar sitt land. Vi har ju det som en grund. I
              internationella insatser, inte att förglömma, är det viktigt med
              människor med olika etniska bakgrunder och både kvinnor och män.
              Det är viktigt när vi går ut i internationella insatser.
            </seg>
            <seg n="6fd7e4f6">
              Om vi går ut i internationella insatser och inte har tillräckligt
              många kvinnor med har vi det väldigt svårt. I många av de konflikter
              som vi ser i dag har det till exempel förekommit massvåldtäkter.
              Hur ska en kvinna få förtroende för en manlig soldat när hon har
              blivit våldtagen av en manlig soldat, dock från ett annat land?
              Men det är oerhört väsentligt att vi faktiskt är representativa
              och har den demokratiska kontrollen.
            </seg>
          </u>
          <note type="speaker" n="61ba9736">
            Anf. 105 ALLAN WIDMAN (fp) replik:
          </note>
          <u who="allan_widman_6a403b" xml:id="i-35bdb010b5c235f6-2" n="8abc201a">
            <seg n="7a1d7bd5">
              Fru talman! Jag kan konstatera att den myndighet som i fredstid
              har rätt att bruka våld mot enskilda medborgare, polismyndigheten,
              utan ett pliktsystem lyckas mycket bättre med att få en representativitet
              som är bred när det gäller sammansättningen i poliskåren. Berit
              Jóhannesson säger att de dessutom ska vara med och försvara sitt
              land.
            </seg>
            <seg n="7dbd0880">
              Ibland tycker jag att Berit Jóhannesson sitter på olika stolar.
              Hon ingår i Försvarsberedningen, och hon skriver varje år till
              försvarsutskottet här i riksdagen: Inom överskådlig tid föreligger
              inga militära hot mot Sverige. Hon är med och beslutar om en internationell
              inriktning. Men när hon ska försvara pliktsystemet faller hon
              tillbaka i den gamla goda territorialförsvarstanken. Jag tycker
              att detta är något märkligt.
            </seg>
            <seg n="0bbf58ec">
              Jag tycker också att det är märkligt att de som försvarar ett
              pliktsystem som nu har varit i kraft i snart 100 år fortfarande
              säger: Jo, vi har lite problem med representativiteten. Vi ska
              ha fler kvinnor, vi ska ha fler invandrare och så vidare.
            </seg>
            <seg n="aca331c4">
              Ni har haft 100 år på er att fixa detta. Slutsatsen, Berit Jóhannesson,
              är att detta system inte levererar den representativitet som du
              efterlyser.
            </seg>
          </u>
          <note type="speaker" n="7387d1a1">
            Anf. 106 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-7e9ff51446a49f73-0" n="eb3c4c8f" next="i-739d1af585a2d59d-0">
            <seg n="e61841db">
              Fru talman! Vi har haft en formell rätt för kvinnor att finnas
              inom olika yrken. Vi har haft en formell jämställdhet under ganska
              många år. Tyvärr finns inte den i verkligheten trots att vi har
              haft en formell rätt, om du förstår vad jag menar. Det tar alltså
              tid. Försvarsmakten är en oerhört mansdominerad och oerhört traditionstyngd
              organisation, och vi jobbar för att kvinnor ska in där. Att också
              Försvarsmakten nu tycker det är ett jättestort steg. Vi tycker
              att människor från andra kulturer ska representeras inom Försvarsmakten,
              och det är också mycket viktigt. Och vi jobbar för det. Men detta
              har varit som en främmande fågel. Vi vill ha in kvinnor, och vi
              vill ha in människor från andra kulturer i Försvarsmakten.
            </seg>
            <seg n="d9242ce9">
              Jag talar också om att försvara landet. Då har vi incidentberedskap,
              och vi har också kontroll av våra gränser. Jag tycker att det
              är väldigt viktigt att ha denna beredskap.
            </seg>
            <seg n="765df8ac">
              Att vi sedan går ut i internationell tjänst tycker jag är alldeles
              utomordentligt bra. Då ska vi naturligtvis också ha med oss dessa
              människor, kvinnor och människor med annan bakgrund.
            </seg>
            <seg n="2c97226c">
              Men det tar lite tid, och det finns kanske i viss mån ett motstånd.
              Men detta är i alla fall målet. Och jag hävdar plikten som det
              mest rationella och mest demokratiska sättet att försörja vår
              försvarsmakt.
            </seg>
          </u>
          <note n="663d9d05">
            Anf. 107 MARIE NORDÉN (s):
          </note>
          <note n="b1bb5058">
            Fru talman! I det betänkande som vi debatterar behandlas motioner
            från allmänna motionstiden om totalförsvarsplikt och samhällstjänstgöring.
          </note>
          <u who="berit_johannesson_da9748" xml:id="i-739d1af585a2d59d-0" n="eb3c4c8f" prev="i-7e9ff51446a49f73-0">
            <seg n="83271fa3">
              Då jag möter unga människor som står inför valet att genomföra
              värnplikt eller inte och människor i allmänhet är det många som
              tror att vi har avskaffat just det som vi kallar allmän värnplikt.
              Uppfattningen att det i dag helt och hållet skulle vara frivilligt
              att det är upp till dig själv att välja är ganska utbredd. Och
              visst är det många färre som vi i dag rekryterar eller som mönstrar
              och skriver in till värnplikten än tidigare. Det som vi kallar
              just allmän värnplikt kan i mångas ögon vara missvisande.
            </seg>
            <seg n="7de9ecb3">
              Men totalförsvarsplikten ger samhället möjlighet att utifrån
              behov bestämma hur många och vilka som ska rekryteras och skrivas
              in och som ska genomföra värnplikten.
            </seg>
            <seg n="9296e7a7">
              Det ger oss också trygghet vid ett förändrat säkerhetspolitiskt
              läge, som vi har diskuterat här i dag och som kanske inte uppstår
              under de närmaste tio åren, men vi vet inte hur framtiden kommer
              att se ut. Vi behöver därför ha den försäkringen att vi, då vi
              har behov, kan rekrytera fler soldater utifrån det behov som Försvarsmakten
              säger att man har.
            </seg>
            <seg n="d51691aa">
              Vi har också möjligheten att välja ut de bäst lämpade när vi
              har en totalförsvarspliktlag. Men det är inte alltid de som känner
              sig mest lämpade som är de bäst lämpade. Även om man säger att
              motivationen och frivilligheten också ska vara viktiga och spelar
              jättestor roll när man tittar på resultatet i utbildningen, är
              vi övertygade om att urvalet blir sämre om vi skulle kunna rekrytera
              värnpliktiga endast utifrån ett urval av frivilliga.
            </seg>
            <seg n="fecded1c">
              Vi vill och behöver ha fler kvinnor i försvaret och i Försvarsmakten.
              Nästan hela Försvarsmakten delar säkert den uppfattningen och
              nästan alla politiska partier.
            </seg>
            <seg n="cca7fefa">
              När det gäller könsneutral värnplikt menar vi att det inte är
              försvarbart att kalla in samtliga kvinnor och därmed fördubbla
              antalet som mönstrar samtidigt som behovet av värnpliktiga är
              så litet.
            </seg>
            <seg n="8a10e653">
              Vi tror i stället att vi kan öka antalet kvinnor som vill genomföra
              värnplikten genom ytterligare och mycket bättre informationsinsatser.
              Pliktverket bedriver i dag ett omfattande arbete för att öka antalet
              kvinnor som mönstrar och därefter skrivs in. Försvarsmakten planerar
              att öka sin information, främst i skolor, och här har man en stor
              möjlighet att också öka intresset bland unga kvinnor och också
              visa att man är en attraktiv arbetsplats.
            </seg>
            <seg n="76b5a1fe">
              Jag tror att det som framför allt är avgörande om kvinnor ska
              genomföra värnplikten och eventuellt göra en karriär inom Försvarsmakten
              är om man ser Försvarsmakten som en intressant och stimulerande
              arbetsplats där det inte förekommer trakasserier av olika slag.
              Här ser vi att Försvarsmakten bedriver ett arbete, och man kan
              göra det mycket bättre.
            </seg>
            <seg n="3dbb4e15">
              Vi tycker inte heller att det i ett läge då knappt hälften av
              varje årskull som mönstrar skrivs in är försvarbart att fördubbla
              antalet mönstrande till en kostnad på ca 125 miljoner kronor.
            </seg>
            <seg n="00a48aa8">
              Det webbaserade Plutosystemet, som Berit Jóhannesson nämnde,
              finns ännu inte. Man håller fortfarande på att prova ut det. Och
              visst kommer det att minska kostnaderna i fråga om de mönstrande
              eftersom vi hoppas att färre ska behöva komma till mönstringskontoret
              i onödan. Men jag tycker inte att vi ska dra för stora växlar
              på hur mycket vi kommer att kunna spara genom att använda Pluto.
              Pliktverket har gjort uppskattningen att man skulle kunna minska
              kostnaden för en hel kvinnlig kull att mönstra om inte alla kommer
              till kanske 100 miljoner kronor i stället för 125 miljoner kronor.
              Det är fortfarande en stor summa pengar som jag i detta läge inte
              tycker är försvarbar.
            </seg>
            <seg n="184e48fa">
              Fru talman! Mångfalden i Försvarsmakten måste bli bättre. Vi
              vill att fler ungdomar med invandrarbakgrund ska känna att värnplikten
              är någonting för dem.
            </seg>
            <seg n="9c134d1d">
              På värnpliktskongressen för några veckor sedan var det ett ombud
              med invandrarbakgrund som så bra beskrev sin stolthet över att
              få delta, känna delaktighet, i det svenska samhället just genom
              sin värnplikt. Det borde fler unga människor med invandrarbakgrund
              få känna.
            </seg>
            <seg n="b0c38ec7">
              Men den främsta orsaken till att vi vill se en ökad mångfald
              inom Försvarsmakten och bland de värnpliktiga är att vi i dag
              går miste om väldigt många som försvaret behöver. Här gör Pliktverket
              också ett stort och ambitiöst arbete för att informera och nå
              ut med informationen. År 2005 genomförde man en sommarturné. Man
              åkte ut till invandrarförorter i Göteborg, Malmö och Helsingfors.
              Det var stora arrangemang mässor, marknader och familjedagar.
              Intresset var otroligt stort. Glädjen över att få möta Pliktverket
              var också stor. Tyvärr var kunskapen om Försvarsmakten väldigt
              liten. Där kan vi, vet vi, bli mycket bättre.
            </seg>
            <seg n="f2ddb958">
              Fru talman! Alliansen anser att viljan att delta i utlandstjänstgöring
              ska vara ett tydligt urvalskriterium då man antas till grundutbildningen.
              Vi delar uppfattningen att viljan och intresset för att genomföra
              utlandstjänstgöring efter värnplikten måste öka. Vi kan se tydliga
              skillnader mellan förband. Förklaringarna varierar, men den tydligaste
              förklaringen hittar vi i just utbildningen.
            </seg>
            <seg n="b6f70080">
              Förband där många befäl har erfarenhet av utlandstjänstgöring
              har ofta många värnpliktiga som anmäler sig till utlandstjänstgöring
              efter genomförd värnplikt. Det är då man kan se en tydlig koppling
              mellan utbildning och utlandstjänstgöring som intresset ökar bland
              de värnpliktiga.
            </seg>
            <seg n="eae3bb11">
              Många gånger har inte intresset funnits vid mönstringstillfället,
              utan det har växt fram under utbildningens gång. Därför tycker
              vi att det vore väldigt olyckligt att göra viljan till utlandstjänstgöring
              till ett av de främsta urvalskriterierna som ska avgöra om man
              får genomföra värnplikten eller inte. Det måste i stället vara
              ett av flera urvalskriterier. Men i slutändan måste det vara de
              bäst lämpade som skrivs in.
            </seg>
            <seg n="e2d8d1a1">
              Jag är övertygad om att vi skulle gå miste om många som vid mönstringstillfället
              inte är intresserade av att tjänstgöra utomlands men som ändrar
              inställning under utbildningen. Det är alltså många som är bäst
              lämpade som vi kommer att förlora.
            </seg>
            <seg n="b6ffe342">
              I det nya utbildningssystemet blir kopplingen uppenbar. Då den
              tredje utbildningen kommer är den inte aktuell för den som inte
              är intresserad av utlandstjänstgöring. Han eller hon kommer då
              inte att gå den tredje utbildningen. Försvarsmakten har tid på
              sig att under två terminer motivera och öka intresset bland de
              värnpliktiga.
            </seg>
          </u>
          <note n="e0f9a418">
            Jag yrkar bifall till utskottets förslag.
          </note>
          <note type="speaker" n="5a42b5ca">
            Anf. 108 OLA SUNDELL (m) replik:
          </note>
          <u who="ola_sundell_963beb" xml:id="i-dc41c88146a26add-0" n="bcbeb9ae" next="i-f90dde534a133475-0">
            <seg n="001478a0">
              Fru talman! Den internationella insatsen är dimensionerad för
              dagens försvarsmakt. Därför anser alliansen att frivilligheten
              är väldigt avgörande för uttagning till värnplikten. Då menar
              jag att det i nästa steg finns skäl att se över lagstiftningen,
              som har väldigt långtgående befogenheter i ett system där allt
              baseras på frivillighet. De förband som vi i framtiden kommer
              att behöva är dels förband mot terrorism, dels detta med EU:s
              Battle Group, som också baseras på frivillighet. Hur kan man då
              ha en rekryteringsgrund som baseras på tvång?
            </seg>
            <seg n="309a637c">
              De här sambanden är inte logiska. För att bringa mer ordning
              och logik i det här krävs det en översyn; detta för att tydliggöra
              sambandet mellan lagstiftningen och den uppgift som Försvarsmakten
              har. Vad anser Marie Nordén om detta?
            </seg>
          </u>
          <note n="d83a4039">
            Anf. 109 MARIE NORDÉN (s) replik:
          </note>
          <u who="ola_sundell_963beb" xml:id="i-f90dde534a133475-0" n="bcbeb9ae" prev="i-dc41c88146a26add-0">
            <seg n="ab614c8c">
              Fru talman! Det är inte så att det är en översyn som alliansen
              här kräver, utan det handlar om att det främsta urvalskriteriet
              ska vara intresset för utlandstjänstgöring. Jag är övertygad om
              att man begår ett stort misstag.
            </seg>
            <seg n="2f260e3f">
              Vi delar uppfattningen att frivillighet och motivation är viktigt.
              Precis som Moderaterna vill också vi behålla pliktsystemet, men
              vi kan även se hur det ser ut i praktiken. Motivationen bland
              värnpliktiga ökar under värnplikten. Hela din argumentation går
              ut på att vi egentligen ska sortera bort dem som skulle ha kunnat
              bidra till ett ökat intresse bland de värnpliktiga.
            </seg>
            <seg n="291f0da3">
              Egentligen svarar man på en fråga som man egentligen inte vet
              vad den står för. Man är 17 år, och det är ett år innan man ska
              genomföra värnplikten. Man ska svara på frågan om man vill åka
              utomlands om tre år och om man är beredd att vara där i ungefär
              ett år. Man har ingen aning om vad man svarar på. Är man i det
              läget osäker säger man nej. Men den personen skulle kanske vara
              väldigt intresserad efter genomförd utbildning. Vi tycker att
              det vore väldigt olyckligt att säga nej till just dem som skulle
              ha kunnat bli intresserade.
            </seg>
          </u>
          <note type="speaker" n="c10d09be">
            Anf. 110 OLA SUNDELL (m) replik:
          </note>
          <u who="ola_sundell_963beb" xml:id="i-dc41c88146a26add-1" n="bcbeb9ae" next="i-f90dde534a133475-1">
            <seg n="231986c0">
              Fru talman! Det är ingen större skillnad i synen på värnplikten
              som ett grundläggande redskap. Men sambanden, som dessa i dag
              ser ut, stämmer inte överens med den praktiska verkligheten, som
              i allt väsentligt baseras på frivillighet. Då menar jag att det
              för att bringa mer ordning och reda i fråga om sambandet mellan
              pliktlagstiftningen och den faktiska uppgift som Försvarsmakten
              har borde vara rimligt att se över detta. Det gäller att tydliggöra
              för svenska folket hur sambanden ser ut.
            </seg>
            <seg n="cdd66708">
              Frågan om en utredning och plikten är just: Ska det vara som
              Miljöpartiet och Folkpartiet föreslår, eller ska det vara en annan
              variant? Eller hur ska det se ut? Jag har inte svaret, men det
              finns skäl som talar för att en pliktutredning tillsätts just
              med avseende på detta.
            </seg>
          </u>
          <note n="36deb992">
            Anf. 111 MARIE NORDÉN (s) replik:
          </note>
          <u who="ola_sundell_963beb" xml:id="i-f90dde534a133475-1" n="bcbeb9ae" prev="i-dc41c88146a26add-1">
            <seg n="9ee31c27">
              Fru talman! Inte heller jag har något svar, Ola Sundell. Jag
              tycker att det är anmärkningsvärt att man, då man driver frågan
              så hårt, inte har skrivit någon reservation eller tagit upp detta
              i debatten inför betänkandet eller i tidigare sammanhang. Det
              är tydligen spännande att väcka nya debatter.
            </seg>
            <seg n="82d7cc98">
              Återupptagna förhandlingar
            </seg>
            <seg n="e8a33921">
              Luciano Astudillo
            </seg>
          </u>
          <note n="2e660edd">
            Överläggningen var härmed avslutad.
          </note>
          <note n="af5b56cf">
            Ajournering
          </note>
          <note n="1e831ada">
            Kammaren beslutade kl. 16.57 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <note n="888a4cfa">
            Förhandlingarna återupptogs kl. 17.00.
          </note>
          <note n="9cf72ddf">
            11 § Beslut om ärenden som slutdebatterats den 29 mars
          </note>
          <note n="f58495e0">
            Punkt 1
          </note>
          <note n="135255e4">
            Punkt 10
          </note>
          <note n="c4b43cd2">
            Punkt 11
          </note>
          <note n="83221c27">
            Punkt 14
          </note>
          <note n="79ed739d">
            Övriga punkter
          </note>
          <note n="7a16d5d8">
            12 § Beslut om ärenden som slutdebatterats vid dagens sammanträde
          </note>
          <note n="f58495e0">
            Punkt 1
          </note>
          <note n="713b71ca">
            Punkt 2
          </note>
          <note n="f58495e0">
            Punkt 1
          </note>
          <note n="713b71ca">
            Punkt 2
          </note>
          <note n="7a7a7244">
            Punkt 7
          </note>
          <note n="79ed739d">
            Övriga punkter
          </note>
          <note n="713b71ca">
            Punkt 2
          </note>
          <note n="79ed739d">
            Övriga punkter
          </note>
          <note n="f58495e0">
            Punkt 1
          </note>
          <note n="713b71ca">
            Punkt 2
          </note>
          <note n="fdee60ed">
            Punkterna 36
          </note>
          <note n="73934aaf">
            13 § Bordläggning
          </note>
          <note n="6da297c5">
            Anmäldes och bordlades
          </note>
          <note n="9c3484cd">
            14 § Anmälan om frågor för skriftliga svar
          </note>
          <note n="b7e742b6">
            Anmäldes att följande frågor för skriftliga svar framställts
          </note>
          <note n="a7008ed0">
            den 30 mars
          </note>
          <note n="86b45a24">
            Monica Green
          </note>
          <note n="1c6e021d">
            Chatrine Pålsson
          </note>
          <note n="bd5e5853">
            Henrik von Sydow
          </note>
          <note n="83cd9006">
            Ewa Thalén Finné
          </note>
          <note n="e9d8b14a">
            Magdalena Andersson
          </note>
          <note n="bd5e5853">
            Henrik von Sydow
          </note>
          <note n="bd5e5853">
            Henrik von Sydow
          </note>
          <note n="bd5e5853">
            Henrik von Sydow
          </note>
          <note n="cedd7732">
            Anna Grönlund Krantz
          </note>
          <note n="cedd7732">
            Anna Grönlund Krantz
          </note>
          <note n="15e8b84b">
            Anita Brodén
          </note>
          <note n="15e8b84b">
            Anita Brodén
          </note>
          <note n="41e32c9c">
            Maria Larsson
          </note>
          <note n="150d10d4">
            Göran Persson
          </note>
          <note n="39e7545b">
            Ronny Olander
          </note>
          <note n="01c9ca92">
            Gustav Fridolin
          </note>
          <note n="ec8d3916">
            Frågorna redovisas i bilaga som fogats till riksdagens snabbprotokoll
            tisdagen den 4 april.
          </note>
          <note n="d6226380">
            15 § Kammaren åtskildes kl. 17.15.
          </note>
          <note n="8c4e5021">
            Förhandlingarna leddes
          </note>
          <note n="5b26f06b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
