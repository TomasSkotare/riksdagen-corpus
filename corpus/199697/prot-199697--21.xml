<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1996</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1996</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--21</head>
          <docDate when="1996">1996</docDate>
        </div>
      </front>
      <body>
        <div>
          <note n="c7de162c">
            Det justerade protokollet beräknas utkomma om 3 veckor
          </note>
          <note n="51e24026"/>
          <note n="de834ec0">
            --------------------------------------------------------------------------------
          </note>
          <note n="51e24026"/>
          <note n="af580efb">
            1 § Särskilt anordnad debatt om åtgärder mot arbetslösheten
          </note>
          <note type="speaker" n="2ab7a611">
            Anf. 1 PER UNCKEL (m):
          </note>
          <u who="per_unckel_d80070" xml:id="i-d44616a877c6d6b5-0" n="afc2bb2d">
            <seg n="b5fb3f83">
              Fru talman! Efter två år står det klart för alla: Socialdemokraterna
              klarar inte kampen för jobben.
            </seg>
            <seg n="00fcde7e">
              Inför valet 1994 lovade partiet att på ett år pressa tillbaka
              arbetslösheten under 5 %. Nu vet vi hur det gick. I dag är arbetslösheten
              t.o.m. högre än vad den var när Socialdemokraterna tog makten
              1994. En god utveckling mot flera jobb har brutits. Antalet långtidsinskrivna
              arbetslösa har aldrig varit så stort som i dag.
            </seg>
            <seg n="5391676a">
              Därför buar Sverige åt regeringen. Man buar åt
            </seg>
            <seg n="d9852805">
              Winberg. Man buar åt Persson.
            </seg>
            <seg n="725e60e0">
              90 % av svenska folket tror inte att ni klarar att halvera den
              öppna arbetslösheten till sekelskiftet, som ni lovar i dag. Mer
              än två tredjedelar tror inte ens att ni själva tror det. Varför
              skulle egentligen någon enda människa tro Socialdemokraterna nu,
              när ni nyss svikit? Löftena kan inte längre skyla tomheten på
              förmåga.
            </seg>
            <seg n="98abe315">
              I budgeten för nästa år finns i praktiken bekräftelsen. Där står
              det - svart på vitt - att sveket väntar runt hörnet. Den öppna
              arbetslösheten kommer inte att halveras om tre år, än mindre den
              totala arbetslösheten. Persson, Åsbrink, Winberg och resten av
              regeringen tillhör därmed de 90 % av svenska folket som tror att
              Socialdemokraterna kommer att misslyckas igen. Det enda som skiljer
              er från de två tredjedelar som också tror att t.o.m. ni själva
              givit upp är att ni vet att detta är sant.
            </seg>
            <seg n="e9cca65c">
              Att det går så illa beror inte på att det saknas möjligheter
              att göra jobben fler. Riksdagen är full av förslag som skulle
              kunna göra nytta. Problemet är just att regeringen av alla inte
              förstår varför jobb kommer till och varför jobb försvinner. När
              ni någon gång förstår - ty också en blind höna hittar ju ibland
              ett guldkorn - får ni inte för LO.
            </seg>
            <seg n="2c74fe2d">
              Skatterna är för höga, regleringarna för många, det privata för
              litet och det offentliga för stort för att
            </seg>
            <seg n="7e4af854">
              Sverige skall kunna växa. Så enkelt är det, men ändå så svårt
              att förstå för Margareta Winberg och hennes kamrater. Därför blir
              företagen, de enda som kan sätta
            </seg>
            <seg n="831c1db7">
              Sverige i arbete, för få och för små.
            </seg>
            <seg n="18b3b7de">
              En regering som menar allvar med talet om att bekämpa arbetslösheten
              gör också någonting åt det som alla vet är arbetslöshetens orsaker,
              men inte Socialdemokraterna. Hundratusentals människor går utan
              jobb i onödan därför att regeringen ingenting gör eller gör fel.
            </seg>
            <seg n="3880920e">
              Socialdemokraterna förtjänar de arbetslösas burop. Innerst inne
              måste också ni veta hur rätt de har som anklagar er, inte i första
              hand för att arbetslöshetsersättningen är låg utan för att de
              riktiga jobben inte blir fler. Att spärra nya jobb och skära ned
              stödet till de arbetslösa är att göra människor fattiga två gånger
              om.
            </seg>
            <seg n="06c3f229">
              Fru talman! Regeringen berömmer sig ofta över att ha ordnat en
              förstärkning av statsfinanserna. Det låter sig sägas. Det är bara
              det, att det gjorts på ett sätt som drar undan mattan för den
              växt som Sverige behöver och de arbetslösa inte kan klara sig
              utan. En barnunge kan få in mera pengar till staten genom att,
              som Socialdemokraterna, höja skatten på arbete och på företagande.
              Men när arbetet blir dyrare är det färre som får jobba. Det är
              detta som Sverige i dag drabbas av.
            </seg>
            <seg n="433bd79f">
              Socialdemokraterna har förvärrat krisen genom att hushålla för
              litet och höja skatten för mycket. Förra veckans helomvändning
              - plötsligt är det kommuner och landsting, och inte företagen,
              som skall ordna jobben - kommer att göra ont värre, även om det
              säkert känns som balsam på öppna statsrådssår för stunden. Långsiktig
              trygghet försakas för kortsiktig vänlighets skull.
            </seg>
            <seg n="43e5d5b5">
              Moderaterna erbjuder inte en politik för högre bidrag, men väl
              en politik som leder till att jobben blir fler. Förslagen står
              också till regeringens förfogande.
            </seg>
            <seg n="8556e874">
              Det är bara att ta för sig.
            </seg>
            <seg n="58d56497">
              Skatten sänks, särskilt på arbete och företagande.
            </seg>
            <seg n="2a27cc68">
              Då får flera råda att anställa. Lägre skatter på låga inkomster
              skall främja en lönebildning som släpper in inte minst unga på
              arbetsmarknaden. Tjänstebeskattningen pressas tillbaka för att
              stimulera nya jobb snabbt. Avvecklingen av kärnkraften avbryts
              för att säkra företagens tillgång på elektrisk ström. Att främja
              företagandet görs till politikens huvuduppgift.
            </seg>
            <seg n="5740af05">
              Skolan, den högre utbildningen och forskningen förstärks. Socialdemokraternas
              vendetta mot den mest avancerade forskningen stoppas omedelbart.
              Sverige kan och skall bli ett av världens främsta kunskapsländer.
            </seg>
            <seg n="8557a9ba">
              Arbetsmarknaden utvecklas i en mer personlig riktning. Avtalen
              görs individuella. Det utgående industrisamhällets arbetsrätt
              förnyas för att passa in i den mera rörliga framtiden. Krav införs
              på facklig medlemsomröstning före konflikt. Arbetsrätten får inte
              stå i vägen för nyanställningar.
            </seg>
            <seg n="41b28374">
              Arbetsmarknadspolitiken görs effektiv. Unga arbetslösa erbjuds
              en modern lärlingsutbildning.
            </seg>
            <seg n="0fe44191">
              Fru talman! Det är detta och en hel del till som
            </seg>
            <seg n="f39db522">
              Sverige måste göra och göra nu. Många av våra föräldrar kan berätta
              om 30-talets elände och om vad som händer när missgreppen blir
              regel när krisen skenar. Det är vår skyldighet att säkerställa
              att våra barn inte skall behöva tala om sitt 90-tal med samma
              minnen.
            </seg>
            <seg n="7073d688">
              Det som behöver göras är uppenbart för alla som vill se. Är inte
              Persson, Åsbrink och Winberg kapabla till detta bör de lämna över
              till någon annan. Tiden håller bokstavligen på att ta slut.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="eaa7dc88">
            Anf. 2 PER-OLA ERIKSSON (c):
          </note>
          <u who="per-ola_eriksson_263e63" xml:id="i-4d761895003705e1-0" n="24eb7cf1">
            <seg n="74049f06">
              Fru talman! Arbetslösheten är vår tids största gissel. Den är
              en plåga för människorna, ekonomin och samhället. Men den som
              försöker påstå att dagens arbetslöshet har skapats de senaste
              dagarna talar mot bättre vetande.
            </seg>
            <seg n="98f33ae6">
              Arbetslösheten är en följd av mångåriga strukturfel i ekonomin,
              uteblivna småföretagssatsningar och investeringar. Men den är
              också ett resultat av ökad produktivitet, fler som arbetar övertid
              och minskad sjukfrånvaro. Utbudet av arbetskraft har ökat, men
              det tycks många glömma bort.
            </seg>
            <seg n="6819b4d1">
              Det är inte bara ett enda beslut som avskaffar arbetslösheten,
              utan en serie av åtgärder. Grundläggande för att pressa tillbaka
              arbetslösheten är att saneringen av statens finanser fullföljs.
              Det behövs låga räntor, låg inflation, minskat lånebehov, balans
              i budgeten och tillväxt.
            </seg>
            <seg n="78067f87">
              Nu har räntorna sjunkit. Det underlättar investeringar i bostäder
              och företag. Framtidstron ökar. Hushållen vågar börja konsumera.
              De vågar köpa den nya köksinredningen, den nya soffgruppen eller
              bygga om huset. Det skapar i sin tur jobb runt om i landet.
            </seg>
            <seg n="0e592cb4">
              Ångsågen i Luleå får sälja mer byggmaterial och tjänstesektorn
              kan expandera.
            </seg>
            <seg n="8d40578e">
              I dag uppträder många debattörer som om det inte finns ett samband
              mellan obalansen i statens finanser och läget på arbetsmarknaden.
              Högst ropar också de som inte på en enda punkt bidragit till den
              politiska och ekonomiska stabilitet som är avgörande för att få
            </seg>
            <seg n="a97b1d43">
              Sverige på rätt köl.
            </seg>
            <seg n="d132efd8">
              Den 12 juli beslutade riksdagen om ett omfattande jobbpaket.
              Vid årsskiftet sänks arbetsgivaravgifterna, framför allt med inriktning
              på småföretagen. Dubbelbeskattningen lindras. Arbetsmarknadspolitiken
              decentraliseras, men det är viktigt att arbetsförmedlingsnämnderna
              får mer makt och resurser att agera lokalt.
            </seg>
            <seg n="c859d3dd">
              Arbetsrätten reformeras. Det blir lättare att anställa folk.
              För jordbruket och livsmedelsindustrin innebär investeringsstödet
              och ett ökat miljöstöd förbättrade sysselsättningsmöjligheter.
            </seg>
            <seg n="2a31a060">
              Senast i raden av åtgärder är 3 miljarder kronor extra till kommuner
              och landsting för att värna jobben i sjukvården, äldreomsorgen
              och skolan. Och mitt besked är att kommunerna kommer att få behålla
              dessa 3 miljarder kronor.
            </seg>
            <seg n="7a730743">
              Alla vet att behoven av vård och äldreomsorg kräver mer personal,
              inte mindre. T.o.m. Moderaterna borde veta, men de föreslår trots
              detta enorma nedskärningar på den kommunala sidan.
            </seg>
            <seg n="facd287c">
              Moderaterna talar ibland med förakt om offentlig sektor, med
              undantag för försvaret. Därför vill jag fråga: Vad är det för
              fel med det arbete som läraren, skolvaktmästaren eller vårdbiträdet
              som vårdar den äldre utför? Varför är det viktigare för Moderaterna
              med pengar till generaler, krut och kanoner, men inte till vården?
              Förklara detta, Per Unckel!
            </seg>
            <seg n="1a84ffbf">
              Arbetslösheten bland kvinnorna har ökat. Pengarna till kommunerna
              kommer att förhindra uppsägningar av personal. Vi värnar kvinnors
              arbete. Kvinnors arbetsmarknad är i dag besvärande. Fler människor
              kan genom dessa 3 miljarder räddas kvar, till nytta för kvaliteten
              inom sjukvården, äldreomsorgen och skolan. En försiktig beräkning
              visar att
            </seg>
            <seg n="c09fd01f">
              10 000-15 000 jobb kan räddas. Och det är, fru talman, riktiga,
              samhällsnyttiga jobb, som för det mesta utförs av kvinnor.
            </seg>
            <seg n="ed22db12">
              Det behövs ett brett program för fler jobb. Nu ökar nyföretagandet,
              men småföretagens villkor måste ytterligare förbättras. Förenklingar
              behövs för företagandet, utöver den moderniserade och mer småföretagsanpassade
              arbetsrätt som riksdagen inom kort kommer att ta ställning till.
              Företagarnas sociala situation måste stärkas för att vi skall
              få fler som vågar satsa på företagande. Vi måste också utveckla
              ett system med lärlingsutbildning.
            </seg>
            <seg n="d170203d">
              Sverige behöver ett energisystem som bygger på förnybara och
              inhemska energikällor. Energiomställningen kan, om vi så vill
              och samlas till en omfattande och framåtsyftande energipolitik,
              skapa tiotusentals nya jobb runt om i vårt avlånga land, och likaså
              miljötekniken. Turismen måste utvecklas och kan också skapa nya
              jobb runt om i landet. Även satsningen på utbildning och kultur
              skapar jobb. Underhåll och investeringar i infrastruktur, t.ex.
              byggandet av
            </seg>
            <seg n="202defcf">
              Botniabanan, skapar också jobb och förbättrar förutsättningarna
              för livskraft i hela landet.
            </seg>
            <seg n="1470e08d">
              Fru talman! Det är med en politik som skapar sunda finanser,
              lägre räntor, fler företag och företagare, trygga jobb i vården
              och skolan, utveckling av tjänstesektorn, investeringar och framtidstro
              som vi kan betvinga arbetslösheten. Det är med en sådan politik
              som Centern kommer att medverka till att skapa arbete i Sverige
              och trygghet för människorna i vårt land.
            </seg>
          </u>
          <note type="speaker" n="506e27bb">
            Anf. 3 LARS LEIJONBORG (fp):
          </note>
          <u who="lars_leijonborg_4c773d" xml:id="i-69c0246098cc3379-0" n="ecf65f2d">
            <seg n="e4cc1d8a">
              Fru talman! "Det finns en folklig vrede mot regeringens politik.
              Människor känner vanmakt. Ni skär i kommuner och landsting och
              kastar ut människor i arbetslöshet. Ni kör landet i botten."
            </seg>
            <seg n="aac25ef4">
              Det är hårda ord. Margareta Winberg kan inte ta illa upp, därför
              att orden är hennes egna. De är hämtade från riksdagsprotokoll
              från åren 1993 och 1994.
            </seg>
            <seg n="14ab3fd9">
              Om de var berättigade då är de berättigade nu. Arbetslösheten
              nu är ungefär lika hög som den var då. Skillnaden är att vi då
              fortfarande plågades av den djupaste lågkonjunkturen sedan 1930-talet.
              Nu har vi flera år av hygglig konjunktur bakom oss.
            </seg>
            <seg n="986431cf">
              Socialdemokraternas oppositionspolitik var oförsonlig. Man kan
              säga att den följde upp en tradition som skapades av Olof Palme,
              som i oktober 1980
            </seg>
            <seg n="b3fad199">
              yrkade på misstroendeförklaring mot Thorbjörn Fälldin, för att
              den borgerliga regeringen givit upp kampen för full sysselsättning,
              som det hette. Då var
            </seg>
            <seg n="67550bbb">
              99 000 människor öppet arbetslösa. Motsvarande siffra i dag är
              359 000 människor. Om misstroendet var berättigat då, varför är
              det inte berättigat nu?
            </seg>
            <seg n="e2124196">
              Problemet växer. Nu är 18 000 fler människor arbetslösa än för
              ett år sedan, då Ingvar Carlsson stod i den här talarstolen och
              sade det som vi sedan har hört så många gånger, att nu är budgetkrisen
              löst och nu skall vi pressa tillbaka arbetslösheten tiondel för
              tiondel.
            </seg>
            <seg n="d36d6cd8">
              Jag invänder egentligen inte mot de hårda ord som
            </seg>
            <seg n="76d56320">
              Margareta Winberg använde, därför att hårda ord kan man självklart
              ta till när man talar om ett stort missförhållande. Men felet
              var ju att de orden inte stod för en politik som var möjlig att
              förverkliga i regeringsställning.
            </seg>
            <seg n="51093a79">
              Det är några ord som återkommer i Margareta
            </seg>
            <seg n="1e7d0da0">
              Winbergs inlägg under de här åren, och det är att den borgerliga
              regeringen "prioriterar prisstabilitet framför kampen mot full
              sysselsättning". Det är klart att många av dem som hörde det måste
              ha trott att det fanns en bekvämare lösning än detta sparande
              och gnetande som den borgerliga regeringen höll på med.
            </seg>
            <seg n="20f1e562">
              Men nu vet vi ju att den nya socialdemokratiska regeringen, som
              Margareta Winberg deltar i med liv och lust, i den delen fullföljer
              exakt samma politik som den borgerliga regeringen förde.
            </seg>
            <seg n="7ae538f3">
              Jag har velat säga det här därför att jag tror att det finns
              ett mycket klart samband mellan det man står för i opposition
              och det man sedan kan förverkliga i regeringsställning. Ert dilemma
              är att de löften ni bryter ökar politikerföraktet men att de löften
              ni inte bryter ökar arbetslösheten.
            </seg>
            <seg n="3f3e73d4">
              Vi har valt en annan uppläggning av vår oppositionspolitik. Vi
              har också fått kritik för att oppositionen ligger för lågt och
              för att vi är för snälla. Men för oss är det viktigt att det vi
              säger i opposition skall vi kunna stå för och förverkliga i regeringsställning.
              Det gör naturligtvis utrymmet för rundhänta löften och populism
              mycket litet.
            </seg>
            <seg n="76a40b96">
              Vi tror att det bästa vi kan göra för att lösa Sveriges problem
              är att envetet bilda opinion för det vi tror på och stå för det,
              och hela tiden se till att det ligger yrkanden här i riksdagen
              om regeringen kommer fram till att den vill lägga om kurs.
            </seg>
            <seg n="637c8a41">
              Vilken är då vår lösning på arbetslöshetskrisen?
            </seg>
            <seg n="ad4440f3">
              Ja, låt mig göra det mycket enkelt. Vi vill att Sverige skall
              upprepa det vi faktiskt gjorde åren 1994 och
            </seg>
            <seg n="3a3bfc7a">
              1995. Mot slutet av regeringen Bildts period och i början av
              den socialdemokratiska regeringen, innan effekterna och återställarna
              hade börjat slå igenom, nådde Sverige en årlig tillväxt på 3,5
              %, och 100 000
            </seg>
            <seg n="60dc9bcb">
              nya jobb skapades. Om vi bara kan upprepa det några år under
              slutet av 1990-talet har vi en helt annan och mycket bättre situation
              på arbetsmarknaden.
            </seg>
            <seg n="7bf1916f">
              Detta understryker den roll som arbetsmarknadsministern måste
              ha. Hon skall vara duktig på arbetsmarknadsutbildning och platsförmedling
              m.m., men framför allt skall hon vara opinionsbildare i regeringskretsen
              för att vi måste satsa på en politik för växt.
            </seg>
            <seg n="33034ac8">
              Aftonbladet skrev häromdagen att det inte räcker med 2,5 % tillväxt,
              därför att produktiviteten ökar så att arbetslösheten då inte
              sjunker. Vi måste nå högre, och då krävs en helt annan politik.
              Då måste vi satsa på goda företagarvillkor.
            </seg>
            <seg n="099898ab">
              Det är bedrövligt att på torsdagen sitta här i kammaren när den
              förlängda sjuklöneperioden röstas igenom och sedan i helgen höra
              Anders Sundström säga på en småföretagarriksdag: Det här med sjuklöneperioden
              verkar vara ett problem, och det måste vi titta på. Vi kan inte
              ha en sådan företagarpolitik här i landet.
            </seg>
            <seg n="cfb259b8">
              Vi måste göra någonting åt energin. Det är mycket bekymmersamt
              att bara linje-3-partier nu tydligen skall få tala med regeringen
              om framtidens energipolitik. Vi måste våga tänka nytt och chansa.
              Släpp en del av era gamla fördomar! Om vi släpper loss hushållssektorn
              kan tusentals människor ha fått jobb inom något år.
            </seg>
            <seg n="be892c97">
              Vi har lärt oss av Göran Persson att den som häftar i skuld icke
              är fri. Men den som är arbetslös är inte heller fri. Därför måste
              vi ha en ny politik. Därför måste kursen läggas om.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="0756bd0e">
            Anf. 4 HANS ANDERSSON (v):
          </note>
          <u who="hans_andersson_fa71ee" xml:id="i-4c11e24035d3890e-0" n="7317da9c">
            <seg n="4505e141">
              Fru talman! Du som lyssnar eller kanske tittar på den här debatten!
              Massarbetslöshet i Sverige, stora orättvisor och en maktlöshet
              hos människor - undra på att det finns en folklig vrede! Undra
              på att det finns protester! De är sunda, därför att man protesterar
              mot en politik som slår mot de arbetslösa i stället för mot arbetslösheten.
            </seg>
            <seg n="e01fc595">
              Det är arbetslösa som bildar nätverk. Det är fackliga organisationer,
              handikapporganisationer och kvinnor, uppsagda från kommuner, som
              tar kontakt med varandra och gör vad de kan för att tala om hur
              situationen verkligen ser ut i Sverige. Det är nödvändigt att
              bryta isolering och passivitet. Det är inte ditt fel att du är
              arbetslös. De kapitalistiska marknadskrafterna ställer vissa i
              solen och andra i skuggan, och politikerna är passiva och skyller
              ifrån sig.
            </seg>
            <seg n="171ec070">
              Politiker tar inte ansvar. Politiker kallar dem som protesterar
              för kommunister, vad det nu är. Man skyller på den tidigare borgerliga
              regeringen, man skyller på sossarna i dag. Vi måste ta ansvar.
            </seg>
            <seg n="6011d366">
              Jag ser i budgeten inga förslag. Budgeten är tom, den är hafsig.
              Det läggs fram förslag som omedelbart dras tillbaka. Det leder
              till en arbetsmarknadspolitik som får allt lägre kvalitet: fler
              i passivt bidragsberoende, fler i dåliga ALU-projekt, fler i arbetsplatsintroduktion.
              Det är Hörnlunds gamla politik, den som
            </seg>
            <seg n="22ab646a">
              Margareta Winberg, Johnny Ahlqvist och alla vi andra inom arbetarrörelsen
              protesterade så starkt emot.
            </seg>
            <seg n="35eb456c">
              Den nya arbetsmarknadspolitiken är nästan identisk.
            </seg>
            <seg n="4e8fe74d">
              Det är inte lätt att avskaffa arbetslösheten, det är inte lätt
              att höja sysselsättningen. Det är en ny tid.
            </seg>
            <seg n="d8eda8ea">
              Industrin minskar arbetskraften. Men det går. Det krävs nytänkande.
            </seg>
            <seg n="619a263a">
              Då kan man verkligen frukta, när ur historiens dunkel, träder
              fram herr Unckel, med de gamla lösningarna. Lösningar som är sekelgamla:
              avreglera, plocka bort arbetsrätten, försämra för de anställda,
              ta bort facket, sänk ersättningen från a-kassan till 75 %
            </seg>
            <seg n="f5595c93">
              och låt den vara kvar under en period på 300 dagar, ingenting
              mer, dra ned arbetsmarknadspolitiken, ge incitament för de arbetslösa!
              Javisst, att ta låglönejobb, att ta jobb som man inte kan försörja
              sig på -
            </seg>
            <seg n="36e02347">
              den amerikanska lösningen. Vi vill inte ha den. Det är den enkla
              lösningen. Det är slagordslösningen, Per
            </seg>
            <seg n="d1c88c90">
              Unckel, från en studentpolitiker som knappast har vistats i arbetslivet.
            </seg>
            <seg n="309cb8ed">
              Regeringen då? Jag har en plan, var det någon som sade i en film.
              Det gick inte så bra. Jag har en
            </seg>
            <seg n="87f29423">
              Perssonplan, sade regeringen. Men det har inte blivit så. I dag
              heter det egentligen: Jag har en majoritet, en majoritet med Olle
              Johansson och Pecka Eriksson. En majoritet för vad? Jo, en majoritet
              för att lyda EMU:s konvergenskrav. En majoritet för att driva
              ned budgetunderskottet till priset av massarbetslöshet och en
              inflation på 0 %. Vad skall vi ha den till, när den leder till
              en åtstramning? Det är en snara om sysselsättningsmöjligheterna.
            </seg>
            <seg n="9cdfc1dc">
              EMU-processen är en fasa. Den kan inte kompenseras med en sysselsättningsunion.
              En sysselsättningsunion som blir en kommitté som följer upp
            </seg>
            <seg n="080c6645">
              EMU-processen är en arbetslöshetsunion. Vi sjunker tillsammans,
              inte bara ett land. Vi får delta i Europas massarbetslöshetsprocess.
            </seg>
            <seg n="363da561">
              Att försämra arbetsrätten och kalla det för en arbetsrätt för
              tillväxt är ett hån mot hela arbetarrörelsen.
            </seg>
            <seg n="40e65445">
              Försämringarna av arbetslöshetsförsäkringen, sänkning av nivån,
              utstötning med bortre parentes, hinder för att ta sig in genom
              hårdare arbetsvillkor, ALU-
            </seg>
            <seg n="f9ffea73">
              fällan, som många diskuterar - det är plågsamt att uppleva detta,
              Margareta Winberg. Det är plågsamt att uppleva detta från en socialdemokratisk
              regering.
            </seg>
            <seg n="4019deba">
              Därför att, fru talman, det finns en majoritet för en arbetarrörelsepolitik
              i den här kammaren. Det var det mandatet vi fick i valet 1994.
            </seg>
            <seg n="0f3a9dc1">
              Vad är Vänsterpartiets strategi? Ja, det är inte enkelt. Vi måste
              ha många verktyg. Arbetsmarknadspolitiken är alldeles för överlastad
              i dag. Vi måste ha en ekonomisk politik som skapar efterfrågan
              på hemmamarknaden. Vi måste ha ett system där också näringslivet
              tar ansvar för att utbilda folk - kompetensutveckling - för att
              introducera praktik för invandrare och ungdomar.
            </seg>
            <seg n="56399798">
              Vi måste ha en framtidsfond, som vi säger i
            </seg>
            <seg n="f853b658">
              Vänsterpartiet, som består av vinstdelning. Man får ta del av
              produktionsöverskottet för att förkovra arbetskraften, för att
              utbilda människor och därmed ge dem en bättre chans på arbetsmarknaden
              samtidigt som konkurrenskraften i näringslivet höjs.
            </seg>
            <seg n="1cf73020">
              Vi behöver sänka beskattningen på tjänster, vi behöver ha större
              ekonomisk demokrati och vi behöver utvidga möjligheten för AP-fonderna
              att ha inflytande i näringslivet.
            </seg>
            <seg n="6c1b8d48">
              Sjuklöneperioden, nämnde Lars Leijonborg. Ja, vi har lagt fram
              förslag om att små företag med under fem anställda helt skall
              befrias från ansvaret att betala sjuklön under samtliga 28 dagar.
              Detta är ett stort hinder för små företag. Ta till vara sådana
              förslag!
            </seg>
            <seg n="568c9ec1">
              Vi har system för kreditstöd, så att det skall vara billigare
              att låna för små företag. Egenavgifter för egenföretagare - socialavgifterna
              - sänker vi för att ge större möjlighet till ett överskott när
              man startar eget och startar nytt. Kommunerna får 5 miljarder
              i arbetsgivaravgiftssänkning.
            </seg>
            <seg n="d598ab75">
              Hur kan vi ha råd med det här? Jo, vi omfördelar skattebördan.
              Vi höjer skatten för dem som faktiskt kan betala. Vi sänker skatten
              för dem som ingenting har.
            </seg>
            <seg n="b0016255">
              Till detta kommer en arbetsmarknadspolitik som gagnar kompetensutveckling
              och som gagnar praktik i de verkliga jobben. Jag återkommer till
              det i mitt nästa inlägg.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="f7ff245d">
            Anf. 5 BIRGER SCHLAUG (mp):
          </note>
          <u who="birger_schlaug_6776ce" xml:id="i-9ac64f74b686f240-0" n="415d78d3">
            <seg n="17bc53a7">
              Fru talman! Alla ni som lyssnar på läktaren, i radio och framför
              TV-apparaterna! Är det någon av er som egentligen tror att man
              kan få full sysselsättning om man har kvar 40 timmars arbetsvecka?
              Det tror man inte någon annanstans än i den här riksdagen, där
              man lever kvar i en gammal värld, där man på fullt allvar tror
              att man skall uppnå full sysselsättning med
            </seg>
            <seg n="88555b63">
              40-timmarsvecka.
            </seg>
            <seg n="898e88f6">
              Vi har hört mängder med listor föredras över alla problem, som
              alla i Sverige känner till. Vi har också hört en mängd listor
              över detaljlösningar, hur man skall komma till rätta med de akuta
              problemen. Men jag tror inte att det är det som folk vill ha.
              Jag är fullständigt övertygad om att opinionsmätningarna visar
              rätt, att över 50 % av svenska folket vill att vi sänker arbetstiden,
              delar på jobben och inser att livet är så mycket mer än lönearbete.
            </seg>
            <seg n="5f480b22">
              Det är nu vi har chansen. Det är nu vi har den fantastiska möjligheten
              att öka livskvaliteten. Det är nu vi har utbildad arbetskraft,
              allt från byggnadsarbetare till arkitekter, från duktiga sjukvårdsbiträden
              till läkare. Det är nu vi kan sänka arbetstiden och dela på jobben
              så att alla mår bättre. I själva verket är sänkt arbetstid nyckeln
              till det goda samhället på alla sätt, för individer som i dag
              är arbetslösa och som får jobb, för alla dem, inte minst föräldrar
              till tonårsbarn, som behöver vara hemma mer är sänkt arbetstid
              en möjlighet.
            </seg>
            <seg n="549b4371">
              För samhället är sänkt arbetstid en möjlighet. Hur resonerar
              man i de energiförhandlingar vi deltar i? Jo, vi skall bygga upp
              energisystem som bygger på att alla skall gå upp samtidigt på
              morgonen, sätta på spisen och sätta på motorvärmaren. Hela energisystemet
              är uppbyggt bara för detta. Når vi så småningom fram till en sänkt
              arbetstid, med sex timmars arbetsdag, kommer en del att arbeta
              förmiddagar, andra eftermiddagar, och strukturerna i samhället
              kommer att användas effektivt och vettigt. Det är bra för samhället
              att sänka arbetstiden, det är bra för individerna och det är bra
              för ekonomin.
            </seg>
            <seg n="e88a427c">
              Varför skall vi lägga ned pengar på nya Dennisleder, nya motorvägar
              kring Göteborg, när hela systemet bygger på att alla skall in
              till jobben vid samma tid, samma timme? Med sänkt arbetstid får
              vi en helt annan flexibilitet och kan utnyttja infrastrukturen,
              energisystemen och ekonomin på ett vettigt sätt. Det är nu vi
              har chansen, och det skapar jobb, många jobb.
            </seg>
            <seg n="76c5f0c6">
              Genom att snabbt, i ett enda steg, sänka arbetstiden från 40
              timmar till 35 timmar kan vi skapa minst
            </seg>
            <seg n="a7a09aed">
              200 000 nya jobb i Sverige, allt från 10 600 jobb i
            </seg>
            <seg n="3853bbb5">
              Göteborg till 550 jobb i Bollnäs. Det handlar om jobben i kommunerna.
            </seg>
            <seg n="e3e5ff1a">
              Sänkt arbetstid leder till fler jobb. Jag uppmanar dem i denna
              kammare som hävdar motsatsen - alla från moderater till Margareta
              Winberg - att bevisa att det inte är så. Bevisa att sänkt arbetstid
              inte leder till fler jobb! Ta era egna kanslier som exempel. Om
              man sänker arbetstiden på Moderaternas kansli från åtta timmar
              till sex timmar, innebär det att ni måste anställa fler människor
              eller innebär det att ni gör lika mycket? I så fall arbetar ni
              väldigt ineffektivt på ert kansli.
            </seg>
            <seg n="18be2284">
              Sänkt arbetstid ger fler jobb. Det ger ökad livskvalitet, och
              det är bra för alla. I dag har vi världens möjlighet att ta det
              här steget mot det goda samhället.
            </seg>
            <seg n="f776c171">
              Argumenten mot sänkt arbetstid är väldigt konstiga. Om man sänker
              arbetstiden i arbetstidslagen från
            </seg>
            <seg n="3ca65556">
              40 timmar till 35 skulle det vara planekonomi, heter det - som
              om 40 timmar var marknadsekonomi och
            </seg>
            <seg n="bd3a8363">
              35 var planekonomi. Självfallet är det inte på det sättet. Vad
              var i så fall 48 timmar? Var det någon annan sorts ekonomi?
            </seg>
            <seg n="b6daf5a6">
              Man säger också att om vi sänker arbetstiden så delar vi på arbetslösheten.
              Det brukar vi höra från socialdemokrater. Delar på arbetslösheten!
              Det är ungefär som om det vore naturlag med 40-
            </seg>
            <seg n="93e44168">
              timmarsvecka, men så är det ju inte. Vi måste förstås anpassa
              normalarbetstiden till verkligheten. Och det finns ingen människa
              utanför det här rummet som på fullt allvar tror att man kan få
              full sysselsättning och behålla 40-timmarsveckan. Det finns inga
              sådana människor - mer än här, i den här kammaren, där jag tror
              att de flesta lever för litet i verkligheten.
            </seg>
            <seg n="ccea4dcc">
              Ett annat argument är att vi nu när vi har ekonomisk kris måste
              jobba oss ur krisen. Men lika mycket arbete blir ju utfört! Finessen
              är att fler människor delar på jobbet.
            </seg>
            <seg n="871aadc3">
              Sedan säger man att det blir för dyrt. Men i dag delar vi ju
              på pengarna mellan dem som arbetar och dem som inte arbetar. Är
              det då inte bättre för alla att vi delar på jobben direkt?
            </seg>
            <seg n="b903beb7">
              Sänkt arbetstid är nyckeln till det goda samhället.
            </seg>
            <seg n="bfa03f24">
              Jag vill ha svar från samtliga partier: Varför accepterar ni
              inte sänkt arbetstid? Jag vill ha rejäla svar i dag.
            </seg>
            <seg n="06814874">
              50 % av svenska folket väntar på de här svaren, för
            </seg>
            <seg n="0f7d7e36">
              50 % av svenska folket vill att vi delar på jobben.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="286eee41">
            Anf. 6 DAN ERICSSON (kd):
          </note>
          <u who="dan_ericsson_d0c229" xml:id="i-3bf1a09d43d0804c-0" n="8b3d5544" next="i-3e37dd5572fa1f85-0"/>
          <note n="f9e52fe0">
            Fru talman! Förra veckan var enligt Arbetsmarknadsverkets statistik
            totalt 692 942 personer utan ordinarie arbete. Jämfört med samma
            vecka förra året har arbetslösheten ökat med 31 504 personer.
            I jämförelse med när regeringen Persson tillträdde är i dag ytterligare
            44 106 personer öppet arbetslösa.
          </note>
          <u who="dan_ericsson_d0c229" xml:id="i-3e37dd5572fa1f85-0" n="8b3d5544" prev="i-3bf1a09d43d0804c-0">
            <seg n="790de27c">
              Det finns en risk, fru talman, att siffrorna blir svårgripbara.
              Men om jag räknar upp de kommuner som statsråden i regeringen
              Persson kommer ifrån blir det mer påtagligt. Arbetslösheten i
              dag motsvarar hela invånarantalet i Katrineholm, Krokom, Norrköping,
            </seg>
            <seg n="f80b7f6e">
              Piteå, Halmstad, Karlstad, Nacka, Järfälla, Sala, Täby, Solna
              och Nyköping. Tänk er alla invånare i dessa kommuner uppradade
              i arbetslöshetskön! Det är verkligheten, och den är ytterst dyster.
            </seg>
            <seg n="efe7afe3">
              Vad skall man då göra åt denna för landet och för de enskilda
              fullständigt förödande situation? Från
            </seg>
            <seg n="3a840982">
              Kristdemokraternas sida har vi presenterat ett batteri med förslag
              för tillväxt och företagande. Ett exempel är sänkt skatt för ROT-tjänster
              för att stimulera byggsektorn. Det handlar om reparationer, ombyggnad
              och tillbyggnad. Vi måste få fart på den sektorn.
            </seg>
            <seg n="32fbb663">
              Fler exempel är att införa den danska modellen för enklare hushållstjänster,
              s.k. hjemmeservice, att behålla riskkapitalavdraget så att företagare
              kan satsa framåt, att rensa i byråkratin för småföretagande samt
              att ta bort den förtida momsinbetalningen för företagare. Vi har
              många fler förslag, som också har nämnts av andra debattörer.
            </seg>
            <seg n="3c6050c7">
              Ytterst handlar det dock om att skapa ett gynnsamt företagsklimat
              för att företagen skall växa och därmed anställa fler. Vi kristdemokrater
              har med över 14
            </seg>
            <seg n="9c9f9035">
              miljarder totalfinansierat förslag för tillväxt och företagande,
              förslag som direkt skulle göra att arbetslöshetskön kunde börja
              betas av. Varför, arbetsmarknadsministern, skall vi vänta ytterligare
              och avvakta kommande förslag från regeringen? Det är ju nu problemen
              är så stora.
            </seg>
            <seg n="a6162b57">
              Att företagen går bra är helt avgörande för om arbetslösheten
              skall kunna minska. Det är i den frågan som regeringen står tomhänt,
              eller - än värre - för en politik som är direkt skadlig för företagande
              och därmed för sysselsättningen.
            </seg>
            <seg n="f607fa29">
              Fru talman! Det räcker definitivt inte att ha en arbetsmarknadspolitik
              som döljer dessa grundläggande brister. Arbetsmarknadspolitiken
              måste reformeras, och på ett par punkter har regeringen närmat
              sig kristdemokraternas förslag. Man talar om ett större kommunalt
              ansvar. Men då måste man gå hela vägen och inte stanna halvvägs.
              Det handlar om att få resurser, och det handlar om att göra regelverket
              enklare så att man tillsammans, på den lokala nivån, kan finna
              helhetslösningar. Sabbatsår har vi föreslagit under många års
              tid, och regeringen har nu väckt en tanke om friår.
            </seg>
            <seg n="b373a4b2">
              Det är regeringens variant på detta. Än så länge har vi dock
              inte sett förslaget här på riksdagens bord. Vi väntar med spänning
              på att det skall komma. Vi har också en rad ytterligare förslag
              på detta område.
            </seg>
            <seg n="1315954e">
              Sedan, fru talman, vill jag ta upp en sak som visar regeringens
              oförmåga att föra en samlad och sammanhållen politik, nämligen
              a-kassan. Regeringen har på två år varit inne och ändrat regelsystemet
              hela åtta gånger. Från Kristdemokraternas sida har vi avvisat
              de senaste förslagen till förändringar i avvaktan på att vi skulle
              kunna ta ett helhetsgrepp när utredningen om arbetslöshetsförsäkringen
              var klar, vilket den blev nu i dagarna. Det måste vara den vettiga
              vägen att gå. Nu verkar det som om regeringen och Centern tänkt
              om och vill följa det här förslaget. Jag hoppas att vi kan få
              ett tydligt besked om det i dag från arbetsmarknadsministern.
            </seg>
            <seg n="6f96d1e8">
              Ett annat exempel på något man kan kalla tricksande från regeringens
              och Centerns sida är kommunpengarna, där man räknar på en högre
              prognos i penningutfall än vad Riksrevisionsverket gör. Det här
              kan man säga är en tillfällig lösning. Från vår sida har vi föreslagit
              ett tillskott på 6,5 miljarder till kommuner och landsting för
              att säkra sysselsättningen inom vårdoch omsorgssektorn. Regeringen
              skriver själv i sin finansplan att man räknar med att 30 000 jobb
              kommer att försvinna från kommuner och landsting i år och nästa
              år. Så får det inte gå till! Nu gäller det att satsa där, så att
              vi kan behålla den här personalen och så att inte fler blir arbetslösa.
              Det handlar alltså om ett stadigt tillskott och inga tillfällighetslösningar.
            </seg>
            <seg n="fc101bf1">
              Avslutningsvis, fru talman, hörde jag i måndags statsministern
              formulera sig så här: En regering kan inte låta sig jagas från
              hörn till hörn, för då är den snart förbrukad. När man fått åse
              Socialdemokraternas hantering av näringspolitiken, arbetsmarknadsfrågorna
              och inte minst a-kassan kan man lätt konstatera att det här handlar
              om att både jaga och jagas från hörn till hörn utan att på något
              sätt ha en färdriktning klar för sig. Frågan är om vi inte nu
              är vid den tidpunkt då den här politiken, med statsministerns
              egna ord, kan sägas vara förbrukad.
            </seg>
            <seg n="6455338d">
              (Applåder)
            </seg>
          </u>
          <note n="3a7cccf5">
            Anf. 7 Arbetsmarknadsminister
          </note>
          <note type="speaker" n="97429ecd">
            MARGARETA WINBERG (s):
          </note>
          <u who="margareta_winberg_c2fa27" xml:id="i-1c7763a9ae9fce50-0" n="cd833f52">
            <seg n="22d19508">
              Fru talman! Kära lyssnare och tittare! Arbetslösheten finns snart
              sagt i varje familj i Sverige. Den skapar fattigdom och missmod.
              Den slår mot relationer, och den hotar på sikt vår demokrati.
            </seg>
            <seg n="6d33ac9f">
              Birgitta, som är 43 år och arbetslös, lyssnar på den här debatten
              i dag. Hon har varit arbetslös i fem år och vill inget hellre
              än att ha ett jobb. Hon och många andra står frågande inför den
              nya situation vårt land befinner sig i. Vart är vi på väg? Hur
              blir det för mig?
            </seg>
            <seg n="f5205999">
              Lyssnar, undrar Birgitta, någon på mig?
            </seg>
            <seg n="0ab6d1d1">
              För oss i den socialdemokratiska regeringen är det viktigaste
              i politiken nu att alla åter skall ha rätten till ett eget arbete.
              Det kan vi hävda efter två års regerande. Det kan vi hävda efter
              två år av oerhört tuffa besparingar och vissa skattehöjningar
              - två år av strävan att ta tillbaka makten över politiken.
            </seg>
            <seg n="c518b8e8">
              Vi var fast beslutna, när vi klev in i kanslihuset, att vi åter
              skulle bli herrar och damer i eget hus. Vi skulle, med en god
              ekonomi som grund, med kraft driva det som alltid har varit arbetarrörelsens
              viktigaste fråga: kampen för jobben. Steg för steg skulle vi gå
              mot målet: en halvering av den öppna arbetslösheten till år 2000.
            </seg>
            <seg n="bbdbd39a">
              För två år sedan sade dysterkvistarna om saneringen av ekonomin:
              Det går aldrig. Men dysterkvistar och pessimister har aldrig förändrat
              världen. Det gick, och nu är vi där. De fick fel. Nu säger samma
              trista grupp om halveringen av arbetslösheten: Det går aldrig.
              Överge målet. Vi kommer att visa att de har fel. Vi kommer att
              visa att målet ligger inom räckhåll.
            </seg>
            <seg n="17a8ed27">
              Det är inte lätt, det är vi medvetna om, men vi skall dit.
            </seg>
            <seg n="2df907c0">
              Vi skall stärka de arbetslösa så att möjligheten att ta ett jobb
              när den dagen kommer är större. Varje arbetslös skall få en egen
              handlingsplan. Genom praktik och utbildning undviker vi passivitet
              och höjer kompetensen.
            </seg>
            <seg n="2ce86586">
              Vi vet vad passivitet gör med människor. Det beskriver Birgitta
              i sitt brev. Hon skriver att hon bara känner hopplöshet och uppgivenhet,
              som om hon ville försvinna ned i ett stort mörkt hål. Något annat
              är hon väl inte värd, skriver hon.
            </seg>
            <seg n="826c63a2">
              Den aktiva arbetsmarknadspolitiken syftar just till att motverka
              detta. En arbetslös skall också ha rätt att gå upp på morgonen
              och gå till något och att vara väntad och efterfrågad.
            </seg>
            <seg n="3da0959e">
              Vi satsar på en aktiv arbetsmarknadspolitik. Moderaterna gör
              motsatsen. Moderaterna skär 21 miljarder under tre år på de arbetslösa
              och skapar därmed passivitet och utanförskap. Moderaterna nöjer
              sig med bidrag. Tycker Per Unckel att bidrag är en god grund för
              utveckling och framtida jobb?
            </seg>
            <seg n="ae21ab75">
              Birgitta och många andra arbetslösa har i dag
            </seg>
            <seg n="79017cde">
              75 % i a-kassa. Det är litet pengar. Många har det svårt, och
              många är oroade. Jag kan berätta för Per
            </seg>
            <seg n="168e4f64">
              Unckel hur många kvinnor har det, hur kvinnor beskriver för mig
              i brev och telefonsamtal hur de stänger av frysen för att minska
              på elräkningen, hur de äter kall mat för att minska på elräkningen
              och hur de klipper sönder sina strumpbyxor och parar ihop två
              hela strumpben för att kunna gå ut med hela strumpor.
            </seg>
            <seg n="ba939cf6">
              Det är för dessa människors skull som det är viktigt för oss
              att höja ersättningen till 80 %. Vi skall höja akassan, men ni
              moderater säger nej.
            </seg>
            <seg n="378a1a61">
              Fru talman! Jobben skapas inte genom arbetsmarknadspolitiken.
              Det krävs en politik för företagande. Det krävs en vilja att forma
              framtidens samhälle och att styra mot det målet. I framtidens
              Sverige har vi gått från avloppssamhället till kretsloppssamhället.
            </seg>
            <seg n="a65815de">
              En miljard för att påbörja ombyggnaden och för att bygga om bostadsområden,
              hus, avlopp och kök satsades i somras. Det är en hörnsten i propositionen.
            </seg>
            <seg n="c2dccd69">
              Moderaterna säger nej.
            </seg>
            <seg n="4ebed3ff">
              I framtidens Sverige har vi ett gynnsamt företagsklimat. Det
              allra viktigaste är räntan. På två år har räntegapet mot Tyskland
              minskat med hälften. Kom ihåg att den grupp som först fått lättnader
              när ekonomin börjat växa är småföretagarna. Per-Ola Eriksson har
              beskrivit våra insatser där. Allt detta har vi gjort för att jobben
              skall stimuleras. Men inte minst har vi också, trots denna sanering,
              lyckats bevara en god välfärd, och det är viktigt för företagandet.
              Så sent som i förra veckan slog 722 ledande företagsledare fast
              att Sverige är ett av de fyra länder i Europa där det är mest
              gynnsamt att driva företag. Det beror på livskvalitet, sjukvård,
              infrastruktur, god ekonomi och goda förhållanden på arbetsplatserna.
              Denna välfärdsmodell i Sverige säger Moderaterna nej till.
            </seg>
            <seg n="5e5bed95">
              I framtidens Sverige har vi världens bästa utbildning. Till detta
              bidrar den gigantiska utbildningssatsningen på 100 000 nya reguljära
              vuxenutbildningsplatser. Nu skall Birgitta och andra arbetslösa
              stå först i kön. Vi vet att framtiden kräver högre kompetens.
            </seg>
            <seg n="fd5cf5a5">
              Vi satsar på bredden och lämnar ingen efter oss. Vi vill inte
              ha det tudelade samhället med en lågavlönad tjänande klass. Alltför
              väl känner vi igen detta samhälle, både från historien och från
              världen runt omkring oss. Men Moderaterna säger nej.
            </seg>
            <seg n="52e69791">
              I framtidens Sverige har vi en modern arbetsmarknadspolitik med
              tydliga kommunala inslag. Det är en annan hörnsten i den proposition
              som Moderaterna också har sagt nej till.
            </seg>
            <seg n="b1e85e03">
              Till detta skall läggas beslutet från förra veckan att tillföra
              kommuner och landsting ytterligare
            </seg>
            <seg n="180fa3b9">
              3 miljarder kronor. Vi slår därmed vakt om kvinnornas arbetsmarknad,
              kvinnorna vars arbetslöshet nu stiger snabbare än männens. Det
              är kvinnornas tur nu.
            </seg>
            <seg n="e3cf1a55">
              Samtidigt ökar vi livskvaliteten för gamla och sjuka.
            </seg>
            <seg n="8ce44c6b">
              Moderaterna väljer en annan väg. De skär ned
            </seg>
            <seg n="1d831856">
              8 miljarder från kommunerna för att öka sysselsättningen. Hur
              ser den logiken ut, Per Unckel? Är det så att vi, för att klara
              sysselsättningen, måste börja med att avskeda 30 000, huvudsakligen
              kvinnor? Moderaterna vill sänka skatterna med 70 miljarder de
              närmaste åren. De har döpt om programmet från Den enda vägen till
              Den framkomliga vägen. Säg mig, Per
            </seg>
            <seg n="8118913d">
              Unckel: Hur många människor måste röjas bort för att vägen skall
              bli framkomlig? Hur stora måste klyftorna bli? Hur långt är Per
              Unckel beredd att gå?
            </seg>
            <seg n="f41643e8">
              Lars Leijonborg: När nu Folkpartiet har valt linje och åter har
              gått in i den nyliberala tron på att välfärd är skadligt för tillväxten,
              hur långt är ni beredda att följa moderaterna? Ni följer dem till
              hälften när det gäller skattesänkningar. Berätta hur långt ni
              vill driva det nyliberala experimentet. Kan vi ha kvar en a-kassa
              som ger ett gott skydd? Var skall ni skära? Vilka löneskillnader
              är ni beredda att acceptera?
            </seg>
            <seg n="c9ec71d6">
              Fru talman! Skillnaden i svensk politik är i dag tydlig. Det
              gäller skattesänkningar eller bättre sjukvård, godtycke eller
              jämlikhet, patriarkat eller jämställdhet och låga löner eller
              hög kompetens.
            </seg>
            <seg n="3334c136">
              Vi socialdemokrater är övertygade om att en full sysselsättning
              måste kombineras med en god generell välfärd. Vi accepterar inte
              att Sverige skall konkurrera med låga löner, stora klyftor och
              otrygghet. Sverige skall klara arbetslösheten med hög kompetens,
              jämlikhet och jämställdhet, och, fru talman och kära lyssnare
              och tittare, det är det som är den stora utmaningen. Nu kan vi
              anta den. Statsfinanserna är under kontroll. Grunden är lagd.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="12934cc9">
            Anf. 8 PER UNCKEL (m):
          </note>
          <u who="per_unckel_d80070" xml:id="i-9520b90c0458e16b-0" n="afc2bb2d" next="i-9a41943b31175fd0-0">
            <seg n="a2602fb6">
              Fru talman! Margareta Winberg har i ett hänseende alldeles rätt.
              Motsättningen är mycket tydlig. Men till skillnad från den motsättning
              som Margareta Winberg just skisserade är det nog en annan som
              är mera aktuell, nämligen motsättningen mellan dem som i praktiken
              förvaltar massarbetslösheten och dem som lägger förslag för att
              bryta den.
            </seg>
            <seg n="9e3b6e6c">
              Jag skall ge Margareta Winberg rätt i ett hänseende till, nämligen
              att moderater inte höjer bidrag. Men moderater lovar i gengäld
              de människor som i dag med Margareta Winbergs ord tvingas sitta
              och klippa sönder sina strumpbyxor ett värdigt, riktigt arbete
              att gå till på morgonen. Däri ligger skillnaden mellan
            </seg>
          </u>
          <note n="6005d4c1">
            Margareta Winberg och Moderata samlingspartiet.
          </note>
          <u who="per_unckel_d80070" xml:id="i-9a41943b31175fd0-0" n="afc2bb2d" prev="i-9520b90c0458e16b-0">
            <seg n="4b9d58f8">
              Den här debatten hålls dagen efter det att vd:n i
            </seg>
            <seg n="55d44678">
              Sveriges i dag mest framgångsrika företag, nämligen
            </seg>
            <seg n="32db9165">
              Ericsson, meddelade att det inte blir fler jobb i Sverige, trots
              att företaget har en utmärkt framtidsuppgift och ett gott framtidsperspektiv.
              Hade jag hetat Margareta Winberg hade jag tagit den varningssignalen
              på blodigt allvar. När företag säger att de inte kan växa längre
              i Sverige borde varenda larmklocka ringa på varje rimligt ansvarsfull
              minister. Men så icke på
            </seg>
            <seg n="f512946f">
              I årets budgetproposition står det att regeringen själv medger
              att de förslag som man har lagt fram och som Margareta Winberg
              återigen har läst upp från talarstolen inte kommer att räcka för
              att ge de människor som i dag söker arbete en värdig möjlighet
              att utveckla sitt kunnande och sin självtillit. I dag presenterar
              Margareta Winberg inte ett enda förslag som kan ge dessa människor
              hopp om vad som skall komma att hända i stället. Margareta Winberg
              har några repliker kvar. Vad tänker regeringen göra, Margareta
            </seg>
            <seg n="03b30915">
              Winberg, inte för att höja bidrag men väl för att ge människor
              arbete? Vad säger ni till de företag som faktiskt inte längre
              klarar att expandera?
            </seg>
            <seg n="29ac2a36">
              Fru talman! Den här debatten hålls en vecka efter det att 55
              människor i Vänersborg har fått beskedet att de nu får lämna företaget
              Vargön Alloys. Varför? Jo, de får lämna företaget därför att socialdemokraterna
              i denna riksdag har genomdrivit skattehöjningar som har raderat
              ut hela vinsten för företaget.
            </seg>
            <seg n="426eabf3">
              Vad som händer i Vänersborg illustrerar två saker med brutal
              tydlighet: hur jobb slås ut när skatter höjs, och hur jobb kommer
              att slås ut om regeringen väljer att fullfölja den fullständigt
              vettlösa energipolitik som den nu har slagit in på.
            </seg>
            <seg n="ad76c5ec">
              Det ger flera jobb att avveckla kärnkraften, lät
            </seg>
            <seg n="c3e96b38">
              Birger Schlaug antyda för en stund sedan. Ja, samma typ av jobb
              som när man bär vatten från ena sidan bryggan till den andra.
              Riktiga jobb får man när företag kan expandera därför att de är
              lönsamma och kan sälja sina produkter.
            </seg>
            <seg n="1b760695">
              I Vänersborg meddelade det socialdemokratiska kommunalrådet för
              ett par dagar sedan följande om sin tilltro till den politik som
              Margareta Winberg signerar: Det är ett ansvarslöst politiskt beslut
              bakom det här läget. När man höjer produktionsskatten på el känns
              det som om samhället skakar i sina grundvalar.
            </seg>
            <seg n="33fc59a1">
              Regeringens agerande är kriminellt.
            </seg>
            <seg n="06e5477b">
              Det är inte jag som säger detta. Det är en partikamrat till Margareta
              Winberg som på detta sätt illustrerar vad som händer när man stryper
              den elektriska strömmen till företagen och höjer skatten på arbete.
              Margareta Winberg! Kom tillbaka upp i talarstolen och tala om
              vad ni tänker göra för att skapa riktiga, utvecklingskraftiga
              jobb i företagen.
            </seg>
            <seg n="6455338d">
              (Applåder)
            </seg>
          </u>
          <note n="83c3e93f">
            Margareta Winberg.
          </note>
          <note type="speaker" n="46002abc">
            Anf. 9 PER-OLA ERIKSSON (c):
          </note>
          <u who="per-ola_eriksson_263e63" xml:id="i-4d761895003705e1-1" n="24eb7cf1">
            <seg n="3d2d963b">
              Fru talman! När jag lyssnar på den här debatten får jag ett bestämt
              intryck av att många har mycket kort minne.
            </seg>
            <seg n="e5214e3f">
              För drygt 18 månader sedan stod Sverige inför en allvarlig ekonomisk
              kris, som kunde ha blivit långt värre än den finanskris som Sverige
              upplevde hösten
            </seg>
            <seg n="96c15603">
              1992. För 18 månader sedan var omvärldens förtroende för Sverige
              brutet. Räntorna steg, och kronan försvagades. Då blev det nödvändigt
              att lägga om kursen för att sanera ekonomin och skapa förutsättningar
              för en offensiv närings- och arbetsmarknadspolitik. Det var då
              regeringen vände sig till Centerpartiet.
            </seg>
            <seg n="c5691428">
              Sedan april i fjol har räntorna kunnat sänkas. Det underlättar
              investeringar i företagen. Det ger alla hushåll som har lån mer
              pengar i plånboken. När räntorna faller ökar utrymmet för konsumtion.
              Det leder i sin tur till att nya jobb kan skapas i handeln, i
              tjänstesektorn, i alla småföretag runt om i landet.
            </seg>
            <seg n="98e8d1ba">
              Många hushåll har genom räntesänkningar fått upp till
            </seg>
            <seg n="246a844b">
              1 500 kr mer kvar i plånboken per månad. Och kom ihåg vad räntesänkningar
              betyder för arbetslösa som har lån för hus, hem och bil!
            </seg>
            <seg n="b4527357">
              Sunda statsfinanser är en första förutsättning för att vi skall
              få resurser för att bekämpa arbetslösheten, för att sänka skatter
              i företag, för att sänka arbetsgivaravgifterna och för att satsa
              på investeringar. Med lägre räntor kan vi skapa en investeringsledd
              tillväxt, och det är det som måste utgöra riktmärket för vår näringspolitik
              och vår ekonomiska politik.
            </seg>
            <seg n="da85bf8d">
              De lägre arbetsgivaravgifter som kommer att införas från årsskiftet
              kommer att vara ett viktigt bidrag för att främja småföretagssektorn.
              Den lägre dubbelbeskattningen är också ett viktigt instrument
              för att främja riskkapitalförsörjningen till småföretag - det
              är den typen av företag som i första hand måste utvecklas. Det
              är också genom en investeringsledd politik, en politik för företagande,
              som vi kan skapa nya jobb inom nya sektorer. Det handlar inte
              bara om kortsiktiga åtgärder. Det är långsiktiga investeringar
              för framtiden.
            </seg>
            <seg n="47435849">
              Vi har här i kammaren också fattat beslut om en kraftfull satsning
              på utbildning, både i det reguljära utbildningssystemet och i
              högskolan. Alla dessa åtgärder syftar till att vi skall skaffa
              oss kompetens till att möta framtiden och även få kompetens att
              bemästra arbetsmarknadssituationen.
            </seg>
            <seg n="336dcdeb">
              Dan Ericsson kallade det för att tricksa att Centern och regeringen
              har sett till att kommunerna får råd att behålla kvinnor och män
              som arbetar i sjukvården, äldreomsorgen och skolan. Med vårt initiativ
              ser vi till att vi räddar jobb. Tala då inte med förakt om den
              åtgärden! Tala inte om att tricksa!
            </seg>
            <seg n="71d47275">
              Jag vill fråga Dan Ericsson och Kristdemokraterna om de tar avstånd
              från åtgärden att värna kvinnors jobb i vården, från möjligheterna
              att värna tryggheten för den gamle och den sjuka. Var det fel?
              Tar ni avstånd från en sådan åtgärd? I så fall är det också ett
              viktigt besked.
            </seg>
            <seg n="036b9537">
              Fru talman! Per Unckel är skyldig mig ett svar på frågan varför
              moderaterna inte värnar om kvinnors jobb i offentlig sektor utan
              i stället talar med förakt om den typen av arbete. Det är viktigt
              att vi inte ställer grupper och branscher mot varandra utan att
              det här landet och den här riksdagen kan samla sig till ett samarbete
              för gemensamma tag för Sveriges och de arbetslösas bästa.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="27b4633c">
            Anf. 10 LARS LEIJONBORG (fp):
          </note>
          <u who="lars_leijonborg_4c773d" xml:id="i-69c0246098cc3379-1" n="ecf65f2d">
            <seg n="400b6ceb">
              Fru talman! Margareta Winberg ställde en fråga till mig om vår
              välfärdspolitik. Det är mycket lätt att svara på den. Bl.a. frågade
              hon: Blir a-kassan kvar i
            </seg>
            <seg n="5bdae1d2">
              Folkpartiets Sverige? Det är en häpnadsväckande fråga. Folkpartiet
              har arbetat sedan 1960-talet för en allmän, obligatorisk arbetslöshetsförsäkring.
              I slutet av den borgerliga regeringsperioden nådde vi ända fram
              och fick faktiskt en allmän arbetslöshetsförsäkring, men den har
              ju Margareta Winberg och majoriteten här i kammaren avskaffat.
              Varför då ställa frågan till oss om a-kassan blir kvar i Folkpartiets
              Sverige?
            </seg>
            <seg n="2a641edf">
              Det är ju i ert Sverige som den har avskaffats för åtskilliga
              människor.
            </seg>
            <seg n="f5f9b41c">
              Jag har också sett att utländska företag i en enkätundersökning
              svarat att Sverige är ett bra investeringsland. Men här är ändå
              verkligheten viktigare, och den är ju att Sverige faktiskt har
              gjort sämre ifrån sig än många andra europeiska länder de senaste
              åren.
            </seg>
            <seg n="10e0327d">
              För ett par år sedan, när Margareta Winberg fällde de hårda ord
              jag tidigare citerade, låg Sverige trots allt bättre till i arbetslöshet
              än många andra europeiska länder, men nu har vi halkat ned. Vi
              ligger t.ex. sämre till än England, vilket vi inte gjorde för
              ett par år sedan. Precis som Per Unckel tycker jag att det är
              viktigare att lyssna på svenska företag, t.ex. de varningsord
              vi hörde i går från Ericssons. Sanningen är att vi har halkat
              ned och att investeringarna ligger på alldeles för låg nivå för
              att vi skall klara en hög tillväxt.
            </seg>
            <seg n="73913c88">
              Vi har hört uppgifterna om räntegap och annat många gånger, Per-Ola
              Eriksson. Men tyvärr är sanningen den, Per-Ola Eriksson, att antalet
              arbetslösa nu är högre och antalet sysselsatta lägre än när samarbetet
              mellan Centern och Socialdemokraterna började.
            </seg>
            <seg n="55fd043c">
              Margareta Winberg talade med stora ord om systemskifte och liknande.
              Jag skulle gärna vilja föra ned debatten på en litet mer praktisk
              nivå. Jag vill lyfta på hatten för att Margareta Winberg svalde
              prestigen och invigde en privat arbetsförmedling för några veckor
              sedan. Det var bra. Men i det tal som Margareta Winberg höll då
              måste hon erkänna att regeringen faktiskt har tillsatt en utredare
              som skall utreda om privata arbetsförmedlingar över huvud taget
              skall finnas.
            </seg>
            <seg n="30b1e712">
              Strunta i det storslagna om systemskifte och sådant. Vore det
              inte i all enkelhet en mycket viktig symbolåtgärd, en gest, att
              entlediga Björn Rosengren från detta uppdrag så att människor
              som jobbar i uthyrningsföretag, på den privata arbetsförmedlingen
              och de som funderar att ge sig in i den branschen skulle kunna
              få känna att detta är någonting som samhället välkomnar?
            </seg>
            <seg n="995b70d2">
              I själva verket skall det ske ytterligare regleringar.
            </seg>
            <seg n="cd1a592c">
              Jag talar för avreglering, men i verkligheten är nya regleringar
              på gång. T.ex. har Arbetstidskommittén föreslagit en ny reglering
              i arbetsrätten, att man i högre grad skall förbjuda övertid. Det
              är att gå i helt fel riktning. Det skulle vara mycket välgörande
              om regeringen sade: Nu går vi motsatt väg. Vi avstår i stället
              från regleringar.
            </seg>
            <seg n="628fc664">
              Jag tror att man skall vara mycket skeptisk till politiker som
              säger sig veta hur människor skall leva det goda livet, Birger
              Schlaug. Det kan bara människor avgöra individuellt. Jag skulle
              gärna vilja fråga
            </seg>
            <seg n="b5c50b58">
              Birger Schlaug: Skall det bli tillåtet i Birger Schlaugs samhälle
              att jobba åtta timmar om dagen, eller skall det bli förbjudet?
              Om man gör det, skall man då har rätt till övertidsersättning?
            </seg>
            <seg n="6455338d">
              (Applåder)
            </seg>
          </u>
          <note type="speaker" n="36983b66">
            Anf. 11 HANS ANDERSSON (v):
          </note>
          <u who="hans_andersson_fa71ee" xml:id="i-5e57a2fa12b7cb16-0" n="7317da9c" next="i-39248d554f794d91-0">
            <seg n="8de686c1">
              Fru talman! Margareta Winberg, och Birgitta, du som lyssnar på
              debatten, inte bara på Margareta Winberg, hoppas jag! När det
              gäller kommunerna kommer det enligt regeringens förslag att försvinna
              ytterligare
            </seg>
            <seg n="1a61231a">
              30 000 jobb. Det är räknat inklusive de 2,6 miljarder som nu
              tillkom. Det är de pengarna som ligger till grund för budgetpropositionens
              beräkning.
            </seg>
            <seg n="16ab31ae">
              Förstår du, Birgitta, varför kvinnor skall få gå ifrån jobb i
              vård och omsorg för att ramla ut i arbetslöshet? Så har det varit
              nu i flera år, och så kommer det att bli enligt regeringens planer.
              Förstår du det,
            </seg>
            <seg n="69f5d92a">
              Birgitta? Förstår du, Birgitta, varför Margareta anklagar Per
              Unckel för 75-procentsnivån i a-kassan, när det var hon som sänkte
              nivån? Förstår du, Birgitta, varför man nu måste säga upp arbetshandikappade
              därför att regeringen har dragit ner på lönebidrag och avser att
              göra en jättebesparing i Samhall? Kan du förstå det?
            </seg>
            <seg n="4c1caa82">
              Kan du förstå varför kvinnoarbetslösheten har ökat så kraftigt
              just när Margareta Winberg har suttit i regeringen? Kan du förstå
              varför Margareta Winberg pratar om kompetensutveckling när hon
              särskilt drar ner på utbildningsvikariaten, som kvinnor använder
              och som är kompetensutvecklande, och arbetsmarknadsutbildning?
              Sedan låter man de okvalificerade praktik- och ALU-platserna öka,
              just på det sätt som
            </seg>
            <seg n="5484dd4c">
              Börje Hörnlund gjorde - det sätt som fick så stark kritik inte
              bara från mig utan också från Margareta
            </seg>
            <seg n="73efe6e3">
              Winberg på den tiden.
            </seg>
            <seg n="55e62883">
              Kan du förstå varför Margareta Winberg inte tidigare har lagt
              fram förslaget om att sänka övertidstaket? När man nu lägger fram
              det ser man till att man kan kompensera så att det blir mer övertid
              som kan plockas ut, enligt socialdemokraterna i Arbetstidsutredningen?
              Kan du förstå, Birgitta, varför Margareta
            </seg>
            <seg n="e280ca86">
              Winberg säger nej till arbetstidsförkortning? Vi i
            </seg>
            <seg n="9b7f04ee">
              Vänsterpartiet säger att arbetstidsförkortning måste införas.
            </seg>
            <seg n="515472d1">
              Vi kommer aldrig att kunna lösa sysselsättningsproblemet utan
              arbetstidsförkortning. Men vi i Vänsterpartiet tror inte, som
              tydligen Birger Schlaug, att det är den enda lösningen. Det är
              för enkelt. Det är en av de enkla slagordslösningarna. Vi måste
              ha en arbetstidsförkortning inom ramen för en hållbar tillväxt.
            </seg>
            <seg n="da92b0b3">
              Det kräver en miljöomställning av energisystem och transportsystem
              och en kretsloppsanpassning av produktionen.
            </seg>
            <seg n="4bfdafd6">
              Jag hörde på TV i går. Det som sades var bra. Det var för en
              gångs skull ett förslag från regeringens sida som hade något progressivt
              i sig. Det var en serie åtgärder, åtminstone på utredningsplanet,
              för att ställa om Sverige kretsloppsmässigt. Det var ett 12 miljarderspaket.
              Det är den typen av tillväxtinsatser som behövs. Det gäller att
              skapa efterfrågan på sådant vi behöver, Per Unckel, och inte att
              reducera lönekostnaderna och tro att det löser sig av sig självt
              med marknadskrafterna.
            </seg>
            <seg n="cef0a04d">
              Kommunerna är vår välfärd. Det är de gamlas vård. Det är barnens
              omsorg. Varför tänker sig regeringen, samtidigt som den hoppas
              på en god tillväxt och att BNP skall öka, att den kommunala efterfrågan,
              välfärdsefterfrågan, skall minska? Det är vad som står i budgetpropositionen.
              Detta gäller också på lång sikt, trots att vi blir äldre, och
              trots att vi får fler äldre äldre som kräver mer omsorg.
            </seg>
            <seg n="6bdd71be">
              Protesterna kommer, och då backar regeringen.
            </seg>
            <seg n="dbb05b45">
              Det här var inte bra. Det här var inte meningen. Hur skall det
              här gå? Försök att föra en politik som håller ihop! Vi från Vänsterpartiet
              har föreslagit en politik som är statsfinansiellt sund. Det är
              vi, Per-Ola Eriksson, som har stått för huvuddelen ihop med regeringen
              av saneringen av statsfinanserna. Vad ni lyckades med var att
              sänka välfärdsnivån. Vad ni lyckades med var att höja arbetslöshetsnivån.
              Det får räcka snart,
            </seg>
          </u>
          <note n="60a79bb4">
            Per-Ola Eriksson!
          </note>
          <u who="hans_andersson_fa71ee" xml:id="i-39248d554f794d91-0" n="7317da9c" prev="i-5e57a2fa12b7cb16-0">
            <seg n="6455338d">
              (Applåder)
            </seg>
          </u>
          <note type="speaker" n="3f021c93">
            Anf. 12 BIRGER SCHLAUG (mp):
          </note>
          <u who="birger_schlaug_6776ce" xml:id="i-9ac64f74b686f240-1" n="415d78d3">
            <seg n="b5f09939">
              Fru talman! Ni som lyssnar vid radioapparaterna och TV-apparaterna!
              50 % av svenska folket vill sänka arbetstiden och dela på jobben.
              Jag har här ställt frågor till företrädarna för de politiska partierna.
            </seg>
            <seg n="28f41a85">
              Ingen förutom Vänsterpartiet har svarat på frågan. Det är lustigt.
              När en majoritet av Sveriges kvinnor och en majoritet av ungdomarna
              anser att det är en viktig fråga säger man ingenting i den här
              kammaren. Man duckar med de mest märkliga argument.
            </seg>
            <seg n="012482ae">
              Det finns ingen människa utanför den här salen som inbillar sig
              att man kan få full sysselsättning och ha kvar 40-timmarsveckan.
              Det finns inga sådana människor. Varför måste då majoriteten i
              denna kammare leva i den vanföreställningen?
            </seg>
            <seg n="cc8a98dd">
              Vi måste anpassa arbetstiden till verkligheten. Det är bra för
              dem som får jobb. Det blir 200 000 jobb om vi sänker arbetstiden
              från 40 timmar till 35 timmar, och det är inte litet. Det löser
              inte alla problem, men det är bra för individer som får jobb.
              Det är bra för människor - inte minst småbarnsföräldrar och tonårsföräldrar
              - som får mer tid för sina barn. Det är bra för samhället. Det
              är bra för ekonomin. Det är bra för alla. Varför kan ni inte svara
              på frågan?
            </seg>
            <seg n="d4f79d60">
              Lars Leijonborg frågade: Om man inför 35-
            </seg>
            <seg n="30ef1e61">
              timmarsvecka eller 30-timmarsvecka, får man då arbeta mer? Det
              handlar om att byta ut siffran 40 i dagens lagstiftning mot siffran
              35. Sedan gäller samma regelverk. Man får jobba mer än 40 timmar
              i dag.
            </seg>
            <seg n="c1a4b24b">
              Det är precis på samma sätt som vi har gjort tidigare när vi
              har sänkt arbetstiden från 48 timmar och neråt.
            </seg>
            <seg n="b49b7bea">
              Det trodde jag att Lars Leijonborg hade klart för sig.
            </seg>
            <seg n="e30e2801">
              Margareta Winberg har fått brev från Birgitta 43
            </seg>
            <seg n="ac5993b5">
              år som lyssnar och är arbetslös. Hon hör förmodligen till den
              majoritet av Sveriges kvinnor som just vill sänka arbetstiden
              och tycker att det är konstigt att hon skall vara arbetslös medan
              hennes kamrater skall jobba åtta timmar. Förmodligen hör hon till
              den majoriteten av Sveriges kvinnor.
            </seg>
            <seg n="6da23893">
              Det finns många sätt att komma till rätta med arbetslösheten.
              Arbetstidsförkortning är det mest centrala. Det är den första
              nyckeln till det goda samhället.
            </seg>
            <seg n="5bbf0a17">
              Det är det. Jag har fortfarande inte något vettigt argument emot
              det. Den andra nyckeln till ett bra samhälle är en skatteväxling.
              Vi kan inte fortsätta att beskatta arbetstid så mycket att vi
              inte har råd med varandra. Med dagens ekonomiska synsätt har vi
              inte råd med vård, omsorg, skola, kultur, reparationer och underhåll
              eftersom det kräver arbetstid och människor.
            </seg>
            <seg n="ab0b25de">
              Vi har beskattat arbetstiden så hårt att vi inte har råd med
              oss själva. Detta måste vara ett grundläggande fel.
            </seg>
            <seg n="f942920f">
              En skatteväxling innebär att man sänker egenavgifterna som alla
              individer i Sverige i dag måste betala, dvs. skatt på arbete.
              Man sänker också arbetsgivaravgifterna för företag och egenavgifterna
              för vanliga människor, samtidigt som man höjer miljörelaterade
              skatter stegvis.
            </seg>
            <seg n="a6ae0d1f">
              Detta måste vara en långsiktig process för att industrin och
              företagen skall kunna hänga med. Men om de vet spelreglerna för
              tio år framåt kan det samtidigt bli en enorm teknisk utveckling.
              Framtidsbranscher kan utvecklas.
            </seg>
            <seg n="7dbc9310">
              Men grunden för att snabbt komma till rätta med arbetslösheten
              är en arbetstidsförkortning. 200 000
            </seg>
            <seg n="8513138c">
              nya jobb. Över 10 000 nya jobb i Göteborg, över 500
            </seg>
            <seg n="0d5cef06">
              i Bollnäs - massor av nya jobb i varje kommun! Svara på frågan
              som svenska folket ställer: Varför går ni emot sänkt arbetstid?
              Varför vill ni inte dela på jobben?
            </seg>
            <seg n="6455338d">
              (Applåder)
            </seg>
          </u>
          <note type="speaker" n="08bff8bf">
            Anf. 13 DAN ERICSSON (kd):
          </note>
          <u who="dan_ericsson_d0c229" xml:id="i-7ef2c46a56eff81f-0" n="8b3d5544">
            <seg n="753e61ec">
              Fru talman! Det har förts en diskussion om att regeringen satsar
              på kommunerna. Men det är inte riktigt, vilket jag påpekade i
              mitt förra inlägg.
            </seg>
            <seg n="514ec6de">
              I sin egen prognos räknar regeringen med en bättre tillväxt,
              men dessa 2,6 miljarder är pengar som kommunerna ändå skulle ha
              fått. Det är alltså inga nya pengar. Och de 400 extra miljonerna
              är också redan intecknade; de är ju en effekt av det nya skatteutjämningssystemet.
              Men nu använder man de pengarna på nytt. Det är detta jag menar
              med "trixande".
            </seg>
            <seg n="a6194ab9">
              I finansplanen skriver regeringen med stöd av
            </seg>
            <seg n="6780cd65">
              Centern att man räknar med att 30 000 jobb försvinner från kommuner
              och landsting i år och nästa år.
            </seg>
            <seg n="d4b150b4">
              Kommunförbundet räknar med att uppemot 50 000
            </seg>
            <seg n="757ccee6">
              jobb tas bort. Nu säger regeringen och Per-Ola Eriksson att man
              kanske kan rädda 10 000 av dessa. Men det är ju ingen lösning!
              Det innebär att vi ökar på arbetslöshetskön och att vi försämrar
              kvaliteten i vård och omsorg ytterligare.
            </seg>
            <seg n="fddbcfea">
              Kristdemokraterna har lagt fram ett budgetförslag som innebär
              att vi skall hejda dessa uppsägningar och behålla personal inom
              vård och äldreomsorg. Det är vårt förslag. På den punkten behöver
              inte Per-Ola
            </seg>
            <seg n="d4bf65f5">
              Eriksson tveka. Våra 6,5 miljarder kommer att se till att vi
              stoppar uppsägningsvågen som har drabbat och drabbar kommuner
              och landsting.
            </seg>
            <seg n="8308901d">
              Jag vill också påminna något om att regeringen och Centern faktiskt
              är skyldiga till att kommunerna nu håller på att knäckas av tyngden
              av skenande socialbidragskostnader och andra kostnader som staten
              övervältrat till kommunnivå utan att skicka med pengar.
            </seg>
            <seg n="9c1f5c82">
              Det handlar bl.a. om sänkningen till 75 % i sjukförsäkringen,
              i föräldraförsäkringen och i arbetslöshetsförsäkringen. Det handlar
              om sänkt KAS, sänkta barnbidrag, borttaget vårdnadsbidrag, borttaget
              flerbarnstilläg, försämrade bostadsbidrag, sänkt bostadstillägg
              och andra försämringar för pensionärer, försämrad änkepension.
              Jag kan fortsätta nästan hur länge som helst.
            </seg>
            <seg n="5489cbe5">
              Detta är den politik som regeringen har bedrivit tillsammans
              med Centern. Den slår igenom i kommunerna och fullt ut för de
              enskilda människorna. Till detta kommer också beslutade men ännu
              inte genomförda försämringar, exempelvis höjda medicinkostnader,
              höjda kostnader för läkarbesök och höjda tandvårdskostnader. Det
              är vad som väntar svenska folket om regeringen får fullfölja sin
              politik.
            </seg>
            <seg n="8d1020e3">
              Birgitta tvingas stänga av frysen, sade arbetsmarknadsministern.
              Men det är ju faktiskt arbetsmarknadsministern som har stängt
              av frysen för Birgitta.
            </seg>
            <seg n="ed151422">
              Fru talman! På det arbetsmarknadspolitiska området lägger regeringen
              också fram förslag som kommer att skicka ut tusentals arbetshandikappade
              i arbetslöshet.
            </seg>
            <seg n="20656bf2">
              Margareta Winberg talade förut om att vi hade en god välfärd
              i Sverige, men jag tror att det är många som inte känner igen
              sig i den beskrivningen. Man kan fråga sig om Margareta Winberg
              ibland befinner sig på en annan planet. Den verklighet som 700
              000
            </seg>
            <seg n="3760cba2">
              arbetslösa lever i i dag är inte en god välfärd, och detta måste
              ändras.
            </seg>
            <seg n="cac857ba">
              Varför lägger ni inte fram förslag som i dag kan förändra situationen?
              Varför skall vi återigen vänta?
            </seg>
            <seg n="ed7dd8c9">
              Det har ni sagt ända sedan ni tillträdde som regering. I
            </seg>
            <seg n="f445ddb7">
              dag är det 44 106 fler öppet arbetslösa än när regeringen tillträdde.
              Gör någonting nu, så att vi får en ändring på den siffran!
            </seg>
          </u>
          <note n="199d6627">
            Anf. 14 Arbetsmarknadsminister
          </note>
          <note type="speaker" n="97429ecd">
            MARGARETA WINBERG (s):
          </note>
          <u who="margareta_winberg_c2fa27" xml:id="i-b02848afaf85ac19-0" n="cd833f52" next="i-f4342e3010b66180-0">
            <seg n="b7215d82">
              Fru talman! Per Unckel och moderaterna vill ogärna tala om de
              arbetslösa. Vi skall ge dem jobb, och då blir allt bra, säger
              de. Men vi har de facto flera hundra tusen arbetslösa, och vi
              har också ett ansvar för dem och deras situation här och nu.
            </seg>
            <seg n="5e4c222b">
              Men ni moderater bryr er inte om dem. Ni vill inte att de skall
              få det litet bättre ekonomiskt. Ni vill inte att de skall få möjlighet
              till kompetensutveckling och praktik. Ni skär ned på de delarna
              i era förslag.
            </seg>
            <seg n="540b7a6a">
              När det gäller a-kassa och arbetsmarknadspolitik säger ni nej.
              När det gäller våra satsningar, som jag redogjort för, på miljö,
              utbildning och välfärdsmodell så säger ni nej.
            </seg>
            <seg n="23273f17">
              Vad vill vi socialdemokrater göra? frågar ni moderater. Per-Ola
              Eriksson räknade upp det på ett bra sätt, men jag kan gärna göra
              det igen: Vi sänker arbetsgivaravgifterna. Vi inför riskkapital.
              Vi inför krediter för vissa branscher. Vi inför riskkapitalavdrag.
              Vi återinför kvittningsrätt, m.m.
            </seg>
            <seg n="f7eedbd0">
              Detta är det första steget på väg mot den halvering av den öppna
              arbetslösheten som vi kommer att genomföra. Det kommer mera, som
              det heter i TV.
            </seg>
            <seg n="d03570b1">
              Per Unckel, svara på frågan: På vilket sätt blir det lättare
              för arbetslösa att ta ett jobb med de förslag som ni lägger fram?
              Varför måste först 30 000, i huvudsak kvinnor, bli arbetslösa
              för att ni sedan skall kunna skapa nya jobb? Tycker ni inte att
              det är bra att kvinnor har jobb inom vård och omsorg? Tycker ni
              inte att det bra att det finns en god kvalitet på vården, utbildningen
              och omsorgen? Svara på den frågan!
            </seg>
            <seg n="82e401f5">
              Vi skulle kunna försöka vara litet intellektuella,
            </seg>
            <seg n="ff3a7518">
              Per Unckel, och titta på ert förslag. Det handlar om att dra
              in pengar från det gemensamma, sänka skatterna och föra över det
              till privatpersoner och till företag.
            </seg>
            <seg n="2e57d919">
              Har man något slags inblick i ekonomisk teori förstår man att
              det blir större effekt om vi satsar på det gemensamma, på det
              allmänna. Det kallas för multiplikatoreffekten, och den är många
              gånger större om man satsar på det offentliga än om man så att
              säga för över pengarna till privata personer eller privata företag,
              särskilt i en konjunktur som denna. Då finns en stor benägenhet
              att inte satsa och se till att det skapas jobb utan att man sparar
              eller berikar sig på annat sätt.
            </seg>
            <seg n="a9e2be7b">
              Förklara varför det just nu, i den här konjunkturen, skulle lyckas
              med det recept som har visat sig så olycksamt tidigare. Den vägens
              politik har ju inte lyckats.
            </seg>
            <seg n="19bb95ce">
              Folkpartiets företrädare besvarade inte min fråga om hur långt
              ni är beredda att gå för att följa Moderaterna i skattesänkningen.
              Men låt mig då fråga så här:
            </seg>
            <seg n="c1f7a772">
              Om det är så viktigt att sänka skatterna, varför gör ni inte
              det för vanliga människor?
            </seg>
            <seg n="674b6f2c">
              Ni vill sänka inkomstskatten för höginkomsttagare med över 5
              miljarder, och ni vill sänka skatten på kapital med 3 miljarder.
              Detta vill ni finansiera med höjd matmoms. Varför, Lars Leijonborg,
              är det bra med låga skatter på kapital men höga skatter på mat?
            </seg>
            <seg n="91d0088c">
              Hans Andersson och Vänsterpartiet är inte särskilt trovärdiga.
              Ni vill både vara i opposition och vara samarbetspartner. Beroende
              på vem som står här och talar, är det än det ena, än det andra.
              Hans Andersson försökte vara båda delarna litet grand. Han lät
              som en opponent när han kritiserade oss. Han låter som om
            </seg>
            <seg n="f91495b3">
              Vänsterpartiet skulle ha en helt annan politik. Men han antyder
              trots allt att Vänsterpartiet har varit med.
            </seg>
            <seg n="7bfc7791">
              Ni i Vänsterpartiet har varit med på konvergenspolitiken - fast
              bara till 90 %, sedan orkade ni inte mer.
            </seg>
            <seg n="e4832618">
              När andra företrädare, t.ex. Johan Lönnroth, står här och talar
              närmast vädjar och ber man om ett erkännande för att Vänsterpartiet
              har varit med om att driva fram konvergenspolitiken - fast bara
              till 90 %.
            </seg>
            <seg n="9071c041">
              "Snälla, kan vi inte få ett erkännande?" - ungefär så kan man
              tyda hans uttalande.
            </seg>
            <seg n="ade1332c">
              Samtidigt underbalanserar Vänsterpartiet sin budget. Man skulle
              kunna förstå det om partiet stod för en annan ekonomisk politik.
              Men så är det inte. Vänsterpartiet står för samma ekonomiska politik
              och underbalanserar budgeten med 12 miljarder kronor, samtidigt
              som vänsterpartisterna erkänner - det gjorde de på presskonferensen
              - att detta leder till högre räntor.
            </seg>
            <seg n="895b683d">
              Vad är det för fel på låga räntor, Hans Andersson?
            </seg>
            <seg n="9c79e108">
              Vad är det för fel på att en familj med lån på 500 000
            </seg>
            <seg n="69cfb10b">
              kr får en minskad månadskostnad med 1 500 kr? Det blir nämligen
              fallet med regeringens politik.
            </seg>
            <seg n="1e53b4ce">
              Jag skall kort säga någonting om arbetstidsförkortning. Jag tycker
              att det är en bra idé, Birger
            </seg>
            <seg n="24f6409b">
              Schlaug. Jag har alltid varit för 6 timmars arbetsdag, och jag
              tycker att det är bra att Miljöpartiet driver frågan. Det socialdemokratiska
              kvinnoförbundet gör det också. Det är bara det att man gör det
              litet enkelt för sig när man säger att det går att gå från 40
              till 35
            </seg>
            <seg n="039331d3">
              timmar, och att detta kan ske utan några kostnader.
            </seg>
            <seg n="2fdd7baf">
              Miljöpartiet gör ingen analys. Men vi socialdemokrater är inte
              ointresserade av detta, och jag kan lova att vi kommer tillbaka
              till frågan.
            </seg>
          </u>
          <note n="2911ef92">
            Anf. 15 PER UNCKEL (m) :
          </note>
          <u who="margareta_winberg_c2fa27" xml:id="i-f4342e3010b66180-0" n="cd833f52" prev="i-b02848afaf85ac19-0">
            <seg n="46f357dd">
              Fru talman! Margareta Winberg frågar hur det blir lättare att
              få jobb med moderat politik. Jo, därför att företagen plötsligt
              börjar anställa folk. Så enkelt är det! När deras kostnader går
              ned anställer de fler. Och när kostnaderna inte går upp behåller
              de en del anställda de redan har. Om Margareta Winberg behöver
              en mer trovärdig lärare än jag uppenbarligen har förmågan att
              vara; Åk ned till Vänersborg och tala med kommunalrådet som kallade
              socialdemokraterna för kriminella därför att de höjer skatten!
              Han vet att detta kostade 55 människor jobben nere i Vänersborg.
            </seg>
            <seg n="ca54967e">
              Han vet hur det hänger ihop, och han ser verkligheten medan Margareta
              Winberg sitter vid sitt skrivbord i kanslihuset. Det blir fler
              arbeten i samma ögonblick som företagarna känner att de kan börja
              investera och nyanställa.
            </seg>
            <seg n="2ff40e79">
              Efter det att Lars Ramqvist och andra företagare har hört Per-Ola
              Eriksson och Margareta Winberg läsa upp vad det är regeringen
              vill göra meddelar de att det inte blir några fler arbeten i Sverige.
              Då är det väl regeringen som blir oss svaret skyldig. Vad drar
              regeringen för slutsats av detta? Vad tänker den göra för att
              företagarna skall säga sig att det är i Sverige de skall satsa
              i stället för i Tyskland, Frankrike eller
            </seg>
            <seg n="7112d5da">
              USA.
            </seg>
            <seg n="3316ec77">
              Per-Ola Eriksson! Visst skall vi ha människor som arbetar inom
              vård och omsorg som är organiserad av det offentliga. Men om vi
              inte kan få en ekonomi som gör att vi kan betala dessa arbeten
              kommer vi inte att kunna hålla dessa människor sysselsatta. Dessutom;
            </seg>
            <seg n="ebfb2d11">
              varför skall kvinnor bara kunna få arbeten inom den offentliga
              verksamheten? Varför skall de inte kunna få arbeten inom hela
              den vitt spridda företagsamhet som den moderata politiken syftar
              till att stimulera?
            </seg>
            <seg n="acc7d7ab">
              Fru talman! Efter ytterligare ett inlägg från Margareta Winberg
              vet vi nu att regeringen inte hade några fler förslag. Därför
              är slutsatsen av denna debatt dess värre ofrånkomlig: Regeringen
              är slut som bekämpare av arbetslösheten. Den klarar inte jobben.
              Den borde lämna över till någon som klarar detta bättre.
            </seg>
            <seg n="6455338d">
              (Applåder)
            </seg>
            <seg n="5427f7cd">
              Fru talman! När jag har lyssnat på en del debattinlägg här i
              dag har jag kommit att tänka på en hund vi hade i mitt föräldrahem.
              Den gläfste och skällde ganska ofta, men åstadkom i övrigt väldigt
              litet. En del gläfser och skäller i politiken, men åstadkommer
              inte heller särskilt mycket. Man låtsas som om sunda statsfinanser
              inte behövs för att kunna pressa tillbaka arbetslösheten.
            </seg>
            <seg n="93e84b9a">
              Den väg Hans Andersson förespråkar med högre inflation, högre
              räntor och åtgärder som inte rättar till obalansen i statsfinanserna
              skulle visa sig vara en återvändsgränd. Det är tur att Hans Andersson
              inte har med majoriteten att göra.
            </seg>
            <seg n="dc07b1ac">
              Inget politiskt parti kan på egen hand bestämma i
            </seg>
            <seg n="c9f2eea0">
              Sveriges riksdag. Det har väljarna bestämt. Alltså behövs samarbete
              här i riksdagen på samma sätt som på andra arbetsplatser. Centerpartiet
              inser behovet av ett konstruktivt samarbete och en konstruktiv
              opposition. Så var det under förra mandatperioden och så är det
              nu. Utan vilja till samarbete återstår bara motsättningar - mycket
              klart tydliggjorda i denna debatt -
            </seg>
            <seg n="18f01b4e">
              och därmed också handlingsförlamning.
            </seg>
            <seg n="dbfdd9a5">
              Nya jobb kan skapas inom den gröna sektorn. Nya jobb kan skapas
              genom en energipolitik som utvecklar och tar till vara de inhemska
              och förnybara miljövänliga energikällorna. Men då får inte energipolitiken
              styras av kärnkraftskramare som Per Unckel, som vill driva kärnkraften
              fram till tio minuter före härdsmältan. Centern vill skapa ett
              energisystem som ger jobb och trygghet. Vi centerpartister tänker
              fullfölja en politik för att ta Sverige upp på fast mark, få sunda
              statsfinanser och en arbetsmarknad som är mer normal för svenska
              förhållanden.
            </seg>
            <seg n="6455338d">
              (Applåder)
            </seg>
            <seg n="9deeee46">
              Fru talman! Jag är mycket förvånad över statsrådet
            </seg>
            <seg n="1f301921">
              Winbergs uppläggning av debatten. Hon ger inte några besked och
              hon för inte några resonemang om nya grepp för hur vi skall ta
              oss ur den här situationen. Till stor del använder hon i stället
              sin tid till att recensera andra partiers idéer, ungefär som om
              det var de som hade huvudansvaret.
            </seg>
            <seg n="726971a3">
              Hon ställer ett par frågor till mig om skatterna.
            </seg>
            <seg n="21bc94e1">
              Även dessa frågor är, liksom hennes förra, mycket enkla att svara
              på. Hon frågar varför vi sänker skatten för höginkomsttagare.
              Jo, det är en återgång till den skattereform vi genomförde tillsammans
              med Socialdemokraterna. Den finns i vår budgettabell för 1997.
            </seg>
            <seg n="f213f7f1">
              1998 är beloppet borta. Då har nämligen också Socialdemokraterna
              lovat att värnskatten skall tas bort. De miljarderna behöver vi
              alltså inte tvista om.
            </seg>
            <seg n="127064dc">
              Varför sänker ni skatten på kapital? frågar statsrådet också.
              Jo, därför att det som Socialdemokraterna kallar för kapital är
              de företag som kan ta oss ur krisen. Folkpartiets skattesänkningar
              är mycket tydligt inriktade på det som kan ge tillväxt i samhället.
              De är ingenting annat än en stimulans av de krafter som tar initiativ
              och bygger nytt. Det är just där det har visat sig att Socialdemokraterna
              står så tomhänta.
            </seg>
            <seg n="6521bf55">
              Jag är optimist. Jag tror att vi kan ta oss ur krisen.
            </seg>
            <seg n="89866abf">
              Jag tror att det är farligt att hemfalla åt det som Birger
            </seg>
            <seg n="95f6e307">
              Schlaug tror; att om vi går ned till 35 timmars arbetsvecka försvinner
              arbetslösheten. Men tänk om den förblir lika hög? Var skall vi
              då gå ned någonstans?
            </seg>
            <seg n="19c4b9c2">
              Trots att Birger Schlaug ställer så många frågor svarar han inte
              på min. Skall jag få övertidsersättning om jag jobbar åtta timmar
              om dagen? Om svaret är ja är vi helt överens. Jag tycker nämligen
              att människor skall få jobba precis så mycket eller så litet de
              vill och få betalt därefter. Det är en enkel princip som ger människorna
              makten över sin egen tillvaro, Birger
            </seg>
            <seg n="759167a2">
              Schlaug.
            </seg>
            <seg n="1e09dc8a">
              Anf. 18 HANS ANDERSSON (v) :
            </seg>
            <seg n="d148d326">
              Fru talman! Per-Ola Eriksson är nog den enda som är nöjd med
              sakernas tillstånd. Han står här i talarstolen och pöser, och
              talar om att allt har blivit bra sedan
            </seg>
            <seg n="fde7daf1">
              Centern kom in. Massarbetslöshet - det är vad vi har.
            </seg>
            <seg n="48fd13ac">
              Far hem till Norrbotten och titta på verkligheten!
            </seg>
            <seg n="c6428c76">
              Margareta Winberg! Ja, Vänsterpartiet är i opposition. Partiet
              är i opposition till en politik som består i att förvalta massarbetslöshet
              och som har utökat orättvisorna. Den har sänkt a-kassan och inför
              nu ett regelsystem som kommer att slå ut ytterligare människor.
              Den har låtit kvinnor drivas ut i massarbetslöshet. Vi i Vänsterpartiet
              är emot den politiken - vi är i opposition. Men vi är också för
              samarbete. Är det så konstigt? Detta är vad alla de från arbetarrörelsen
              som röstade på Vänsterpartiet förväntar sig av oss: Se till att
              ni är konstruktiva i riksdagen! Se till att ni bidrar till att
              göra det bättre för oss, att skapa jobb, att minska orättvisorna,
              att inte få ökade klassorättvisor!
            </seg>
            <seg n="baacf2e9">
              Ni orkade inte, Margareta Winberg. Vi stod fast vid uppgörelserna
              om ett saneringsprogram på 114
            </seg>
            <seg n="22883b3e">
              miljarder kronor, men vi har sagt nej till att tillfredsställa
              EMU-villkoren så till den milda grad att vi måste lägga på 12
              miljarder, skära ned för kommunerna, skapa ytterligare 30 000
              arbetslösa, framför allt kvinnor, och sänka 75-procentsnivån och
              betala det med en matmomssänkning. Det var en ynklig politik.
            </seg>
            <seg n="f17cf3c0">
              Det var inte bara vi som protesterade mot den typen av förslag.
              Det gjorde även en samfälld fackföreningsrörelse. Vi har inte
              godkänt konvergenskraven.
            </seg>
            <seg n="08c7f1ba">
              Vi sade nej till konvergensprogrammen. Men vi sade ja till saneringsprogrammet.
              Läs rätt och håll reda på verkligheten!
            </seg>
            <seg n="7ee24e41">
              Vi har ett 20-miljarderspaket för att skapa jobb.
            </seg>
            <seg n="dc4ebde7">
              Det handlar om att utveckla näringslivet, skapa tillväxt och
              utveckla välfärdssystemet. Det finns inga enkla lösningar. Hur
              skall det gå med de människor som nu hotas av att utförsäkras
              från a-kassan?
            </seg>
            <seg n="9a368a4e">
              Fru talman! Vad jag är less på dessa debatter.
            </seg>
            <seg n="7a30604d">
              Förslagen ligger på bordet. Kom till skott nu och lös arbetslöshetsfrågan,
              Margareta Winberg!
            </seg>
          </u>
          <note n="6efc7f40">
            Anf. 16 PER-OLA ERIKSSON (c) :
          </note>
          <note n="1400c967">
            Anf. 17 LARS LEIJONBORG (fp) :
          </note>
          <note type="speaker" n="a35ae094">
            Anf. 19 BIRGER SCHLAUG (mp):
          </note>
          <u who="birger_schlaug_6776ce" xml:id="i-9ac64f74b686f240-2" n="415d78d3">
            <seg n="e3b02174">
              Fru talman! Alla ni som lyssnar! Jag har ställt några frågor
              om arbetstiden och varför man inte kan anpassa normalarbetstiden
              i svensk lagstiftning till verkligheten, dvs. från 40 timmar till
              35 timmar. Det ger 200 000 nya jobb om man räknar försiktigt och
              tar hänsyn till att arbetet effektiviseras. Jag har inte fått
              några svar trots att 50 % av svenska folket vill sänka arbetstiden
              och dela på jobben, trots att majoriteten av
            </seg>
            <seg n="2ebbe57b">
              Sveriges kvinnor vill det och trots att majoriteten av
            </seg>
            <seg n="55e7fb63">
              Sveriges ungdomar vill det. Jag förstår att det finns politikerförakt
              i det här landet.
            </seg>
            <seg n="266ea9ff">
              Jag skall svara på Lars Leijonborgs fråga. Jag tror att jag har
              svarat på den fyra gånger under det här året. Vitsen med att byta
              ut 40 timmars normalarbetstid i arbetstidslagen mot 35 är att
              man anpassar arbetstiden till verkligheten. Sedan skall samma
              regelsystem gälla precis som vanligt med övertid och alla andra
              regelverk. Så har vi ju gjort tidigare när vi har sänkt arbetstiden.
              Det är ingenting märkvärdigt med det.
            </seg>
            <seg n="85ad7d90">
              Jag vill också kommentera det Per Unckel sade litet grand. Den
              politik som moderaterna förordar är faktiskt farlig. Den ger säkert
              fler jobb med ökad lönespridning osv., men den ger ett farligt
              samhälle.
            </seg>
            <seg n="99912eb6">
              Löneklyftorna kommer att öka. Över huvud taget kommer klyftorna
              i samhället att öka. Då får vi också en grogrund för konflikter,
              främlingskap och rasism. I
            </seg>
            <seg n="11081220">
              slutändan är faktiskt demokratin hotad. Det är en dålig väg.
            </seg>
            <seg n="8ad2d0c1">
              Jag har talat om vikten av sänkt arbetstid, vikten av att skatteväxla,
              dvs. sänka skatt och avgifter på arbete och i stället höja den
              på energi, råvaror och miljörelaterade saker. Det ger teknikutveckling
              i framtidsbranscher och stimulerar en övergång till ett kretsloppssamhälle.
              Sänkt skatt på arbete och sänkta arbetsgivaravgifter ger också
              kommuner och landsting betydligt större utrymme att anställa fler
              människor.
            </seg>
            <seg n="21977614">
              Vi skall ha ett mänskligt samhället och ett ekologiskt hållbart
              samhälle. Nyckeln är skatteväxling och att dela på jobben.
            </seg>
            <seg n="6455338d">
              (Applåder)
            </seg>
          </u>
          <note type="speaker" n="f779a703">
            Anf. 20 DAN ERICSSON (kd):
          </note>
          <u who="dan_ericsson_d0c229" xml:id="i-3bf1a09d43d0804c-1" n="8b3d5544" next="i-3e37dd5572fa1f85-1">
            <seg n="31500597">
              Fru talman! I mitt sista inlägg vill jag ta upp en fråga som
              inte har varit uppe till belysning. I finansplanen talar regeringen
              mycket tydligt om lönebildningens betydelse för utvecklingen av
              den ekonomiska politiken och möjligheten att bekämpa arbetslösheten.
              Regeringen säger sig vilja vänta på att parterna skall lösa detta.
              Det är en metod som prövats tidigare när det gäller arbetsrätten,
              fru talman, och inte visat sig vara någon lyckad lösning. Men
              vi får se hur det blir med lönebildningen.
            </seg>
            <seg n="6f5b5c8b">
              En aspekt som är viktig i detta sammanhang är vilket föredöme
              regeringen är för lönebildningen. Den
            </seg>
            <seg n="e3283fc5">
              2 maj beslutade riksdagen på förslag från oss kristdemokrater
              att strama upp regeringens verksamhet vad gäller fallskärmsavtal
              och lönesättningen. Så här skrev riksdagen: "För staten som arbetsgivare
              är det särskilt viktigt att föregå med gott exempel och att avtal
              om löner och andra förmåner som träffas med ledande befattningshavare
              hos statliga myndigheter och i statliga företag ligger på en rimlig
              nivå."
            </seg>
            <seg n="2a7b7d9a">
              Mot bakgrund av detta riksdagsuttalande skulle jag vilja ställa
              en fråga till arbetsmarknadsministern.
            </seg>
            <seg n="7f4bffab">
              Inom sitt ansvarsområde har hon godkänt en lön på
            </seg>
          </u>
          <note n="d4380316">
            160 000 kr i månaden till AMU-gruppens nye chef.
          </note>
          <u who="dan_ericsson_d0c229" xml:id="i-3e37dd5572fa1f85-1" n="8b3d5544" prev="i-3bf1a09d43d0804c-1">
            <seg n="bddc3cb8">
              Det är samma lön på en månad som ett brett skikt av befolkningen
              har som årslön. Då vill jag fråga: Är detta att följa riksdagens
              uttalande om en rimlig lönenivå? Vilken påverkan tror arbetsmarknadsministern
              att denna lönesättning får för klimatet när lönebildningen skall
              diskuteras för övriga grupper i samhället?
            </seg>
            <seg n="2dd8428f">
              Enligt regeringen är lönebildningen en central fråga för att
              få rätsida på den ekonomiska politiken och för att få ned arbetslösheten.
              Därför är ministerns svar på min fråga viktigt.
            </seg>
          </u>
          <note n="7a321b7f">
            Anf. 21 Arbetsmarknadsminister
          </note>
          <note type="speaker" n="97429ecd">
            MARGARETA WINBERG (s):
          </note>
          <u who="margareta_winberg_c2fa27" xml:id="i-b02848afaf85ac19-1" n="cd833f52" next="i-f4342e3010b66180-1">
            <seg n="96deb910">
              Fru talman! Låt mig först säga till Birger Schlaug att jag tycker
              att det han var opportunist när han ställde sig utanför och talade
              om politikerförakt. Birger
            </seg>
            <seg n="b3e0e858">
              Schlaug är en av oss, och han har fått svar både från mig och
              från ytterligare någon här. Jag tycker att det var ett billigt
              trick.
            </seg>
            <seg n="0c79d7da">
              Det låter så vackert när Dan Ericsson talar här, men verkligheten
              ser ju faktiskt inte riktigt lika vacker ut när ni får chansen
              att genomföra er politik. Vem skall ni göra det tillsammans med
              den här gången?
            </seg>
            <seg n="234e86a4">
              När ni på högerkanten har regerat har det varit med moderaterna,
              och då vet vi hur det gick med era reformer. Vi vet att ni lånade
              till dem. Vi vet också hur det gick med statsfinanserna då.
            </seg>
            <seg n="ce09038e">
              Sedan tog Dan Ericsson upp detta med lönen till
            </seg>
            <seg n="f92e0072">
              AMU-gruppens chef. Det var ni som genomförde bolagiseringen.
              Det betyder att regeringen inte har makt över lönesättningen.
              Det är svaret på den frågan.
            </seg>
            <seg n="0deeb5f7">
              Vem har störst trovärdighet när det gäller att få rätsida på
              Sveriges problem och ordna fler jobb på litet längre sikt, Per
              Unckel? Ni har en historia där ni fördubblade statsskulden, tredubblade
              arbetslösheten och fyrdubblade budgetunderskottet. Det var det
              arv vi hade att ta över. Det är det som vi delvis har åtgärdat
              nu på två år. Jag tror att människor i Sverige är kloka. De förstår
              att med den politik som ni nu vill upprepa kommer vi varken att
              ha en bra ekonomi i det här landet eller att få ned arbetslösheten.
            </seg>
            <seg n="c5df68c8">
              Det går en skiljelinje i politiken. Högerblocket -
            </seg>
            <seg n="598f2f0d">
              det finns flera partier i det - märker ut sig. Det handlar om
              skattesänkningar. Det handlar också om avregleringar. Det har
              vi hört här. Men stödet för den politiken finns ju inte i Sverige
              i dag. En kraftig majoritet stöder den offentliga sektorn, stöder
              sjukvården, utbildningen och äldreomsorgen i offentlig regi. Vi
              har kanske världens bästa land att leva i. Vi har kanske världens
              minsta klyftor. Vi har också världens kanske högsta skattekvot.
              Det skall vi inte skämmas för. Det skall vi vara stolta över och
              ta väl hand om.
            </seg>
            <seg n="45657bfc">
              Därför vill jag säga till er tre partier på högerkanten: Lägg
              undan tankarna på att rasera välfärden! Tro inte att en socialdemokratisk
              regering ställer upp på inkomstklyftor som ett sätt att bekämpa
              arbetslösheten! Tro inte att vi kommer att tolerera att otrygghet
              och rädsla sprider sig!
            </seg>
            <seg n="48717b57">
              Jag skulle vilja rikta en uppmaning till de partier som känner
              sig manade, men som ännu inte har ställt upp på det, att ställa
              upp på målet att halvera den öppna arbetslösheten till år 2000.
              Var med i arbetet att göra Sverige till en ekologisk mönsternation,
              men gör det på en hållbar ekonomisk grund! Var med om att göra
              Sverige till ett land där kvinnor och män tar ömsesidigt ansvar
              och fullt ansvar för varandra, för sina barn och för det gemensamma!
              Var med om att säkra att Sverige har en trygg välfärd och världens
              bästa utbildning!
            </seg>
            <seg n="865c7753">
              Det är stora uppgifter vi står inför. Det är uppgifter som kräver
              allas medverkan. Det kräver stor uppslutning och samarbete. Det
              kräver beslutsamhet och nytänkande. Men det är inte omöjligt.
            </seg>
            <seg n="94228678">
              Var med, nu när vi fått en stabil finansiell situation, om att
              påbörja byggandet av bron in i nästa århundrade. Sluta upp med
              att upprepa det gamla och misslyckade. Slut upp i arbetet med
              att leda Sverige in i det nya.
            </seg>
            <seg n="6455338d">
              (Applåder)
            </seg>
          </u>
          <note n="c4813140">
            Överläggningen var härmed avslutad.
          </note>
          <note n="fdc4fbf7">
            2 § Justering av protokoll
          </note>
          <note n="a60ca3d0">
            Justerades protokollet för den 24 oktober.
          </note>
          <note n="7567258e">
            3 § Avsägelse
          </note>
          <note n="9a6ae855">
            Talmannen meddelade att Anita Johansson (s) avsagt sig uppdraget
            som suppleant i EU-nämnden.
          </note>
          <note n="91479dfc">
            Kammaren biföll denna avsägelse.
          </note>
          <note n="e7b33ed7">
            4 § Anmälan om kompletteringsval till EU-
          </note>
          <note n="caa394ee">
            nämnden
          </note>
          <note n="1450a655">
            Talmannen meddelade att på grund av uppkommen vakans hade Socialdemokratiska
            riksdagsgruppen anmält Inger Lundberg som suppleant i EU-
          </note>
          <note n="2d61b0b6">
            nämnden efter Anita Johansson.
          </note>
          <note n="23f32a3d">
            Talmannen förklarade vald till
          </note>
          <note n="efe6d0ae">
            suppleant i EU-nämnden
          </note>
          <note n="ad8fef7e">
            Inger Lundberg (s)
          </note>
          <note n="04e7a59f">
            5 § Hänvisning av ärenden till utskott och beslut om förkortad
            motionstid
          </note>
          <note n="acb89e55">
            Föredrogs och hänvisades
          </note>
          <note n="a68bfb5a">
            Proposition
          </note>
          <note n="abe31bb4">
            1996/97:16 till arbetsmarknadsutskottet
          </note>
          <note n="c01b8717">
            1996/97:43 och 44 till skatteutskottet
          </note>
          <note n="301f8562">
            Beträffande proposition 1996/97:43 Dubbelbeskattningsavtal mellan
            Sverige och Luxemburg och proposition 1996/97:44 Dubbelbeskattningsavtal
            mellan de nordiska länderna hade regeringen föreslagit att riksdagen
            skulle besluta att motionstiden förkortades till sju dagar.
          </note>
          <note n="0cae67d9">
            Kammaren beslöt att förkorta motionstiden för dessa propositioner
            till att utgå tisdagen den
          </note>
          <note n="cd03b3e0">
            5 november.
          </note>
          <note n="20c6a69f">
            Motioner
          </note>
          <note n="16d78e69">
            1996/97:Bo14-Bo19 till bostadsutskottet
          </note>
          <note n="eac12665">
            6 § Anmälan om interpellationer
          </note>
          <note n="bc426dc6">
            Anmäldes att följande interpellationer framställts
          </note>
          <note n="993414b7">
            den 29 oktober
          </note>
          <note n="b611798a">
            1996/97:45 av Johan Lönnroth (v) till statsministern
          </note>
          <note n="81535826">
            Politiskt tillsatta tjänster
          </note>
          <note n="b90c1b37">
            den 30 oktober
          </note>
          <note n="27234eb2">
            1996/97:46 av Rolf Gunnarsson (m) till näringsministern
          </note>
          <u who="margareta_winberg_c2fa27" xml:id="i-f4342e3010b66180-1" n="cd833f52" prev="i-b02848afaf85ac19-1">
            <seg n="3626bbf9">
              SKS:s lokalisering till Söderhamn
            </seg>
            <seg n="72dde0a7">
              Barentsrådet
            </seg>
            <seg n="b9efe488">
              Anmäldes att följande fråga för skriftligt svar framställts
            </seg>
            <seg n="69d8751e"/>
          </u>
          <note n="bf0cd8b5">
            1996/97:47 av Per-Ola Eriksson (c) till utrikesministern
          </note>
          <note n="00588000">
            Interpellationerna redovisas i bilaga som fogas till riksdagens
            snabbprotokoll tisdagen den 5 november.
          </note>
          <note n="a19f4b25">
            7 § Anmälan om fråga för skriftligt svar
          </note>
          <note n="993414b7">
            den 29 oktober
          </note>
          <note n="0a2758fb">
            1996/97:66 av Hanna Zetterberg (v) till miljöministern
          </note>
          <note n="628e70dc">
            Etanoldrivna bussar
          </note>
          <note n="b5a307ad">
            Frågan redovisas i bilaga som fogas till riksdagens snabbprotokoll
            tisdagen den 5 november.
          </note>
          <note n="29b41102">
            8 § Kammaren åtskildes kl. 10.43.
          </note>
          <note n="2885075a">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
