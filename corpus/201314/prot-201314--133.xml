<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--133</head>
          <docDate when="2013-06-27">2013-06-27</docDate>
        </div>
      </front>
      <body>
        <div>
          <note n="cad07030">
            ﻿
          </note>
          <note n="b089add7">
            Riksdagens protokoll
          </note>
          <note n="caa61c94">
            2013/14:133
          </note>
          <note type="date" n="4facfbc3">
            Fredagen den 27 juni
          </note>
          <note n="6435f917">
            Kl. 09:00 - 11:23
          </note>
          <note n="8487d708">
            1 § Ansökan om fortsatt ledighet
          </note>
          <note n="14acd347">
            Förste vice talmannen meddelade att Josefin Brink (V) ansökt
            om fortsatt ledighet under tiden den 3 juli–28 augusti.
          </note>
          <note n="f843741a">
            Kammaren biföll denna ansökan.
          </note>
          <note n="dda15ea3">
            Förste vice talmannen anmälde att Ali Esbati (V) skulle fortsätta
            att tjänstgöra som ersättare för Josefin Brink.
          </note>
          <note n="eca2d0ec">
            2 § Anmälan om kompletteringsval
          </note>
          <note n="6d8ce336">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Ali Esbati som suppleant i
            arbetsmarknadsutskottet under Josefin Brinks fortsatta ledighet.
          </note>
          <note n="e7d3ee0d">
            Förste vice talmannen förklarade vald under tiden den 3 juli–28
            augusti till
          </note>
          <note n="6740a4e6">
            suppleant i arbetsmarknadsutskottet
          </note>
          <note n="d088e7ba">
            3 § Anmälan om uppteckningar vid EU-nämndens sammanträden
          </note>
          <note n="b22eb5a9">
            Förste vice talmannen anmälde att uppteckningar från EU-nämndens
            sammanträden tisdagen den 27 maj och torsdagen den 5 juni hade
            kommit in.
          </note>
          <note n="2358daac">
            4 § Ärenden för hänvisning till utskott
          </note>
          <note n="74e51171">
            Följande dokument hänvisades till utskott:
          </note>
          <note n="22893b84">
            5 § Svar på interpellation 2013/14:497 om skydd för uppfinnare
            mot patentintrång
          </note>
          <note type="speaker" n="a16554b7">
            Anf. 1 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-0" n="757f3b64">
            <seg n="f0be435d">
              Fru talman! Hillevi Larsson har frågat mig vad jag gör för att
              skydda uppfinnare mot patentintrång.
            </seg>
            <seg n="5c22d6ef">
              Uppfinningar är viktiga för företagande, jobb och tillväxt. Sverige
              är ett uppfinnarland med topprankning vid internationella jämförelser.
              Regeringen har tagit en rad initiativ på patenträttsområdet för
              att ytterligare förbättra förutsättningarna för våra uppfinnare
              och entreprenörer.
            </seg>
            <seg n="8f4e2e92">
              En utredning har tillsatts som ska föreslå en ny och enklare
              patentlagstiftning. Utredaren ska samtidigt kartlägga och analysera
              tillämpningen av patentlagens straffbestämmelse.
            </seg>
            <seg n="3a41c9c8">
              Åklagare vid Internationella åklagarkammaren i Helsingfors och
              poliser i storstadsregionerna har utbildats och avdelats särskilt
              för att ingripa mot immaterialrättsintrång.
            </seg>
            <seg n="55fba68c">
              På regeringens förslag har även nya civilrättsliga sanktionsbestämmelser
              införts som ger patenthavare möjlighet att ingripa innan ett intrång
              begås eller att få fram mer information om ett intrång.
            </seg>
            <seg n="37240e97">
              Ett reellt patentskydd kräver också tillgång till en rättssäker
              och effektiv domstolsprövning. Regeringen verkar för att domstolsprocesser
              om patent ska bli enklare, billigare och mer rättssäkra, både
              på europeisk nivå och nationellt. Sverige är därför drivande vid
              inrättandet av den enhetliga patentdomstolen. Ett förslag har
              också remitterats om en ny särskild domstol som syftar till att
              stärka processen nationellt.
            </seg>
          </u>
          <note type="speaker" n="0c8328c6">
            Anf. 2 HILLEVI LARSSON (S):
          </note>
          <u who="hillevi_larsson_618770" xml:id="i-1069294096d3cd35-0" n="0f5d3ee9">
            <seg n="0012dcc9">
              Fru talman! Detta är en helt avgörande fråga för Sveriges framtid
              – det handlar om hela det svenska välståndet.
            </seg>
            <seg n="fefc4105">
              Mycket av vårt välstånd bygger på uppfinningar som gjordes för
              75–150 år sedan, men på senare år har det inte uppstått några
              nya stora industriföretag. Det beror på att de bästa uppfinningarna
              stjäls och flyttas utomlands. Processen för att göra detta innebär
              att man ger sig direkt på den enskilda uppfinnaren.
            </seg>
            <seg n="0d525f33">
              Det finns ett uttryck som heter kill the inventor, och det är
              inte taget ur luften. Tyvärr slutar processen i en del fall med
              att uppfinnaren tar livet av sig. När uppfinnaren försöker försvara
              sitt patent, som stjäls av stora multinationella företag, startas
              Kafkaliknande processer som slutar med att uppfinnaren ruineras
              eller tar livet av sig.
            </seg>
            <seg n="16a6a475">
              För företagen handlar det ofta om att dra ut på processen så
              länge det går. De vet att när uppfinnaren är utblottad är processen
              slut, och då måste uppfinnaren också betala för motpartens rättegångskostnader.
              Även om det kanske finns en liten chans att vinna kan man inte
              driva processen vidare när man inte har några pengar kvar.
            </seg>
            <seg n="42a365bd">
              Denna situation är ett brott både mot enskilda uppfinnare och
              mot oss alla, eftersom vi förlorar uppfinningar som skulle kunna
              leda till tusentals jobb och stora intäkter till den svenska välfärden.
              Det som krävs för att komma åt detta är främst att lagen börjar
              tillämpas. I patentlagen finns det möjlighet att utdöma upp till
              två års fängelse för patentintrång, men lagen tillämpas inte.
              Under de senaste decennierna har bara ett enda åtal väckts, och
              det finns ingen fällande dom.
            </seg>
            <seg n="dbd588ea">
              Något som är allvarligt är att Ekobrottsmyndigheten har ett direkt
              uppdrag att inte väcka allmänt åtal i de här fallen. Man ska alltså
              inte skydda enskilda uppfinnare, utan det ska bara vara allmänna
              åtal.
            </seg>
            <seg n="4d3a29f4">
              Ekobrottsmyndigheten borde dock göra något, eftersom alternativet
              för uppfinnarna är en civilrättslig process som leder till ekonomisk
              ruin och till att de förlorar sina patent. Man borde väcka åtal
              även om det är enskilda fall. Dessa fall borde dessutom anses
              vara allmänna eftersom det här, med tanke på vad det innebär när
              uppfinningarna flyttar utomlands, är ett hot mot hela patenträtten
              och hela den svenska välfärden.
            </seg>
            <seg n="b20c855f">
              Vi måste få till någon form av patentförsäkring där uppfinnaren
              försäkras mot processkostnaderna i de civilrättsliga rättegångarna.
              För pengarna tar slut väldigt snabbt, och uppfinnaren får pantsätta
              sitt hus och blir ruinerad och skuldsatt i slutändan. Om det fanns
              en ordentlig patentförsäkring skulle dock fler våga ta en konflikt.
            </seg>
            <seg n="a996ecb0">
              Många vågar inte ta en konflikt med företagen, för de vet att
              det slutar med ekonomisk ruin. Om man hade en försäkring där man
              kan få hjälp med rättegångskostnader skulle fler processer kunna
              fullföljas till the bitter end.
            </seg>
            <seg n="9a990f50">
              Det behövs också en statlig fond som försvarar patent. Detta
              skulle innebära att företagen får en statlig myndighet som motpart,
              och det tror jag skulle vara avskräckande.
            </seg>
          </u>
          <note type="speaker" n="65bb347b">
            Anf. 3 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-1" n="757f3b64">
            <seg n="140492bf">
              Fru talman! Hillevi Larsson och jag är helt överens om att uppfinningar
              är viktiga för ekonomin och att det gäller att kunna kommersialisera
              dem.
            </seg>
            <seg n="dcb2dd59">
              Låt mig börja med att säga att vi ska utgå från Global Innovation
              Index, där Sverige varje år de senaste fyra åren har rankats som
              ett av världens mest innovationsbefrämjande länder. Det är bara
              Schweiz som rankas högre, så vi ligger väldigt bra till.
            </seg>
            <seg n="f17928f9">
              Det finns säkert en och annan uppfinnare som far väldigt illa,
              men det gäller inte alla även om problematiken finns där. Det
              är en uppförsbacke att skaffa ett patent, och vi jobbar för att
              hitta bättre regler och för att det ska vara möjligt att skydda
              patent. Man kan säga att patent är en tidsmässig garanti för att
              en produkt skyddas, och under den tiden har man möjlighet att
              kommersialisera produkten själv. Det är otroligt viktigt att detta
              fungerar.
            </seg>
            <seg n="c56d3c86">
              När det gäller patentlagen och dess bestämmelser frågar interpellanten
              varför vi inte ser några åtal och varför straffbestämmelsen inte
              tillämpas. Mitt svar är att regeringen har tillsatt en utredning
              som arbetar med just detta. I mål om patentintrång är det normalt
              enskilda som tvistar med hjälp av ombud, och målen handläggs i
              en civilprocess. Den som har gjort patentintrång kan också dömas
              till böter eller fängelse, men det ser vi alltså ganska sällan.
            </seg>
            <seg n="d69235d1">
              En förutsättning för att en åklagare ska väcka åtal är att målsäganden
              gör anmälan och att åtal är påkallat ur allmän synpunkt. För regeringen
              är det viktigt att straffbestämmelsen är tydlig och att åtal väcks
              när det är motiverat.
            </seg>
            <seg n="9ef084b4">
              För att öka kunskapen om hur situationen ser ut har vi alltså
              tillsatt en utredning, och den beräknas komma med svar och förslag
              under våren. Det är också viktigt att reda ut på vilket sätt man
              använder regelverket och var flaskhalsarna finns. Vi är alldeles
              överens om att reglerna ska vara otvetydiga.
            </seg>
            <seg n="71bea791">
              Däremot är jag mycket tveksam till de tankar som Hillevi Larsson
              har om patentförsäkring och annat. Ett statligt insteg mellan
              två parter på marknaden är inte alltid bra. Det är möjligt – och
              jag tror att det är så – att man skulle behöva någon typ av försäkring.
              Men det är upp till försäkringsbolagen att utforma den typen av
              skyddsnät för aktörerna. Det är naturligtvis något som bör eftersträvas.
            </seg>
            <seg n="e672bb5a">
              Men det är inte staten som ska gå in och ställa sig på en sida,
              förorda en uppfinning eller göra en satsning, utan det måste bli
              kommersiellt gångbart. Därför är det viktigt att staten inte i
              onödan går in på det här området. Vi tror inte på detaljreglering
              här, utan tvärtom behöver försäkringsbolagen arbeta mer envetet.
            </seg>
            <seg n="6b4224ff">
              Det är viktigt att se att det ofta handlar om två parter, även
              om de kan vara nog så olika. Det är det man ofta får beskrivet
              i berättelser om hur enskilda uppfinnare har kämpat mot stora
              aktörer, med svårigheterna i detta. Likväl är det två kommersiella
              parter, och det är väl lite grann det vi måste inse.
            </seg>
          </u>
          <note type="speaker" n="976f0b1e">
            Anf. 4 HILLEVI LARSSON (S):
          </note>
          <u who="hillevi_larsson_618770" xml:id="i-1069294096d3cd35-1" n="0f5d3ee9">
            <seg n="e854541f">
              Fru talman! Problemet är att man inte pratar om huvudproblemet.
              Man pratar om att patentlagen ska bli enklare och att det ska
              bli lite lättare på alla möjliga sätt. Men huvudproblemet är att
              uppfinnarna inte har de ekonomiska resurserna att försvara sina
              uppfinningar när motparten är ett stort, rikt företag. Det är
              huvudproblemet. Det är det som leder till att uppfinningarna försvinner
              ur landet.
            </seg>
            <seg n="e6ca0d98">
              Det är helt sant att vi har ett bra innovationsklimat och har
              många uppfinnare i förhållande till folkmängden. Vi är ju ett
              av världens absolut mest kreativa länder. Problemet är nästa steg,
              när uppfinningen är färdig, när det finns en klar uppfinning som
              skulle kunna leda till arbetstillfällen här. Då stjäls uppfinningen
              och leder till arbetstillfällen i andra länder i stället och framför
              allt till jättevinster för multinationella företag som inte ens
              har betalat uppfinnaren för patentet.
            </seg>
            <seg n="3cd3f2cb">
              Om vi bara kunde börja tillämpa patentlagen, den lag som ändå
              finns i dag, skulle mycket vara vunnet. Det handlar om att se
              till att man väcker allmänt åtal. Skillnaden mot en civilrättslig
              process är att uppfinnaren inte behöver förlora allt han eller
              hon äger och bli ruinerad på kuppen, utan då är det det allmänna
              som driver målet. Ekobrottsmyndigheten borde göra det.
            </seg>
            <seg n="d935a34e">
              Det har tillsatts två åklagare för att komma till rätta med immaterialrättsliga
              brott. Men de har inget uppdrag att försvara patenträtten, och
              de har ingen speciell kunskap om patenträtten heller. Framför
              allt resulterar det inte i brottmål och allmänt åtal. Lagen tillämpas
              inte.
            </seg>
            <seg n="f14145a1">
              Det är egentligen ganska ointressant vilka regler man har kring
              civilrättsliga processer. Konsekvensen blir ändå densamma, att
              uppfinnaren förlorar allt. Det får dessutom en avskräckande effekt
              på andra uppfinnare när det gäller att våga försvara sina patent.
              Det händer att företag stjäl patent redan innan de har trätt i
              kraft, eftersom de vet att det är helt riskfritt. De behöver inte
              vara rädda för något över huvud taget. Det är väldigt allvarligt
              att vi här har så grov ekonomisk brottslighet som man inte gör
              något alls åt.
            </seg>
            <seg n="fa9e4c49">
              Det handlar om de Kafkaliknande processer som dras ut i åratal
              och som leder till ekonomisk ruin, men det handlar faktiskt också
              om rena hot. Det har förekommit misshandel, där man går hur långt
              som helst för att driva uppfinnaren och hans familj till att ge
              upp kampen.
            </seg>
            <seg n="9a3322d7">
              Det viktiga här är tillämpa lagen som den är skriven. Det görs
              inte i dag. Ge Ekobrottsmyndigheten ett tydligt uppdrag att bekämpa
              den här typen av brott! Det kan inte anses vara bara ett brott
              mot enskilda, utan detta är brott mot det allmänna.
            </seg>
            <seg n="22bd0784">
              Även om det är brott mot enskilda finns det väl ingen anledning
              att göra ingenting. Justitieministern har själv sagt att några
              av de värsta brotten är just de som drabbar enskilda.
            </seg>
            <seg n="50b93b8c">
              Det räcker med att lyssna på uttrycket kill the inventor. Det
              är uppfinnare som drivs till självmord efter åratal av tortyr
              från de här företagen utan att få upprättelse. Det är egentligen
              en skandal att detta får ske. Det är inga enskilda fall, utan
              det är ett mycket vanligt tillvägagångssätt. Det är klart att
              alla uppfinnare inte drabbas, men de uppfinnare som kommer med
              de bästa uppfinningarna, som är högst värderade och skulle kunna
              ge mest intäkter och arbetstillfällen till Sverige är de som företagen
              ger sig på, för det är där de stora pengarna finns. Det borde
              vara extra viktigt för staten att ingripa i de fallen.
            </seg>
          </u>
          <note type="speaker" n="10eef10e">
            Anf. 5 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-2" n="757f3b64">
            <seg n="6a00e8d4">
              Fru talman! Lite grann skulle jag vilja säga att Hillevi Larsson
              har formulerat interpellationen fel, för du vill uppenbarligen
              inte diskutera patentlagstiftningen och hur man skydda uppfinnare
              mot patentintrång. Men det är den frågan som är ställd, och det
              är den frågan som jag svarar på.
            </seg>
            <seg n="309cb955">
              Det handlar naturligtvis också om uppfinnares ekonomiska möjligheter
              och möjligheten att kommersialisera sådant som man har uppfunnit,
              har sett eller vill utveckla, vilket är en lång och besvärlig
              resa som kräver stora ekonomiska resurser. Men det är faktiskt
              en annan fråga. Där finns det också mycket att göra.
            </seg>
            <seg n="dc3a006e">
              När det gäller att skydda uppfinningar mot patentintrång och
              att använda patentlagstiftningen och säkerställa att den fungerar
              har vi, precis som jag sade tidigare, börjat ett arbete. Det finns
              en utredning som ska titta på varför vi får så få ärenden, hur
              man kan förbättra regelverket och hur de olika skeendena ser ut,
              för inget fall är ju likt det andra. Under våren kommer vi att
              få svar från en utredare som förhoppningsvis rättar till eventuella
              snedsitsar och gör detta ännu bättre.
            </seg>
            <seg n="9cab48f2">
              Ekobrottsmyndigheten har viktiga uppgifter. Men jag vill gärna
              understryka att när det handlar om den här typen av frågor är
              det framför allt den internationella åklagarkammaren som är inblandad.
              Det är den som har huvudansvaret i de här ärendena. Där finns
              den nationella gruppen mot immaterialrättsintrång, och där finns
              också åklagare som har utbildats och avdelats särskilt för utredningar
              om patentintrång.
            </seg>
            <seg n="abd66453">
              Om det finns en koppling mellan ett intrång och annan brottslighet
              kan man i det enskilda fallet göra gemensam sak, till exempel
              med åklagare från Ekobrottsmyndigheten – så är det inte i alla
              ärenden. Ansvaret ligger dock alltid hos internationella åklagarkammaren.
              Men det viktiga är förstås inte den organisatoriska frågan utan
              att det finns ett team som är specialiserat på immaterialrätt,
              och jag menar att det finns.
            </seg>
            <seg n="f4e51e3b">
              För den enskilde uppfinnaren är det nödvändigt att ganska tidigt
              skaffa sig ett ombud och få den hjälp som man behöver både för
              att säkerställa sitt patent och för att säkerställa att man kan
              arbeta enligt lagens regler. Det är ingen svensk uppfinning att
              vi har regler på det här området, så det hjälper inte att det
              är internationella företag som försöker komma åt produkter eller
              innovationer olagligt. Det finns internationella regler och avtal
              på det här området, precis som på andra. Det drivs också ett intensivt
              arbete på EU-nivå för att säkerställa enhetliga patent, för att
              säkerställa att vi har domstolsprocesser som fungerar och för
              att se till att det är ordning på detta, som naturligtvis lite
              grann är hjärtat i marknadsekonomin och i ekonomins utveckling.
            </seg>
            <seg n="3fac97ee">
              Jag tycker att det är viktigt med de frågor som interpellanten
              ställer. Men jag har i vart fall inte förberett mig på den fråga
              som Hillevi Larsson gärna vill diskutera, nämligen ekonomin för
              enskilda uppfinnare, utan jag har tvärtom tittat på lagstiftningen
              och de processer som måste fås att fungera. Där menar jag att
              vi har kommit en bit på väg, men det finns alltid mer att göra.
            </seg>
            <seg n="71eb6b69">
              Sverige är rankat som tvåa när det gäller att vara innovationsbefrämjande.
              Det är bara Schweiz som anses bättre. Det är en position som vi
              ska behålla och helst förbättra.
            </seg>
          </u>
          <note type="speaker" n="be029c90">
            Anf. 6 HILLEVI LARSSON (S):
          </note>
          <u who="hillevi_larsson_618770" xml:id="i-1069294096d3cd35-2" n="0f5d3ee9">
            <seg n="b19b61ac">
              Fru talman! Jag vill ta ett konkret exempel: Johan Ullman, en
              av våra mest produktiva uppfinnare, som har satsat mycket på arbetsmiljöuppfinningar
              för att förbättra arbetsmiljön och minska arbetsskador.
            </seg>
            <seg n="edc758a4">
              Ullman Mouse är en mus som man har till datorn som ska förhindra
              musarm. Den värderades till över 800 miljoner kronor. Det är bara
              en av hans uppfinningar. Det är sammanlagt miljardbelopp som hans
              uppfinningar värderas till.
            </seg>
            <seg n="ed5c3741">
              Trots att han har gjort en så fantastisk uppfinning som Ullman
              Mouse dömdes han att betala 1 000 kronor per dag i tio år till
              Gylling, det företag som stal hans patent. De behövde inte betala
              någonting alls till honom för att de hade stulit detta patent
              med flera, utan det var han som skulle betala till dem. Han fick
              patentsätta sitt hus. De lyckades se till att han fick näringsförbud.
              Han kunde alltså inte fortsätta jobba. Även om han hade gjort
              det hade de tagit intäkterna från nya patent. Han fick inte heller
              ha kreditkort eftersom han var försatt i personlig konkurs med
              näringsförbud.
            </seg>
            <seg n="b42f6f9b">
              Hela hans familj lamslogs av denna process, och han var mycket
              nära självmord. Han kämpar nu vidare för att få upprättelse, men
              det är en lång väg.
            </seg>
            <seg n="16a8a64f">
              Det är en enorm rättsskandal att detta kan hända gång på gång.
              Han är ju inte ensam. Vi vet vad problemet är. Jag har nämnt det
              tidigare. Vi måste tillämpa lagen, och Ekobrottsmyndigheten måste
              bekämpa dessa brott. Det behövs en fond som staten står för som
              kan stå upp mot dessa företag, och det behövs en patentförsäkring
              för uppfinningarna. Regeringen har sagt att det är för dyrt med
              en fond. Men hur dyrt är det inte för uppfinnarna vilkas privata
              ekonomi drabbas?
            </seg>
            <seg n="16d188c4">
              Detta är en av de viktigaste framtidsfrågorna. Jag hoppas att
              regeringen agerar.
            </seg>
          </u>
          <note type="speaker" n="8167ac45">
            Anf. 7 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-3" n="757f3b64">
            <seg n="90a81013">
              Fru talman! Det är väldigt allvarligt när man i Sveriges riksdag
              ifrågasätter domstolsbeslut och påstår att lagar inte tillämpas
              och att man ställer sig på en sida bland parter i en domstolsprocess
              eller diskuterar enskilda ärenden. Jag tänker inte delta i en
              sådan diskussion. Det går nämligen inte att ha ett fungerande
              och rättssäkert samhälle om vi inte respekterar lagstiftningen
              och säkerställer att domstolarna får ha sin prövning självständigt.
              Det finns instanser och strukturer för hur det ska fungera.
            </seg>
            <seg n="122f2188">
              Sedan finns det självklart tvister och frågor där alla inte blir
              nöjda. Men det är inte politikers sak att döma i enskilda ärenden.
              Det kan aldrig vara rimligt.
            </seg>
            <seg n="5463e310">
              När man känner att man har blivit lurad eller bestulen på någonting
              och anmäler det är det inte ovanligt att man hävdar att man har
              rätt. Men det är inte säkert utifrån en objektiv synpunkt att
              det är riktigt på det sättet. Därför är det så otroligt viktigt
              att vi har en lagstiftning, processer och kunniga medarbetare
              i rättsväsendet som hanterar dessa frågor.
            </seg>
            <seg n="d6a0015f">
              Jag har tidigare i denna interpellationsdebatt talat om att vi
              nu arbetar för att säkerställa att patentlagen och processerna
              ska fungera på ett bra sätt, eftersom vi har sett att det är ganska
              få ärenden. Det är ett viktigt arbete.
            </seg>
            <seg n="0a8f9ccb">
              Sedan måste vi fundera över, vilket vi inte har varit inne på
              den här gången, hur man underlättar för enskilda att kommersialisera
              sina produkter. De måste få kunskap och hjälp att driva sina rättigheter
              för att klara detta. Uppfinnare är inte nödvändigtvis bäst på
              paragraferna. Men, som sagt, jag tänker inte ha synpunkter på
              ett domstolsbeslut.
            </seg>
          </u>
          <note n="e7c6ec73">
            Överläggningen var härmed avslutad.
          </note>
          <note n="95c852b6">
            6 § Svar på interpellation 2013/14:515 om förhalade riksdagsbeslut
          </note>
          <note type="speaker" n="974eee82">
            Anf. 8 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-4" n="757f3b64">
            <seg n="dc5a92a6">
              Fru talman! Hillevi Larsson har frågat statsministern om han
              inte anser att det är rimligt att regeringen prioriterar genomförandet
              av riksdagens beslut, med tanke på att riksdagen är Sveriges högsta
              beslutande organ och regeringen arbetar på uppdrag av riksdagen.
            </seg>
            <seg n="9bfa2c29">
              Interpellationen har överlämnats till mig.
            </seg>
            <seg n="ca9010cc">
              En av riksdagens huvuduppgifter som folkets främsta företrädare
              är lagstiftning, och regeringen är enligt regeringsformen skyldig
              att utfärda en lag så snart som möjligt efter att riksdagen har
              beslutat om den. Det följer alltså av grundlagen hur regeringen
              ska prioritera och genomföra riksdagens beslut om lagar.
            </seg>
            <seg n="789f373f">
              Riksdagens beslut om så kallade tillkännagivanden till regeringen
              är emellertid inte reglerade i någon författning. Regeringens
              hantering av sådana beslut är inte heller författningsreglerad.
              Det finns emellertid en sedan länge etablerad konstitutionell
              praxis om hur regeringen bör förhålla sig till riksdagens tillkännagivanden.
              Den innebär bland annat att regeringen som utgångspunkt bör tillgodose
              ett sådant tillkännagivande.
            </seg>
            <seg n="232ffdcf">
              Om regeringen inte delar riksdagens mening i en fråga och inte
              har för avsikt att tillgodose riksdagens önskemål, innebär – som
              konstitutionsutskottet har konstaterat – praxis att regeringen
              i stället bör underrätta riksdagen om detta inom den tidsgräns
              som angetts i tillkännagivandet. Även skälen till att regeringen
              inte har tillgodosett tillkännagivandet bör redovisas.
            </seg>
            <seg n="a83246f5">
              Både konstitutionsutskottet och Grundlagsutredningen har konstaterat
              att ordningen med tillkännagivanden i allt väsentligt fungerar
              väl. Jag instämmer i den bedömningen.
            </seg>
          </u>
          <note type="speaker" n="120a15e3">
            Anf. 9 HILLEVI LARSSON (S):
          </note>
          <u who="hillevi_larsson_618770" xml:id="i-1069294096d3cd35-3" n="0f5d3ee9">
            <seg n="49109bbc">
              Fru talman! Vi har parlamentarism här i Sverige. Det betyder
              att den svenska riksdagen är Sveriges högsta beslutande organ.
              Regeringen tillsätts av riksdagen och kan också avsättas av riksdagen,
              och regeringen ska fullfölja riksdagens beslut. Det är alltså
              inte tvärtom, att regeringen står över riksdagen, utan det är
              faktiskt riksdagen som står över regeringen. Därför är det otroligt
              viktigt för demokratin att regeringen också följer riksdagens
              beslut.
            </seg>
            <seg n="46410597">
              I en sammanställning från Riksdag vi har även sedan tidigare
              år en del som inte genomförs.
            </seg>
            <seg n="8a62b910">
              Det är inte utan anledning som riksdagen kommer med tillkännagivanden,
              utan det brukar vara frågor som bedöms vara extra viktiga. De
              kan även vara akuta och kräva snabba lösningar, för det kan handla
              om att man tycker att regeringen drar frågor i långbänk. Det behöver
              alltså inte vara så att riksdagen är direkt mot någonting – även
              om det också förekommer, som med fas 3 – utan det kan vara ett
              sätt för riksdagen att skynda på regeringen i arbetet. Då tycker
              jag att det är väldigt illa att dra ut på processen ytterligare
              ett varv i stället för att helt enkelt genomföra riksdagens beslut.
            </seg>
            <seg n="a09f93d6">
              Det finns en skillnad mellan det som är direkt olagligt och det
              man bör göra. Regeringen borde ha intentionen att göra det rätta.
              Även om det inte är direkt olagligt att förhala och trotsa riksdagsbeslut
              är det olämpligt av regeringen att göra det, speciellt när man
              är en minoritetsregering och alltså inte har automatisk majoritet
              i riksdagen för sina beslut. Då är det viktigt att man faktiskt
              visar respekt för de frågor där riksdagen sätter ned foten.
            </seg>
            <seg n="a43bf525">
              Det är nämligen också många frågor som släpps igenom i riksdagen
              utan att det ställs krav på regeringen, alltså där riksdagen utan
              inblandning låter regeringen göra sitt arbete. När riksdagen då
              sätter ned foten i en del frågor och säger att de är extra viktiga,
              eller att de har dragit ut på tiden och måste lösas, och regeringen
              fortsätter att förhala och trotsa visar det på bristande respekt.
              Det blir i förlängningen en bristande respekt för demokratin –
              för parlamentarismen och det svenska folkstyret, vilket är grundläggande
              i svensk demokrati.
            </seg>
            <seg n="7f5dd042">
              Jag hoppas alltså att det ändå finns en ambition från regeringen
              att genomföra riksdagens beslut. Sedan kan det kanske ta lite
              extra tid i vissa fall – det kan man kanske ha viss förståelse
              för – men grundprincipen är att beslut ska genomföras, och det
              snarast möjligt.
            </seg>
          </u>
          <note type="speaker" n="2d54f19c">
            Anf. 12 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-473ff01d457fb823-5" n="757f3b64">
            <seg n="6548c6b9">
              Fru talman! Den svenska parlamentarismen bygger på att regeringen
              måste åtnjuta riksdagens förtroende. Regeringen måste dock inte
              i varje enskilt fall följa ett tillkännagivande, även om det är
              en utgångspunkt och en ambition att så sker.
            </seg>
            <seg n="e024185b">
              Om regeringen inte vill följa ett tillkännagivande ska den dock
              återkomma till riksdagen och berätta varför. Det är viktigt, och
              en sådan redovisning sker årligen. Riksdagen kan naturligtvis
              i sista hand, om det skulle vara väldigt akut, uttala sitt misstroende
              mot statsministern.
            </seg>
            <seg n="b26d044f">
              Hillevi Larsson säger att regeringen egentligen ska agera enligt
              riksdagens beslut. Det är ju lätt att tycka så i största allmänhet,
              men jag tycker att det är viktigt att följa de gällande grundläggande
              reglerna för svensk parlamentarism. Det gör vi, och det innebär
              att det är skillnad på lagstiftning och tillkännagivande samt
              att det finns en praxis för hur man ska hantera tillkännagivanden.
              Som konstitutionsutskottet har konstaterat har regeringens redovisning
              till riksdagen också utvecklats och blivit bättre än under de
              socialdemokratiska regeringarna. Vi följer reglerna. Det tycker
              jag är viktigt.
            </seg>
            <seg n="af01dcff">
              Jag hann inte notera alla de enskilda punkter Hillevi Larsson
              redovisade, men låt mig ta upp två av dem jag uppfattade och där
              det alltså anses att regeringen inte har gjort något.
            </seg>
            <seg n="4b467ed2">
              En punkt handlade om bemötande av brottsoffer. Men herregud –
              vi gör väldigt mycket när det gäller brottsofferarbetet! Problemet
              är möjligen att riksdagen ibland, i stället för att vara precis,
              uttrycker sig så allmänt att man alltid kan hävda att något inte
              är gjort. Det finns dock en uppsjö av åtgärder som görs för att
              vi ska få ett bättre bemötande av brottsoffer. Det är oerhört
              centralt, och det är inte en fråga där regeringen tycker annorlunda
              än riksdagen. Möjligen har vi inte återkommit med redovisningen
              tillräckligt snabbt. Jag tror att det är viktigt att riksdagen
              också är någorlunda specifik i sin uppfattning när man skickar
              tillkännagivanden.
            </seg>
            <seg n="d0acd18e">
              Vad gäller civilanställda handlar det, om jag minns rätt, om
              att man vill se fler civilanställda inom polisen. Jag kan meddela
              att antalet civilanställda inom svensk polis har ökat sedan alliansregeringen
              tillträdde. Det går lite upp och ned beroende på hur ekonomin
              ser ut, men det är tydligt att så har skett. Och det är viktigt,
              för vi behöver blandad kompetens inom svensk polis.
            </seg>
            <seg n="7aed2396">
              Sedan finns det ibland en risk med tillkännagivanden, att de
              inte är i samklang med budgeten. Enskilda polismyndigheter – vi
              har ju fortfarande sådana – kan ha en ekonomisk situation som
              är sådan att man är tvingad att variera både personalbemanning
              och verksamhet utifrån vad som ryms inom budgeten. Det är också
              något som regeringen måste ta hänsyn till.
            </seg>
            <seg n="cda24432">
              Våld mot äldre är en annan sådan fråga – oerhört viktig eftersom
              många gamla utsätts för brott utan att det anmäls. Även här finns
              det exempel på insatser som görs.
            </seg>
            <seg n="b6d8192d">
              När det gäller den lista som Hillevi Larsson läste upp och de
              synpunkter som hon grundar sin kritik på är de så allmänt hållna
              att man kan påstå både det ena och det andra. Men det är ingen
              tvekan om att regeringen arbetar intensivt med förslag och inriktning
              inom de områdena. Självklart kommer det också att återredovisas
              till riksdagen.
            </seg>
            <seg n="896b6ab1">
              Sammanfattningsvis: Regeringen följer de direktiv, lagar, regler
              och författningar som beslutats av riksdagen. Vi har stor respekt
              för riksdagens funktion. Riksdagen är också det högsta beslutande
              organet. Just därför tror jag att det är viktigt att vi följer
              de regler som riksdagen har antagit för hur vi ska arbeta i regeringen
              visavi riksdagen.
            </seg>
          </u>
          <note type="speaker" n="2d8ce277">
            Anf. 13 HILLEVI LARSSON (S):
          </note>
          <u who="hillevi_larsson_618770" xml:id="i-1069294096d3cd35-4" n="0f5d3ee9">
            <seg n="c931a6cd">
              Fru talman! Man kan alltid tvista om ifall regeringen har genomfört
              riksdagens beslut, hur man har gjort det och om man verkligen
              har gjort det fullt ut.
            </seg>
            <seg n="c6f440e7">
              För att ta fas 3 som exempel har jag hört arbetsmarknadsministern
              säga: Vi har följt riksdagens beslut, för fas 3 har blivit så
              mycket bättre. Därmed kan anvisningarna fortsätta. Men det finns
              inget belägg för att det skulle ha blivit bättre, utan det är
              fortfarande gratisarbete på heltid som inte leder till jobb och
              som till och med riskerar att tränga ut riktiga arbetstillfällen,
              för det blir mycket billigare för arbetsgivaren att behålla någon
              inom ramen för fas 3. Man får 5 000 kronor per månad och person
              och behöver inte betala någon lön, så det blir billigare än att
              anställa samma person. Det har till och med förekommit att man
              gör sig av med folk och i stället tar in någon från fas 3 eftersom
              det blir billigare.
            </seg>
            <seg n="a8a34cb2">
              Man kan i varje fall som här diskuteras tvista om ifall regeringen
              verkligen genomfört riksdagens beslut. Ja, det är regeringens
              tolkning, men det görs ofta en annan tolkning hos riksdagen.
            </seg>
            <seg n="e0465498">
              Den utvärdering som jag läste upp är tidningen Riksdag den var
              över 8 procent. Nu har man landat i ett budgetunderskott på 8,5
              procent.
            </seg>
            <seg n="0d0e19e3">
              Detta är en traditionell betalningsbalanskris av den typ som
              Sverige genomgick i början av 90-talet och som många länder därefter
              har prövat på. Den svåraste delen av en betalningsbalanskris är
              alltid att återställa konkurrenskraften. Det är därför man får
              diskussionerna om vart lönerna tar vägen. Den är annorlunda i
              Ukraina eftersom de har en flytande valuta. Den har nu deprecierat
              med i storleksordningen 40 procent. Den typ av diskussion som
              man fick till exempel i Irland om lönesänkningar är inte på samma
              sätt aktuell.
            </seg>
            <seg n="94db713e">
              Nu ska man komma ihåg att en 40-procentig depreciering av valutan
              leder till att importpriserna stiger kraftigt och att befolkningen
              i stället den vägen drabbas av en kraftig försämring av sin konsumtion.
            </seg>
            <seg n="5eb738a9">
              Det avgörande problemet i IMF-programmet nu är alltså inte i
              första hand budgetunderskotten eller konkurrenskraftsdelen. Konkurrenskraften
              är återställd av devalveringen, och budgetunderskotten börjar
              man komma i närheten av att åtminstone de revideras hela tiden
              upp, så man ska vara försiktig med vad man säger här.
            </seg>
            <seg n="7667053f">
              Det avgörande problemet är att Ukraina har varit väldigt beroende
              av rysk gas. Den ryska gasen har man köpt till extremt subventionerade
              priser. Sedan har den till stor del också återhandlats i ekonomin;
              det är det som har varit grunden för hela korruptionsekonomin
              och de oligarkmiljarder som har byggts upp där. Det är själva
              roten till korruptionen.
            </seg>
            <seg n="e4534862">
              Vad man menar när man talar om den sociala dimensionen i IMF-programmen
              är att gradvis höja gaspriserna och sedan kompensera de 25–30
              procenten fattigaste i befolkningen för de höjda gaspriserna.
            </seg>
            <seg n="b3cf4869">
              Det går inte att komma ifrån beroendet av Ryssland eller för
              den delen korruptionen med mindre än att man har gaspriser som
              är marknadsmässiga. Det är grundproblemet här. För det måste man
              kompensera dem med sämst ekonomisk utveckling.
            </seg>
          </u>
          <note type="speaker" n="e1b538b7">
            Anf. 26 ANNIKA LILLEMETS (MP):
          </note>
          <u who="annika_lillemets_0161f8" xml:id="i-cb6c1179e15c45e1-0" n="81a8f01c">
            <seg n="ffd44e2b">
              Fru talman! Jag vill tacka finansministern för intressant resonemang
              och information.
            </seg>
            <seg n="f51c9eb9">
              Jag vill återkomma till det Valter Mutt sade om oligarkerna och
              den extremt koncentrerade förmögenheten och makten hos ett fåtal
              mycket mäktiga personer i Ukraina. Ser finansministern någon möjlighet
              att hjälpa regering och myndigheter i Ukraina att ställa krav
              på att oligarkerna, som i och för sig kanske kontrollerar regering
              och myndigheter, verkligen bidrar och på att pengarna kommer hem
              från skatteparadis och annat? Kan man hjälpa till att se till
              att det blir en jämnare inkomstfördelning i Ukraina, vilket är
              en förutsättning för stabilitet?
            </seg>
            <seg n="de8d008b">
              Den typen av oroligheter som vi ser i Ukraina har sin grogrund
              i misär och desperation. När man inte vet om man har mat eller
              om man har det varmt i sitt hus och så vidare – även om det till
              viss del kompenseras – finns det grogrund för extrema rörelser.
              I exempelvis Grekland och det extrema åtstramningsprogram som
              har genomförts där, med arbetslöshet, fattigdom och raserandet
              av socialt skyddsnät inklusive sjukvården, är det inte förvånande
              att det har blivit en radikalisering och polarisering i politiken.
              Till och med Gyllene gryning – ett rent nazistiskt parti – har
              vuxit sig starkt, alldeles för starkt.
            </seg>
            <seg n="4660519e">
              Nöden är på en sådan nivå att vi kanske måste tänka lite utanför
              boxen. Vi har siffror på att den största delen av pengarna från
              stödlånen går delvis till gas, betalning av rysk gas, men en stor
              del går även till EU:s banker som har lånat ut pengar till Ukraina.
              Finns det möjligheter för att på något sätt prioritera ned återbetalningen
              av de lånen eller se till att oligarkerna faktiskt betalar på
              dessa lån så att det inte blir folket i Ukraina som får stå för
              notan? Kan man se till att lånen verkligen blir stöd för att bygga
              upp den ukrainska ekonomin på ett nytt sätt efter den sovjetiska,
              storskaliga, icke hållbara och till stor del passerade ekonomin?
              Vad finns det för tankar om det?
            </seg>
            <seg n="27d3485f">
              Vad kan Sverige bidra med? Det vore välkommet om vi kunde bidra
              för att hjälpa till att stabilisera situationen, av humanitära
              skäl. Det är naturligtvis förfärligt att ett av Europas folkrikaste
              länder har en sådan stor fattig befolkning. Det skulle jag vilja
              höra lite mer om från finansministern.
            </seg>
          </u>
          <note type="speaker" n="f5ad19e7">
            Anf. 27 VALTER MUTT (MP):
          </note>
          <u who="valter_mutt_7861ee" xml:id="i-7083371d0675ccd7-0" n="54d9eb7b">
            <seg n="8a8bb3be">
              Fru talman! Den store amerikanske ekonomen John Kenneth Galbraith
              varnade en gång för att allt fler länder går mot offentlig fattigdom
              omgiven av ett hav av privat rikedom. Sällan är väl den beskrivningen
              så tillämplig som på Ukraina. Det är ett oerhört rikt land. Det
              är i hög grad på grund av de så kallade oligarkerna som landet
              är fattigt. De har tagit hand om en enormt stor del av landets
              rikedomar.
            </seg>
            <seg n="3b33c96f">
              Jag håller i stora drag med Anders Borg om den historiska bakgrunden
              till situationen i Ukraina. Men jag hörde väldigt lite om framtiden.
              Den fråga som jag ställde handlade om det svenska lånet och om
              det på något sätt går att villkora det så att även Ukrainas rikaste
              medborgare, oligarkerna, är med och på allvar bidrar till en annan
              ekonomi.
            </seg>
            <seg n="c37af1ee">
              Det är naturligtvis viktigt att Ukraina, och för den delen även
              många västeuropeiska länder, kommer loss från beroendet av Putins
              gas och olja. Ukraina har extremt goda förutsättningar. De har
              förutsättningar för solenergi, och de har väldigt goda förutsättningar
              för vindenergi med några av Europas bästa vindlägen. Här kan man
              alltså satsa tungt på förnybar energi och komma loss från Putinberoendet,
              beroendet av rysk gas. Men då behövs det pengar. Det behövs investeringar.
              Då behöver oligarkerna ta hem en och annan miljard från skatteparadisen.
            </seg>
            <seg n="d82bdfe5">
              Då är det väl rimligt att Sverige, i samband med att vi diskuterar
              ett svenskt lån till Ukraina, för den typen av diskussioner. Jag
              skulle gärna vilja att finansministern utvecklar detta något.
            </seg>
          </u>
          <note type="speaker" n="fcdaad56">
            Anf. 28 Finansminister ANDERS BORG (M):
          </note>
          <u who="unknown" xml:id="i-473ff01d457fb823-6" n="49c7b7f1">
            <seg n="42fea8be">
              Fru talman! Låt mig försöka redovisa de överväganden som har
              funnits i Sverige och de andra nordiska länderna om ett eventuellt
              bilateralt stöd till Ukraina lite tydligare.
            </seg>
            <seg n="0bab4fd8">
              IMF-programmet är omfattande. Den första delen av det, som behövde
              utbetalas relativt akut därför att landet helt enkelt hade helt
              slut på pengar, ska i huvudsak täcka gasskulder, alltså betydande
              skulder till Ryssland. I de förhandlingarna reste Ryssland också
              krav som Ukraina har avvisat och som även världssamfundet har
              avvisat med hänvisning till de avtal som slöts och de tillgångar
              som fanns när Ryssland delades. Ukrainas motargument var att man
              i sådana fall skulle göra en balansräkning för hela det förloppet.
            </seg>
            <seg n="4bffaf11">
              Ryssland har ställt helt orimliga krav. De har också avvisats.
              Och man får intrycket att Ryssland själva inte har tagit de kraven
              riktigt på allvar. Vad som är riktiga krav är de lån som finns
              för att betala gas, visserligen till för höga priser enligt Ukraina.
              Den faktorn har lett till en komplikation i att göra bilaterala
              lån från de nordiska länderna. Vi har nog gemensamt ansett att
              våra skattebetalares pengar inte bör användas till att i huvudsak
              betala ryska gasbolag.
            </seg>
            <seg n="13a1f549">
              Det finns också ett annat bekymmer. Det rör den historia Ukraina
              har. Ukraina är det land som kanske har misskött sina IMF-program
              mest, åtminstone i det tidigare Central- och Östeuropa. Det har
              helt enkelt inte fungerat därför att pengarna inte har kommit
              dit de ska i kombination med den korruption de har haft och att
              de helt enkelt inte har uppfyllt villkoren. Det finns alltså en
              väldig oro över att landet inte förmår leverera.
            </seg>
            <seg n="6052eb1a">
              Att ställa ut lån på skattebetalarnas pengar ska vi naturligtvis
              vara extremt försiktiga med, av det enkla skälet att det är skattebetalarnas
              pengar men också av det skälet att om vi förlorar den typen av
              pengar kommer det att bli mycket svårare att i framtiden göra
              liknande bilaterala program. Därför har vi tyckt att det är väldigt
              centralt att den typen av lån ska ges när man är relativt säker
              på att få tillbaka pengarna och på att programmen de facto ska
              fungera, vilket de andra nordiska länderna starkt har understrukit.
              Sverige, Norge, Danmark och Finland, eller i varje fall Sverige,
              Norge och Danmark, har därför valt att i stället för IMF-lån understryka
              att man höjer sitt bistånd – bistånd är pengar som man ger bort
              och som man inte får tillbaka.
            </seg>
            <seg n="8d6da270">
              Det finns en del tecken på att den nuvarande ukrainska regeringen
              ändå arbetar med att fullfölja programmen i kanske något större
              utsträckning än man tidigare har gjort.
            </seg>
            <seg n="d3d15804">
              Både Valter Mutt och Annika Lillemets har varit inne på den besvärliga
              situation som råder där. Den skapar också väldig osäkerhet om
              IMF-programmen och fullföljandet av dem. Det har alltså lett till
              att de nordiska länderna i samband med IMF-vårmötet enades om
              biståndsspåret som huvudväg. Kanske återkommer vi någon gång under
              hösten till en förnyad diskussion om genomförandet i Ukraina har
              fungerat och att det då skulle kunna vara möjligt med ett svenskt
              bilateralt lån.
            </seg>
            <seg n="5733565e">
              Det ligger mycket i det som Annika Lillemets och Valter Mutt
              säger om vilken typ av ingångsvärden Sverige kan ha i en sådan
              diskussion. De påminner mycket om de ingångsvärden vi hade i diskussionen
              med Lettland. Där var vi starkt pådrivande för att en betydande
              del av skattehöjningen skulle läggas på fastigheter och andra
              tillgångar som dels är rörliga och dels drabbar dem som har det
              relativt bättre ställt i samhället. Man skulle absolut kunna tänka
              sig en diskussion om en skattefinansiering av sociala stöd som
              kan leda till att man snabbare kan avveckla gasberoendet.
            </seg>
            <seg n="d1d24255">
              Jag ska återkomma till Ryssland i min slutreplik. Det är nämligen
              många frågor som behöver hanteras här.
            </seg>
          </u>
          <note type="speaker" n="1e78dde7">
            Anf. 29 ANNIKA LILLEMETS (MP):
          </note>
          <u who="annika_lillemets_0161f8" xml:id="i-cb6c1179e15c45e1-1" n="81a8f01c">
            <seg n="9c678e4a">
              Herr talman! Tack finansministern! Det som finansministern säger
              här om att skatter ska tas ut på rätt sätt låter väldigt bra.
              Som sagt, att man innan lån ges ska kunna ställa krav på till
              exempel att oligarkerna ska beskattas och att de tar hem sina
              pengar från skatteparadis och så vidare låter ju som en väldigt
              konstruktiv väg framåt. Då undrar jag: Pågår det några sådana
              diskussioner inom EU som finansministern eller kanske utrikesministern
              är inblandade i? Det skulle naturligtvis bli en väldig kraft om
              hela EU ställde sig bakom detta och krävde att de rikaste medborgarna
              i Ukraina ska bidra och att man ska ta itu med korruption och
              annat, som vi har tagit upp här flera gånger. På de villkoren
              skulle lån sedan kunna medges. Det tycker jag vore väldigt spännande.
            </seg>
            <seg n="bb4f4648">
              Jag vill skicka med detta och hoppas att det ska bli sådana diskussioner.
              Det här är en oerhört viktig säkerhetspolitisk fråga där vi har
              ett stort intresse av att det löser sig i Ukraina.
            </seg>
            <seg n="89bd8e0c">
              Jag vill tacka finansministern för den här debatten.
            </seg>
          </u>
          <note type="speaker" n="494c04fd">
            Anf. 30 Finansminister ANDERS BORG (M):
          </note>
          <u who="unknown" xml:id="i-473ff01d457fb823-7" n="49c7b7f1">
            <seg n="c14a0588">
              Herr talman! Låt mig också börja med att tacka Annika Lillemets
              och Walter Mutt för den här interpellationsdebatten. Vi skulle
              förmodligen ha behövt ha ytterligare ett par tre rundor för att
              reda ut alla delar.
            </seg>
            <seg n="1bfef3e7">
              Jag vill börja med att slå fast huvudlinjerna. Till att börja
              med är Sveriges uppfattning att Ryssland har agerat på ett helt
              oacceptabelt sätt mot Ukraina, dels i termer av den militära aggressionen,
              dels i termer av gråzonen av krig på Krim, dels den alldeles uppenbara
              militära inblandning som man har gjort på ett sätt som strider
              mot all internationell rätt i östra Ukraina.
            </seg>
            <seg n="9204a5a4">
              Det andra som måste slås fast är att Sverige och EU naturligtvis
              stöder Ukrainas demokratiskt valda president och att man måste
              få till stånd ett val som gör att man på goda grunder har en demokratiskt
              vald regering i Ukraina att samarbeta med.
            </seg>
            <seg n="d6114049">
              Det är huvudlinjerna. Vi är för Ukrainas folks rätt att bestämma
              över sitt land, och vi tar starkt avstånd från den ryska nationalistiska
              aggressionen.
            </seg>
            <seg n="83aecc37">
              Vi ska normalt sett bidra till länder i kris. Det har Sverige
              en lång tradition av att göra. Det har vi också gjort i alltifrån
              Lettland till, tillbaka i tiden, Brasilien. Vi gör detta av tre
              skäl. Det gäller först solidaritetsskäl. Vi ska alltid bidra på
              samma sätt här som på andra områden. Det andra är att det alltid
              kan minska spänningarna, och det tredje är att det möjligtvis
              kan bidra till att Ukraina faktiskt blir en del av ett fungerande
              Europa.
            </seg>
            <seg n="c03a7094">
              När det gäller inriktningen ska man ha klart för sig att det
              är bara Norden och Baltikum som över huvud taget har varit villiga
              att föra en diskussion om att stödja Ukraina bilateralt. Polen
              har till exempel väldigt tydligt deklarerat att man inte har för
              avsikt att göra det. Den diskussionen förs mellan finansdepartementen
              inom ramen för IMF-samarbetet, och vi har sagt att vi i samband
              med höstmötet i början av oktober ska återkomma till en förnyad
              diskussion om hur situationen då är, och då kommer inriktningen
              att vara den som jag tidigare nämnt.
            </seg>
            <seg n="7fbecc90">
              Låt mig återigen tacka för denna viktiga interpellationsdebatt.
            </seg>
          </u>
          <note n="e7c6ec73">
            Överläggningen var härmed avslutad.
          </note>
          <note n="ca109b47">
            9 § Svar på interpellation 2013/14:499 om miljöbelastningen på
            Arlanda och tullstationen i Kapellskär
          </note>
          <note type="speaker" n="9d2e668f">
            Anf. 31 Finansminister ANDERS BORG (M):
          </note>
          <u who="unknown" xml:id="i-473ff01d457fb823-8" n="49c7b7f1">
            <seg n="0b1b0c91">
              Herr talman! Pyry Niemi har frågat mig vilka kontakter som har
              tagits med Naturvårdsverket och berörda kommuners miljöförvaltningar
              då miljökonsekvenserna av förslaget har utretts och hur dessa
              har svarat samt vilka uppgifter jag kan lämna om trafikmiljön
              och olycksriskerna då konsekvenserna av förslaget har utretts.
            </seg>
            <seg n="ea30940b">
              Enligt vad jag har erfarit från Tullverket har deras analys av
              godstrafiken visat att i Kapellskär går främst trafik inom EU
              för vilken import- och exportklarering inte behövs. Sedan februari
              2014 har den nya färjelinjen Sankt Petersburg–Nådendal–Kapellskär
              startats. Nådendal är första införselort i EU, vilket innebär
              att merparten av tullhanteringen sker där. Om det skulle behövas
              någon form av tullklarering för den här trafiken kan Tullverket
              hantera detta genom elektroniska lösningar, vilket redan praktiseras
              för motsvarande trafik mellan Helsingfors och Sankt Petersburg.
            </seg>
            <seg n="3676b4c6">
              Det tullförfarande som ännu inte kan hanteras elektroniskt i
              dag är uppstartandet av TIR-carneter. Myndighetens analys visar
              att det handlar om ca 20 ärenden i veckan som kan komma att behöva
              hanteras vid Arlanda.
            </seg>
            <seg n="12b4c31f">
              Utgångspunkten för regeringens styrning är att myndigheterna
              ska ha stor handlingsfrihet att utföra sina uppgifter. De myndigheter
              vilkas verksamhet täcker hela landet bestämmer som huvudregel
              själva vilka verksamheter som lokaliseras till olika orter.
            </seg>
            <seg n="f4029610">
              Det är Tullverkets ansvar att, utifrån verksamhetens mål, fortlöpande
              pröva hur tillgängliga resurser används.
            </seg>
          </u>
          <note type="speaker" n="ef9fc913">
            Anf. 32 PYRY NIEMI (S):
          </note>
          <u who="pyry_niemi_f2ba76" xml:id="i-6b02c2827fc69428-0" n="7dcb7350">
            <seg n="608de1a0">
              Herr talman! Jag vill tacka finansministern för svaret. Jag kommer
              att gå från globalt till mer lokalt.
            </seg>
            <seg n="33277b6f">
              Om halten koldioxid ska stabiliseras vid 450 ppm, vilket alltså
              förväntas leda till en uppvärmning med mer än två grader Celsius
              över förindustriell nivå, måste de globala utsläppen börja minska
              inom några decennier, för att före nästa sekelskifte ha nått nivån
              två miljarder ton kol per år – alltså en fjärdedel av dagens utsläpp.
              Därefter krävs det en halvering under de följande århundradena
              för att halten inte ska börja stiga igen, bland annat beroende
              på gasens långa livslängd i atmosfären och på att landekosystem
              och hav med tiden tar upp allt mindre av den utsläppta koldioxiden.
            </seg>
            <seg n="40dfb3db">
              Med ett tak på två miljarder ton kol per år och en befolkning
              år 2100 på tio miljarder får utsläppen av koldioxid från fossila
              bränslen maximalt uppgå till 0,2 ton kol per person och år – förutsatt
              att avskogningen har upphört. Dagens globala genomsnittsnivå är
              drygt ett ton kol per person. Om befolkningsökningen inte fortsätter
              efter 2100 innebär en ytterligare halvering av de globala utsläppen
              ett tak på max 0,1 ton kol per person och år 2200–2300. Det faktum
              att en allt större del av utsläppen med tiden blir kvar i atmosfären
              gör att utsläppen måste minska kraftigt på hundra års sikt, även
              om man avser att stabilisera halten koldioxid på en högre nivå
              än 450 ppm.
            </seg>
            <seg n="6cf21608">
              Herr talman! Vi har i dag sett i Sverige att det har blivit minskad
              belastning från personbilstrafiken. Det beror främst på att bilarna
              har blivit mer energieffektiva och mer bränslesnåla. Däremot vet
              vi per definition att utsläppen från den tunga trafiken har ökat
              med 44–45 procent.
            </seg>
            <seg n="7e86fb59">
              I det här fallet – som vi specifikt diskuterar i dag – då tullens
              kontroller kommer att genomföras på Arlanda blir det en ytterligare
              pålaga avseende miljöbelastningen, dels för boende i Knivsta kommun
              i Uppsala län, dels även för kringboende vid Arlanda. Det handlar
              inte bara om myndighetsstyrning utan även om klimatambitioner.
            </seg>
            <seg n="138ad261">
              Drygt 1 000 tyngre transporter från Kapellskär till Arlanda per
              år blir klimatbelastande. Vi vet att utsläppen från tunga fordon
              har ökat med 44 procent och vi vet också att de åkare som kommer
              till Sverige inte alltid kör med det bästa och mest miljövänliga
              bränslet. I ett läge där regeringen säger sig värna om det svenska
              klimatarbetet – det hörde vi från Anders Borg i en debatt alldeles
              nyss – blir just den här formen av bristande ambition helt kontraproduktiv.
            </seg>
            <seg n="6435bed6">
              Frågan kan inte bara hanteras som en form av effektivisering
              av tullmyndigheten; den har ett symboliskt mycket viktigare värde.
              För varje extra ton av koldioxid som släpps ut i atmosfären lämnar
              vi en extra skuld till våra efterkommande att hantera och betala
              av. Anser finansministern att det är logiskt att skicka transporter
              drygt sju mil från Kapellskär för att kontrolleras på Arlanda,
              när den möjligheten rimligtvis kunnat hanteras i Kapellskär?
            </seg>
          </u>
          <note type="speaker" n="90e86504">
            Anf. 33 Finansminister ANDERS BORG (M):
          </note>
          <u who="unknown" xml:id="i-473ff01d457fb823-9" n="49c7b7f1">
            <seg n="590899c7">
              Herr talman! Låt mig börja med att välkomna interpellationen.
            </seg>
            <seg n="31c04e97">
              Tullverket bedriver en central och viktig verksamhet för att
              vi ska ha en väl fungerande utrikeshandel, men den är också central
              för att vi ska ha en effektiv brottsbekämpning. Som vi alla vet
              har det skett rätt betydande förändringar av Tullverkets verksamhet.
            </seg>
            <seg n="f4c526a7">
              Den gamla formen av stickprovskontroller, den som fanns tidigare,
              har man inte längre grund för att göra, utan i dag handlar det
              om riskbedömningar, att det ska vara fråga om brottslig verksamhet.
              Det har naturligtvis i grunden förändrat förutsättningarna för
              tullens verksamhet, som i dag är mycket mer riskbaserad och följaktligen
              bedrivs mer i form av det som närmast kan beskrivas som polisiär
              verksamhet. Tullen förefaller vara effektivare i det arbetet.
              Antalet narkotikabeslag har till exempel ökat kraftigt under dessa
              år.
            </seg>
            <seg n="c8abe2dd">
              Låt oss vara klara över att den gamla formen av verksamhet som
              bedrevs i Kapellskär och på andra ställen, det vill säga stickprovskontroller,
              har vi inte längre grund för. I dag ska tullens kontroller ske
              utifrån ett riskbaserat system.
            </seg>
            <seg n="ff49e5c8">
              Därmed kommer vi till frågan vad som sker med transporterna och
              hur mycket som går till Arlanda. Om vi börjar med att titta på
              antalet uppstartade TIR-carneter ser vi att det sedan april skett
              en nedgång från 125 uppstarter till i maj 88 uppstarter. Det är
              svårt att bedöma vad det betyder, men mycket talar för att vi
              kommer att få en övergång till normal, vanlig transit och att
              TIR-carneterna kanske till och med kan minska ännu mer om vi blickar
              framåt. Men om det vet vi inte mycket.
            </seg>
            <seg n="40382d1a">
              Vi kan konstatera att antalet fall som hanterats genom att man
              kört till Arlanda med TIR-carneter omfattade under maj månad 15
              transporter. Det handlar alltså om en transport ungefär varannan
              dag, och en hel del talar för att det antalet potentiellt kan
              minska framöver när man får en övergång till vanlig klarering.
              Tullverket har haft diskussioner med de berörda företagen i Kapellskär
              och landat i slutsatsen, än så länge, att samarbetet fungerar
              väl, vilket skulle tala för att det kan fungera även framöver.
            </seg>
            <seg n="5480bb5b">
              Låt mig poängtera att det inte är min uppgift som statsråd att
              i detalj styra hur Tullverket organiserar sin verksamhet i Kapellskär
              och på andra platser, utan det är myndigheten själv som ska göra
              det.
            </seg>
            <seg n="620335ae">
              För att summera detta vill jag säga att den bedömning Tullverket
              gör är att det här kan ske utan att man får någon dramatisk ökning
              av antalet transporter till Arlanda. Det kan naturligtvis finnas
              klimateffekter, men om vi talar om en transport varannan dag,
              och kanske ännu färre framöver, tror jag inte att det har någon
              avgörande betydelse vad gäller miljöeffekterna.
            </seg>
          </u>
          <note type="speaker" n="acd8dd2a">
            Anf. 34 PYRY NIEMI (S):
          </note>
          <u who="pyry_niemi_f2ba76" xml:id="i-6b02c2827fc69428-1" n="7dcb7350">
            <seg n="8ac4a482">
              Herr talman! Nu gav finansministern ytterligare en del information
              som han kanske kunde ha berikat sitt interpellationssvar med.
              Då hade diskussionen möjligen legat på en annan bog.
            </seg>
            <seg n="6a13c3a3">
              Jag känner väl till att Tullverket ägnar sig åt att riskbedöma
              aktiviteter. Lagstiftningen fungerar så i dag. Men Tullverket
              måste också ägna sig åt förebyggande aktiviteter. Även om regeringen
              inte ska gå in och styra i detalj bör regeringen ha som ambition
              att informera tullmyndigheten om att klimatbelastning är en viktig
              fråga. Att minska utsläppen i den svenska transportsektorn är
              ett sätt att minska den skuld vi har till framtida generationer
              som ska ta hand om all den koldioxid som vi släppt ut i atmosfären
              i över hundra år. Det gäller inte bara i Sverige utan också globalt.
              Det är en viktig markering.
            </seg>
            <seg n="edb8e86c">
              Jag har svårt att avgöra om det blir fler eller färre lastbilar
              och långtradare som tar sig till och från Arlanda. Jag kan bara
              referera till det svar som finansministern gett. Men med minskad
              tullverksamhet i Kapellskär finns det, som det ser ut i dag, möjligheter
              för dem som har transporter till Sverige att hitta en lucka någonstans
              och komma in i landet. De känner väl till att Tullverket inte
              har en lika hög ambitionsnivå på mindre ställen som de har på
              de större transportingångarna till Sverige, såsom hamnar där man
              vet att det sker fler transporter.
            </seg>
            <seg n="d6cb3fe2">
              Det känns helt ologiskt att man ska köra drygt sju mil extra
              för att klarera och sedan åka vidare in i landet när det skulle
              kunna ske på plats. Om det i dagsläget är så pass få långtradare
              och lastbilar, som tullmyndigheten uppenbarligen informerat finansministern
              om, borde det inte vara någon oerhörd belastning för tullmyndigheten
              att ha folk på plats de dagar transporterna kommer hit och därmed
              kunna ha bättre kontroll och kunna göra en ordentlig klarering.
            </seg>
            <seg n="cff65727">
              Utöver klimatarbetet är också vägsäkerheten viktig. I Sverige
              har vi en diskussion, den känner finansministern väl till, om
              utländska åkare som kommer hit och kanske inte alltid har det
              bästa bränslet, till exempel så kallad – om jag får använda ett
              lite raljant begrepp – fuldiesel. Det ökar miljöbelastningen.
            </seg>
            <seg n="28d7719d">
              Ett annat problem är alkohol i trafiken, rattonykterhet, något
              som inte alls är oviktigt att resonera om. Jag vet att tullen
              framgångsrikt genomför fordonskontroller som ett sätt att bekämpa
              brottsligheten. På så sätt förhindrar man att förare som kommer
              in i landet med höga halter alkohol i blodet sätter sig och kör.
              Detsamma gäller trötta förare, som inte heller ska sätta sig i
              en lastbil eller långtradare och på det viset öka risken för konfrontation
              med andra bilister, vilket kan leda till förödande trafikolyckor.
            </seg>
            <seg n="6544fbab">
              Jag vet att tullen hanterar dessa frågor på ett mycket professionellt
              sätt. De är duktiga på det. Men om man ökar ingången någonstans,
              ger den möjligheten, finns det alltid ljusskygga individer, transportörer,
              som inte är trovärdiga, sådana som vill testa systemet och landa
              i Sverige. Ytterligare ett sådant fall kan vara just det som leder
              till nästa olycka.
            </seg>
            <seg n="3689a4ca">
              Jag ställer därför frågan: Är det logiskt att det sker på Arlanda
              i stället för i Kapellskär?
            </seg>
          </u>
          <note type="speaker" n="76671806">
            Anf. 35 Finansminister ANDERS BORG (M):
          </note>
          <u who="unknown" xml:id="i-473ff01d457fb823-10" n="49c7b7f1">
            <seg n="18f9457c">
              Herr talman! Låt mig tacka Pyry Niemi för den här interpellationsdebatten,
              för det är ett viktigt ämne. Tullen utför mycket centrala uppgifter
              för svensk del. Vi vet att mycket av den mest allvarliga brottsliga
              verksamheten i Sverige är kopplad till smuggling, till införsel
              av narkotikapreparat och illegal handel med tobak och alkohol.
              För att hindra att vi får starka, organiserade brottsliga nätverk
              och för att motarbeta dem som finns har tullen en viktig roll,
              särskilt i samarbete med polis, Ekobrottsmyndigheten och andra
              rättsvårdande myndigheter. Den bild vi har är att Tullverket har
              klarat av övergången till en riskbaserad kontrollverksamhet på
              ett bra sätt.
            </seg>
            <seg n="88438a94">
              Jag kan naturligtvis dela Pyry Niemis utgångspunkt att vi noga
              bör följa hur utvecklingen blir med det som händer i Kapellskär.
              Det går inte att utvärdera på någon eller ett par månader hur
              det hela slår. I dag sker 98 procent via elektronisk klarering.
              Det som hanteras manuellt är TIR-carneterna. Om vi ligger på nivån
              10, 20 eller 30 transporter i månaden och vi till och med ser
              att det finns en potential att minska antalet tycker jag att vi
              har miljöfrågan någorlunda under kontroll, men det får vi naturligtvis
              följa noga. Skulle det visa sig att vi får en tilltagande handel
              på flödet och TIR-carneterna i stället blir fler måste vi givetvis
              se vad som i så fall behöver göras.
            </seg>
            <seg n="4b5ba760">
              En rimlig fråga att ställa gäller den riskbaserade kontrollen
              i Kapellskär. Får vi en ökad handel, inte minst från Ryssland
              som ju är ett land utanför EU, kan det finnas skäl att ha en riskbaserad
              kontroll i Kapellskär, detta för att inte få ett ökat problem
              med illegal införsel.
            </seg>
            <seg n="a7251292">
              Vi har skäl att noga följa frågan och se om den korta trend vi
              sett under vårmånaderna håller i sig eller om det kanske var en
              tillfällig tendens. Sedan får vi se vilka slutsatser vi ska dra
              av utvecklingen.
            </seg>
          </u>
          <note type="speaker" n="8bf7e6ea">
            Anf. 36 PYRY NIEMI (S):
          </note>
          <u who="pyry_niemi_f2ba76" xml:id="i-6b02c2827fc69428-2" n="7dcb7350">
            <seg n="96aac78c">
              Herr talman! Jag tackar finansministern för den inriktningen.
              Det här är kanske inte den nationellt viktigaste frågan vare sig
              under kommande år eller i närtid, men den har stor praktisk betydelse.
              Vi lever i ett fritt EU. Jag är mycket positiv till fri rörlighet.
              Det är viktigt att vi har en bra handel med andra länder. Det
              är angeläget att vi verkligen värnar den traditionen eftersom
              det är en del av grunden för vårt ekonomiska välstånd. Handeln
              in till Sverige och ut från Sverige är mycket viktig. Det är också
              viktigt att de transporter som kommer in i landet är funktionella
              och följer svensk lagstiftning i alla dess intentioner.
            </seg>
            <seg n="f285f45e">
              Jag välkomnar finansministerns ingång om att det här ska följas
              upp och har stor respekt för att man inte kan utvärdera någonting
              efter en så här kort trend. Det kan vara en tillfällig nedgång.
              Det kanske till och med upphör; vad vet jag.
            </seg>
            <seg n="dfaf9570">
              Men det kan också uppstå ett läge där det blir ett ökat tryck.
              Det kan göras stora affärer. Något företag kan börja köpa in en
              massa varor från något annat land, till exempel Ryssland. Då blir
              det en helt annan belastningssituation. Vid sådana tillfällen
              är det väl ganska bra om tullen, speciellt i ett övergångsskede,
              har en kontrollverksamhet i Kapellskär i närtid, så att det verkligen
              är funktionellt. Då kan man läsa av den här trenden i närtid och
              kanske något år framåt för att se om det blir ganska lugnt eller
              ett ökat tryck. Det tror jag hade varit en bättre modell än det
              som vi ser i dag. Nu är det många frågeställningar som fortfarande
              inte är utredda och som hamnar i ett läge där vi inte vet. Men
              jag välkomnar finansministerns ingångar.
            </seg>
            <seg n="35489082">
              Jag tackar talmannen och kammarkansliets personal för den här
              mandatperioden.
            </seg>
          </u>
          <note type="speaker" n="7b0d0900">
            Anf. 37 Finansminister ANDERS BORG (M):
          </note>
          <u who="unknown" xml:id="i-473ff01d457fb823-11" n="49c7b7f1">
            <seg n="9cc029f4">
              Herr talman! Låt mig tacka Pyry Niemi för en viktig interpellationsdebatt.
              Staten bedriver viktig verksamhet, och det är centralt att den
              följs och diskuteras i Sveriges riksdag. Det är myndigheterna
              som sköter ledning, resursfördelning och så vidare, men det är
              viktigt att vi har en bred debatt om den här verksamheten också
              i riksdagen.
            </seg>
            <seg n="1ecad751">
              Nu gör man som sagt bedömningen att situationen är relativt stabil
              när det gäller antalet TIR-carneter och att det till och med potentiellt
              kan finnas en tendens mot att det är färre som anländer till Kapellskär.
              Pyry Niemi har naturligtvis helt rätt i att den här bilden kan
              ändras och att det i stället kan komma att ske en kraftig ökning
              av handeln med Ryssland. Vi kan tänka oss att det långsiktigt
              sker politiska skiften i Ryssland som gör att vi får ett mycket
              närmare utbyte inte bara med Nådendal utan också med Ryssland.
              Det vore naturligtvis fantastiskt bra, och det skulle jag vara
              den första att välkomna. Nu vet man inte exakt vad det kan betyda
              för den närmaste perioden, utan det får man i så fall återkomma
              till.
            </seg>
            <seg n="3ab13db9">
              Jag skulle gärna önska att jag fick återkomma till Pyry Niemi
              i denna fråga som finansminister vid fortsatta interpellationsdebatter
              under hösten. Jag vill passa på att tacka för denna debatt och
              tillönska en god sommar.
            </seg>
          </u>
          <note n="e7c6ec73">
            Överläggningen var härmed avslutad.
          </note>
          <note n="ca27a02e">
            10 § Svar på interpellationerna 2013/14:500 och 502 om trängselskatt
            och avgift för utländska fordon
          </note>
          <note type="speaker" n="2dab4551">
            Anf. 38 Finansminister ANDERS BORG (M):
          </note>
          <u who="unknown" xml:id="i-473ff01d457fb823-12" n="49c7b7f1">
            <seg n="41633082">
              Herr talman! Lars Johansson har frågat mig dels varför jag och
              regeringen inte prioriterar frågan om trängselskatt och avgift
              för utländska fordon som kan ha en avgörande betydelse inför höstens
              folkomröstning den 14 september om trängselskatt i Göteborg, dels
              om regeringen har för avsikt att godta förslaget från styrgruppen
              för Västsvenska paketet och lämna förslag till riksdagen i enlighet
              med styrgruppens förslag.
            </seg>
            <seg n="3496bf60">
              Frågan om utländska fordon är prioriterad. Som jag tidigare sagt
              vid flera tillfällen är jag angelägen om att trängselskatt respektive
              infrastrukturavgift ska tas ut av utländska fordon så snart som
              det är möjligt. Jag vill bestämt framhålla att frågan är högt
              prioriterad för regeringen. Att ta ut skatt och avgift av utländska
              fordon är dock komplicerat och förutsätter att det går att ta
              fram ett förslag som är tekniskt genomförbart.
            </seg>
            <seg n="aa5966a9">
              Regeringen gav i november 2013 i uppdrag åt Transportstyrelsen
              att ta fram betalningslösningar som ska vara färdiga att tas i
              bruk senast den 1 januari 2015.
            </seg>
            <seg n="e900cad6">
              Under förutsättning att Transportstyrelsen kan ta fram tillfredsställande
              betalningslösningar är avsikten fortfarande att trängselskatt
              ska tas ut av utländska fordon senast den 1 januari 2015. I så
              fall avser regeringen också att lämna en lagrådsremiss inom den
              tid som krävs för att detta ska vara möjligt.
            </seg>
            <seg n="db702d5d">
              När det gäller frågan om trängselskatten i Göteborg har regeringen
              tagit emot en hemställan från Trafikverket och Göteborgs stad
              med ett förslag till förändring av trängselskatten i Backaområdet
              på Östra Hisingen i Göteborg. Hemställan bygger på en gedigen
              rapport som tagits fram på uppdrag av styrgruppen för Västsvenska
              paketet.
            </seg>
            <seg n="2d1e40a8">
              Det är tydligt att det finns ett behov av att förändra trängselskatten
              i Backaområdet. Jag avser därför att skyndsamt ta fram ett förslag
              till förändring av trängselskatten i Backaområdet och så snart
              som möjligt skicka ut en promemoria på remiss. Innan regeringen
              kan ta ställning till förslaget i hemställan måste det på sedvanligt
              sätt analyseras och beredas inom Regeringskansliet.
            </seg>
          </u>
          <note type="speaker" n="d65e19b6">
            Anf. 39 LARS JOHANSSON (S):
          </note>
          <u who="lars_johansson_8ee90d" xml:id="i-64967fc79c058e6a-0" n="f21c5775">
            <seg n="d3c3b7aa">
              Herr talman! Jag tackar finansministern för svaret. Det kan kanske
              uppfattas som lite tjatigt av mig att återigen ta upp frågan om
              trängselskatt för utländska fordon. Anledningen är att det har
              blivit en långbänk, vilket också framgår av min interpellation.
              Riksdagen fattade beslut om trängselskatt i april 2010. Det har
              nu gått fyra år.
            </seg>
            <seg n="24372559">
              Vi i trafikutskottet har behandlat en särskild proposition om
              infrastrukturavgifter på väg som regeringen lämnade till riksdagen
              den 15 oktober. När man där belyste frågorna kring avgifter, framför
              allt avgifter för broarna i Motala och Sundsvall men också trängselskatt,
              framhöll man att de också skulle gälla för utländska fordon men
              att man inte hade framme någon teknisk lösning som var gångbar.
            </seg>
            <seg n="a458e39c">
              I en särskild skrivelse av den 12 december 2013 blev vi i utskottet
              lovade av regeringen att frågan skulle lösas och att man skulle
              ta fram en tidsplan för detta i samband med vårpropositionen och
              där redovisa fullt ut hur det skulle gå till. I vårpropositionen
              som sedan kom framgår det att det är en fråga som bereds, men
              det finns ingen tidsplan för när lagrådsremiss ska utformas och
              heller inga uppgifter om att det ska komma ett förslag i samband
              med höstens budget, vilket var det man utlovade i december 2013.
            </seg>
            <seg n="8c085c7e">
              Det är därför jag återigen upprepar den här oerhört angelägna
              frågan. Det handlar om att ge klara och tydliga besked inför folkomröstningen
              den 14 september. Jag noterar i svaret att finansministern anser
              att det är en angelägen fråga. Jag tycker bara att det är en väldig
              tidsutdräkt i denna angelägna fråga. Det beklagar jag ytterst,
              eftersom detta är en fråga om rättvisa som påverkar människors
              inställning till trängselskatt. Jag antar att det också gäller
              trängselskatten i Helsingforssområdet och avgifterna i Motala
              och Sundsvall. Det är den ena frågan.
            </seg>
            <seg n="74c44e38">
              Vad gäller den andra frågan noterar jag att finansministern nu
              har tagit emot brevet från Göteborgs stad och Trafikverket om
              en lösning för Backaborna på Hisingen. Det finns ett väl genomarbetat
              förslag som kommunfullmäktige i Göteborg med stor majoritet ställt
              sig bakom. Alla de partier som vill att vi ska få ett ja i folkomröstningen
              till trängselskatten har ställt sig bakom förslaget. Det är en
              förkrossande majoritet i kommunfullmäktige i Göteborg.
            </seg>
            <seg n="3fdf0dd7">
              Därför är det nu väldigt angeläget att höra finansministern svara
              på en kompletterande fråga. Jag förstår att man självklart måste
              bereda ärendet. Men jag tycker också att det vore lämpligt att
              finansministern i detta sammanhang involverar kommunstyrelsen
              i Göteborg i beredningen, så att det inte bara blir ett remissförfarande
              utan en beredning som görs gemensamt mellan regeringen och kommunstyrelsen
              i Göteborg. Vad anser finansministern?
            </seg>
          </u>
          <note type="speaker" n="8b926bcc">
            Anf. 40 Finansminister ANDERS BORG (M):
          </note>
          <u who="unknown" xml:id="i-473ff01d457fb823-13" n="49c7b7f1">
            <seg n="e355513d">
              Herr talman! Det är en viktig interpellationsdebatt vi nu för.
              Det är centralt för Sverige att vi får till stånd en lösning för
              Västsvenska paketet, vilket i praktiken förutsätter att folkomröstningen
              landar i en bra slutsats. Jag tycker att det finns väldigt starka
              skäl att säga ja till den här typen av trängselavgifter för Göteborg
              och Sverige. Göteborg är kanske Sveriges nod till världen i termer
              av handel. En mycket betydande del av vår exportindustri passerar
              genom Göteborg, och en mycket betydande del av vår exportindustri
              finns i Göteborg, inte minst centrala delar av våra industriföretag
              på transportsidan.
            </seg>
            <seg n="d3de3ed7">
              För att få fungerande infrastruktur i denna moderna miljö är
              trängselavgifter en väl fungerande modell. I Helsingfors, där
              detta var kontroversiellt i många olika partier när det infördes,
              har frågan närmast blivit helt odramatisk när vi nu till exempel
              återkommer med en delfinansiering av ytterligare infrastruktursatsningar
              via trängselavgifter i Helsingfors. Min förhoppning är att detta
              så småningom ska fungera på samma sätt i Göteborg och därmed bli
              en viktig del av en väl fungerande tillväxtmiljö.
            </seg>
            <seg n="8d8f3b30">
              Vi har förstått av den skrivelse vi har fått från Göteborg att
              man upplever att det finns särskilda bekymmer i Backaområdet.
              Regeringen och Finansdepartementet vill gärna diskutera detta
              med kommunledningen i Göteborg så att vi kan hitta en lösning
              för problemen i Backaområdet som också fungerar väl tekniskt och
              ligger i linje med hur systemen i övrigt fungerar. Vi ska skyndsamt
              få till stånd en process där vi sätter oss ned med kommunledningen
              så snart det över huvud taget går så att vi i god tid före folkomröstningen
              kan få besked om hur en lösning för Backaområdet kan fungera.
              Det finns ett antal olika alternativ som vi måste arbeta igenom,
              och de övervägandena vill vi göra tillsammans med kommunledningen
              i Göteborg.
            </seg>
            <seg n="0aa228df">
              När det gäller utländska fordon delar jag Lars Johanssons bekymmer
              och frustration. Det är en viktig fråga. Vi har fått uppgifter
              från Transportstyrelsen om att man har bedömt att det finns tekniska
              och legala lösningar som kan fungera. Sedan har det tillstött
              komplikationer, och det är naturligtvis bekymmersamt.
            </seg>
            <seg n="f0071e1a">
              Nu ska vi få en redovisning den 11 augusti av Transportstyrelsen
              av hur arbetet löper. Det är bara att beklaga att vi har haft
              tekniska bekymmer som Skatteverket och framför allt Transportstyrelsen
              är mer lämpade att redogöra för än vad jag är. Det är bara att
              beklaga. Det centrala är att vi hittar en teknisk lösning som
              gör att frågan kan hanteras på ett bra sätt.
            </seg>
          </u>
          <note type="speaker" n="6e4282c6">
            Anf. 41 LARS JOHANSSON (S):
          </note>
          <u who="lars_johansson_8ee90d" xml:id="i-64967fc79c058e6a-1" n="f21c5775">
            <seg n="2fd2e619">
              Herr talman! Tack, finansministern, för svaret! Det var ett bra
              svar att det ska bli överläggningar i fråga om situationen för
              Backaborna. Det är viktigt att vi får till stånd överläggningar.
              Vi är överens om att Västsvenska paketet är oerhört viktigt för
              Sverige, för tillväxten och inte minst att det finns en fungerande
              infrastruktur i Västsverige. Det är viktigt med ett klart besked
              i samband med folkomröstningen, så att göteborgarna tycker att
              det är en bra åtgärd.
            </seg>
            <seg n="b13cb878">
              Jag bor för övrigt själv på Hisingen, även om jag inte bor i
              Backa. Jag bor en bit därifrån och känner till området väl. Många
              människor är irriterade över att de så fort de ska åka och handla
              måste betala trängselskatt. De tycker att det borde finnas en
              ordning som gör att de kan sköta sin dagliga service utan att
              behöva betala trängselskatt eftersom de inte åker in till centrala
              delar av Göteborg. De åker inom Hisingen. Det grundläggande problemet
              är att man inte från början har hittat en tillräckligt bra lösning.
            </seg>
            <seg n="59bfb133">
              Jag hoppas att de förslag som har lagts fram är genomförbara
              i den dialog som regeringen ska ha med kommunstyrelsen i Göteborg.
            </seg>
            <seg n="517c6fa4">
              Sedan var det frågan om utländska fordon. Vi hade en diskussion
              med infrastrukturministern och departementet i november och december
              2013. De påtalade att Transportstyrelsen har ett antal tekniska
              problem som de inte riktigt har kunnat lösa. Då fick jag ändå
              intrycket av att man var på väg att lösa de tekniska frågorna.
            </seg>
            <seg n="982cdec6">
              Det är svårt för människor som inte sysslar med detta dagligen
              att förstå att bompengen i Norge fungerar, och när jag åker till
              Oslo får jag för mitt utländska fordon en räkning. Det tar lång
              tid, men jag får den från myndigheterna i Norge. I Sverige går
              det inte att hitta en lösning för att skicka räkningar till ägare
              av utländska fordon. Den frågan måste få en lösning snarast möjligt.
            </seg>
            <seg n="c171a0c2">
              Jag hoppas verkligen att finansministern tillsammans med Transportstyrelsen
              hittar en bra lösning fram till den 11 augusti, så att det kan
              finnas ett förslag i budgetpropositionen till hösten – även om
              jag hoppas att det inte är finansminister Anders Borg som lägger
              fram budgetpropositionen. Men frågan måste förberedas och finnas
              på plats oavsett vilken regering vi har efter den 14 september.
            </seg>
          </u>
          <note type="speaker" n="91226eff">
            Anf. 42 Finansminister ANDERS BORG (M):
          </note>
          <u who="unknown" xml:id="i-473ff01d457fb823-14" n="49c7b7f1">
            <seg n="b84eae47">
              Herr talman! Lars Johansson och jag må ha olika uppfattningar
              om vilken regering vi ska ha efter september, men i vissa frågor
              – det ger Lars Johansson väl uttryck för – finns det skäl till
              bred samsyn. Socialdemokraterna är ett parti som historiskt sett
              har visat sig ha mycket god förmåga att ta ansvar för övergripande
              frågor, och vi har ett ansvar för att vårda denna förmåga framåt.
            </seg>
            <seg n="afe9144a">
              Här finns ett par centrala och nationella frågor. Den ena är
              att säkra en bra utveckling för Göteborg. Den andra är naturligtvis
              att säkra att vi får Västsvenska paketet på plats – och som en
              integrerad del av det också trängselavgifter, som har miljömässigt
              och tillgänglighetsmässigt positiva effekter vid sidan av att
              de också innebär finansiering för ett mycket centralt infrastrukturpaket.
            </seg>
            <seg n="4ca7af65">
              Jag har förstått av Lars Johansson och av andra att de bekymmer
              som finns i Backaområdet måste hanteras. Det är naturligtvis orimligt
              att människor när de utför sina dagliga sysslor, handlar och sköter
              andra ärenden, ska behöva betala trängselavgifter när de rör sig
              inom sitt eget område. Det måste vi naturligtvis hitta en lösning
              för. Det är min absoluta ambition att hitta en sådan tillsammans
              med Göteborgs kommunledning som fungerar och som också är tillfredsställande
              för Backaborna, och den ska redovisas i god tid före folkomröstningen.
            </seg>
            <seg n="26802ca3">
              Det är centralt för att få legitimitet för den typen av system
              långsiktigt att de fungerar på ett praktiskt och enkelt sätt för
              de människor som berörs. Jag tror att många kan förstå att det
              finns skäl att både finansiera infrastruktur och få en bättre
              tillgänglighet, men man vill å andra sidan inte ha sin vanliga
              vardag störd av onödiga avgifter och system. Vi ska gemensamt
              försöka säkra att systemet kommer på plats, på samma sätt som
              jag tycker att både Moderaterna och Socialdemokraterna nationellt
              och i Göteborg bör ta så stort ansvar som det går för att övertyga
              väljarna i Göteborg om att rösta för trängselavgiften, som jag
              tror är nödvändig.
            </seg>
            <seg n="ea6db975">
              Det har varit komplikationer för utländska fordon som man får
              ge uttryck för både frustration och besvikelse över. Det har visat
              sig vara mer tekniskt och legalt komplicerat än vad man från början
              trodde. De uppgifter vi har fått från Transportstyrelsen om att
              detta skulle kunna lösas har vid tidigare tillfällen visat sig
              inte riktigt hålla måttet.
            </seg>
            <seg n="28fc0824">
              Nu får vi en ny redovisning från Transportstyrelsen i augusti.
              Vi bör göra allt vi kan för att säkra att vi får en teknisk lösning
              som håller vad gäller både att räkna fordon och att se till att
              det sker en avisering av fordonen som överensstämmer med svensk
              rättstradition.
            </seg>
          </u>
          <note type="speaker" n="ef2d9add">
            Anf. 43 LARS JOHANSSON (S):
          </note>
          <u who="lars_johansson_8ee90d" xml:id="i-64967fc79c058e6a-2" n="f21c5775">
            <seg n="9513763f">
              Herr talman! Jag skulle vilja komplettera på en punkt när det
              gäller Backaborna. Det kan vara bra för finansministern att känna
              till att arbetet har föregåtts av omfattande diskussioner och
              möten med människor i Backa om en tänkbar lösning för att få en
              större acceptans för trängselskatten i Backa. Det har lett fram
              till det förslag som nu föreligger.
            </seg>
            <seg n="3e6b8211">
              Det är viktigt att komma ihåg att vi inte startar om en diskussion
              med för många nya alternativ utan att vi försöker hitta en lösning
              som bygger på det förslag som har bearbetats och diskuterats med
              människorna i Backa.
            </seg>
            <seg n="d9e97eff">
              När det gäller utländska fordon utgår jag från att finansministern
              gör allt vad han kan för att vi ska få ett förslag som gör att
              vi kan införa avgifter för utländska fordon den 1 januari 2015.
              Det är oerhört centralt. Förslaget är två år försenat, men det
              är bättre än ingenting.
            </seg>
            <seg n="7ad22db9">
              Jag vill avsluta denna interpellationsdebatt med Anders Borg
              med att tacka för svaret i dag och tacka för de tidigare debatter
              som vi har haft under åtta år. För min del är detta min sista
              interpellationsdebatt med finansministern. Jag ska ha en diskussion
              till i kammaren, men med finansministern är det här den sista
              interpellationsdebatten. Jag önskar finansministern en glad och
              trevlig sommar. Jag hoppas att det inte blir för slitsamt i Almedalen.
              Valrörelsen blir däremot slitsam för oss båda!
            </seg>
          </u>
          <note type="speaker" n="181cdc24">
            Anf. 44 Finansminister ANDERS BORG (M):
          </note>
          <u who="unknown" xml:id="i-473ff01d457fb823-15" n="49c7b7f1">
            <seg n="696fe830">
              Herr talman! Låt mig börja med att tacka Lars Johansson. Jag
              vill tacka för debatten, som jag tycker är central. Det finns
              frågor där regeringen, Socialdemokraterna och Moderaterna har
              all anledning att ta ett långsiktigt nationellt ansvar. Tillväxten
              i Göteborg och transportlösningar är en del av det ansvaret. Det
              här är den typ av frågor där vi bör eftersträva att lösa långsiktiga
              uppgifter gemensamt med likartade utgångspunkter.
            </seg>
            <seg n="446226d6">
              Jag vill också passa på att tacka Lars Johansson för tidigare
              interpellationsdebatter och för den långa politiska gärning som
              Lars Johansson har utövat i riksdagen och tidigare i olika funktioner
              i Göteborg. Givet att vi har olika utgångspunkter har vi alltid
              haft mycket bra debatter i Sveriges riksdag. Jag vill verkligen
              tacka för debatterna och gärningen.
            </seg>
            <seg n="3d44b3b3">
              Jag vill också passa på att tacka talmannen, ledamöterna och
              kammarens personal för utomordentligt gott arbete under åtta år
              och många debatter. Ur mitt perspektiv hoppas jag att jag får
              fortsätta att föra interpellationsdebatter till hösten. Jag önskar
              samtliga en trevlig sommar.
            </seg>
          </u>
          <note n="e7c6ec73">
            Överläggningen var härmed avslutad.
          </note>
          <note n="2b2e514b">
            11 § Svar på interpellation 2013/14:535 om resultat av utförsäljningen
            av Bilprovningen
          </note>
          <note type="speaker" n="40155cac">
            Anf. 45 Statsrådet PETER NORMAN (M):
          </note>
          <u who="unknown" xml:id="i-473ff01d457fb823-16" n="49c7b7f1">
            <seg n="57d5f96b">
              Herr talman! Leif Pettersson har frågat mig hur jag ser på resultatet
              av utförsäljningen av Bilprovningen och möjligheterna till bra
              fordonsbesiktning till rimliga priser i hela landet även i framtiden.
            </seg>
            <seg n="a35539ca">
              Det huvudsakliga syftet med att konkurrensutsätta fordonsbesiktningen
              och avyttra delar av Bilprovningen var att skapa en marknad med
              effektiv konkurrens som ger valfrihet och möjlighet för kunderna
              att påverka serviceutbudet och tillgängligheten. Förutsättningar
              gavs också för fler och växande företag och för nya produkter
              och tjänster som bidrar till ökad sysselsättning och ekonomisk
              tillväxt på sikt. Det har från början funnits med att kostnadsspridningen
              för fordonsbesiktningen skulle kunna öka genom en omreglering.
              En viss prisjustering har skett sedan omregleringen, men det bör
              beaktas att prisnivån under cirka tio års tid då hade varit helt
              oförändrad, det vill säga inte ens täckt den årliga lönekostnadsutvecklingen
              i branschen.
            </seg>
            <seg n="a4a7def8">
              Tillgängligheten och servicegraden bestäms av vad kunderna efterfrågar.
              Jag kan i det sammanhanget notera att då antalet stationer i landet
              har ökat med drygt 60 procent sedan den 1 juli 2010 har möjligheten
              generellt för kunderna att välja andra stationer ökat markant
              sedan omregleringen. Alla företag som arbetar med fordonsbesiktning
              måste vara ackrediterade av Swedac, vilket innebär en säkring
              av såväl kompetens som utrustning. Tillsammans med Transportstyrelsens
              regler och tillsyn har vi ett system för god service och kvalitet.
            </seg>
            <seg n="494913b8">
              Försäljningarna av de två stationsklustren skedde på affärsmässiga
              villkor till två professionella aktörer. Genom försäljningarna
              etablerades tre självständiga aktörer som tillsammans med de övriga
              nya aktörerna har skapat konkurrens på besiktningsmarknaden. Alla
              aktörer behöver vara lyhörda och anpassa sig efter kundernas önskemål
              för att på sikt kunna överleva.
            </seg>
            <seg n="5477185a">
              Vi har i dag en bra fordonsbesiktning i Sverige till rimliga
              priser, och jag förväntar mig att vi kommer att ha en fortsatt
              god utveckling av bland annat tillgängligheten även i framtiden.
            </seg>
          </u>
          <note n="ff1cf2e0">
            Talmannen konstaterade att Leif Pettersson, som framställt interpellationen,
            inte var närvarande i kammaren.
          </note>
          <note type="speaker" n="b4430a92">
            Anf. 46 LARS JOHANSSON (S):
          </note>
          <u who="lars_johansson_8ee90d" xml:id="i-64967fc79c058e6a-3" n="f21c5775">
            <seg n="f0d200e1">
              Herr talman! Jag får å Leif Petterssons vägnar tacka statsrådet
              Peter Norman för svaret på interpellationen om utförsäljningen
              av Bilprovningen.
            </seg>
            <seg n="b00185e5">
              Vi socialdemokrater har inte tyckt om, och det har framgått tidigare,
              utvecklingen att splittra upp Svensk Bilprovning i tre delar.
              Jag noterar att statsrådet säger att han tycker att den utförsäljning
              som gjordes var affärsmässig. Det kan starkt ifrågasättas, eftersom
              Svensk Bilprovning var den som lånade ut pengar till Opus för
              att de skulle kunna köpa.
            </seg>
            <seg n="856ef980">
              Nu har vi ett antal privata aktörer som bedriver myndighetsverksamhet.
              Det är ett viktigt samhällsuppdrag att se till att bilbesiktningen
              fungerar i hela landet till hundra procent och att människor har
              förtroende för bilprovningen. Vi ska komma ihåg att innan det
              blev diskussion och förslag om att sälja ut delar av Svensk Bilprovning
              gjordes en kundenkät 2009 som visade att hela 94 procent av dem
              som anlitade Svensk Bilprovning tyckte att det var en bra verksamhet
              så som den var.
            </seg>
            <seg n="f1a910ad">
              Vi har ifrågasatt om det inte skulle innebära en kraftig prishöjning.
              Vi kan notera att det har blivit en prishöjning på i genomsnitt
              13 procent. Det har blivit några fler anläggningar, men vad händer
              framöver?
            </seg>
            <seg n="85800cf0">
              Jag har tagit del av den rapport som Transportstyrelsen har gjort
              om hur utvecklingen har blivit. Jag blir inte så där väldigt imponerad.
              Man visar bland annat att företag som jobbar med bilprovning inte
              har utvecklat särskilt mycket bättre kvalitetssystem. Det finns
              dessutom flera brister, enligt Transportstyrelsens redogörelse
              över hur själva besiktningsarbetet bedrivs. I den rapport som
              kom helt nyligen pekade man på att det finns brister i föreskrifter.
              Det händer att fordon inte blir korrekt underkända eller godkända
              och att man inte har tillräckligt bra utrustning.
            </seg>
            <seg n="83278e24">
              Det finns alltså en hel del brister. Även om det är Swedac som
              ska vara ansvarigt för bilprovningen finns det många olika brister,
              enligt den rapport som Transportstyrelsen har gjort.
            </seg>
            <seg n="5fcb26e5">
              Min fråga till statsrådet blir om det ändå inte är så att utvecklingen
              inte har blivit så positiv som regeringen kanske hade önskat.
              Framför allt vill jag ha svar på frågan om regeringen avser att
              fortsätta att utöka antalet privata företag på Svensk Bilprovnings
              område. Vi har ungefär en tredjedel kvar. Frågan är: Är ni beredda
              att sälja ut även den delen?
            </seg>
          </u>
          <note type="speaker" n="2514f3b9">
            Anf. 47 Statsrådet PETER NORMAN (M):
          </note>
          <u who="unknown" xml:id="i-473ff01d457fb823-17" n="49c7b7f1">
            <seg n="d078e38f">
              Herr talman! Lars Johansson säger att det nu finns några fler
              stationer. Det har varit en ökning med 60 procent sedan 2010.
              Det är inte några fler stationer.
            </seg>
            <seg n="0fc27700">
              Det här betyder kort och gott att folk numera kan besiktiga sina
              bilar på många fler ställen. Förut var man ofta hänvisad till
              hemorten. Nu kan man få bilen besiktigad kanske där man har sitt
              arbete eller på andra ställen. Det är en revolution när det gäller
              besiktningen i Sverige, tycker jag, som alla borde glädjas åt.
            </seg>
            <seg n="462b23c5">
              Det är korrekt, som Lars Johansson säger, att det har blivit
              en prisökning. Det ska ses i ljuset av att man under tio års tid
              hade oförändrade priser och i praktiken realt sänkta priser under
              längre tid.
            </seg>
            <seg n="77539792">
              Jag ska svara på frågorna först och sedan försöka hinna tala
              lite mer övergripande.
            </seg>
            <seg n="bef6a0af">
              Bilprovningen lånade ut pengar till Opus vid försäljningen; det
              är riktigt. Detta är en mycket vanligt förekommande företeelse
              när man gör stora affärer nu för tiden. Det handlar om att statsmakterna
              och skattebetalarna ska få ut så mycket som möjligt för de tillgångar
              man säljer. Detta var ett bra sätt att göra det och maximera köpeskillingen.
            </seg>
            <seg n="477368ef">
              Låt oss konstatera att Sverige var ett av de absolut sista länderna
              i Europa att avreglera den här marknaden. Det har skett i de allra
              flesta länder tidigare, och äntligen skedde det även i Sverige.
            </seg>
            <seg n="7915cc0c">
              Det är möjligt att vi har olika syn på konkurrens och monopol.
              Man ser i Transportstyrelsens utvärdering att det finns lokala
              monopol kvar på marknaden. Det är inte bra; dem ska vi försöka
              få bort. Kom dock ihåg att det tidigare fanns ett enda stort monopol
              i hela Sverige, ett statligt monopol. Genom att vi har olika aktörer
              får man i bästa fall olika typer av tjänster och kringtjänster,
              olika öppettider och andra typer av service.
            </seg>
            <seg n="6b05de6b">
              Det är just detta som gör att ekonomin i sin helhet drivs framåt.
              När olika aktörer uppfattar kundernas olika efterfrågan och erbjuder
              olika typer av lösningar får man en produktivitetsutveckling och
              ett framåtskridande i ekonomin. Det får vi även när det gäller
              bilprovningen, som vi tidigare fått när det gäller apoteken. Även
              i fråga om apoteken vet jag att Socialdemokraterna var väldigt
              skeptiska.
            </seg>
            <seg n="0a71cef6">
              Som jag ser det handlar det om hur man ser på ekonomin. Det är
              en enligt min uppfattning mycket gammalmodig syn att tro att ett
              statligt bolag ska vara Guds gåva till mänskligheten när det gäller
              att ge medborgarna service. Jag tror att det är bättre att ett
              flertal aktörer, gärna en blandning av statliga och privata, ska
              tillhandahålla service för medborgarna så som man nu gör när det
              gäller bilprovning.
            </seg>
            <seg n="fe59b208">
              Vad gäller Lars Johanssons tredje fråga finns det för tillfället
              inte några planer på att göra mer med Bilprovningen är vad vi
              gjort hittills. Vi får se hur det här verkar, och sedan får framtiden
              utvisa om vi ska gå vidare med nya strukturreformer.
            </seg>
          </u>
          <note type="speaker" n="0df2002f">
            Anf. 48 LARS JOHANSSON (S):
          </note>
          <u who="lars_johansson_8ee90d" xml:id="i-64967fc79c058e6a-4" n="f21c5775">
            <seg n="9e27ff04">
              Herr talman! Jag kan notera att det var en artikel i Affärsvärlden
              om vägarna för en av dem som fick chansen. Tack Reinfeldt heter
              artikeln. Opus tyckte att det var oerhört generöst av regeringen
              att låna ut pengar så att de kunde köpa in sig.
            </seg>
            <seg n="18255400">
              Enligt det underlag som jag har fått från Transportstyrelsen
              har antalet stationer ökat med 16 procent det senaste året för
              lätta fordon. Prisökningen har varit 13 procent, så på den punkten
              är vi överens.
            </seg>
            <seg n="fa406de0">
              Däremot är jag inte överens med Peter Norman om varför Sverige
              har väntat så länge. Skälet är att vi i Sverige har varit oerhört
              framgångsrika när det gäller bilbesiktning av våra fordon för
              att få säkra fordon på våra vägar. Det har ju varit huvudmålet
              – det måste vara huvudmålet hela tiden. Vi har också i Sverige
              fått ned antalet trafikolyckor och antalet människor som omkommer
              i trafiken – mycket bättre än i många andra länder.
            </seg>
            <seg n="d54f8683">
              Ett av skälen till det är att det har varit ett aktivt trafiksäkerhetsarbete,
              och Svensk Bilprovning har varit en viktig del i det. Det har
              inte bara varit staten som ägare av Svensk Bilprovning, utan motorbranschens
              olika organisationer har också haft ett direkt inflytande i organisationen
              för Svensk Bilprovning. Det har funnits en acceptans i samhället
              för att vi skulle ha den styrning som vi har haft av Svensk Bilprovning.
            </seg>
            <seg n="216b149e">
              Jag tycker att det är för mycket av dogmatism från den borgerliga
              regeringens sida i att privatisera.
            </seg>
            <seg n="e11d09cd">
              Avslutningsvis vill jag bara tacka Peter Norman för interpellationssvaret
              och de debatter vi har haft. Jag vill också passa på att tacka
              talmannen och kanslipersonalen, som har fått lyssna på alla dessa
              debatter. Nu är det sista ordet sagt från min sida.
            </seg>
          </u>
          <note type="speaker" n="de7d0cd2">
            Anf. 49 Statsrådet PETER NORMAN (M):
          </note>
          <u who="unknown" xml:id="i-473ff01d457fb823-18" n="49c7b7f1">
            <seg n="9a309cb0">
              Herr talman! Jag är överens med Lars Johansson på ett stort antal
              punkter. En av dem är att vi har, och även har haft, en bra fordonsbesiktning
              i Sverige.
            </seg>
            <seg n="490040a8">
              Min bedömning är att när den statliga aktören fick klart för
              sig att det stundade andra tider, att det skulle bli en konkurrensutsatt
              marknad, skedde det ett stort utvecklingsarbete på Bilprovningen.
              Det var alldeles utmärkt. Man hade längre öppettider, andra typer
              av tjänster och så vidare. Men det krävdes någon form av piska
              eller morot för att få Bilprovningen att utveckla sig och komma
              med produktivitetsförbättringar.
            </seg>
            <seg n="edae3085">
              Det är också intressant att de i bolaget Bilprovningen – jag
              kan rekommendera Lars Johansson och Leif Pettersson att tala med
              dem om de inte har gjort det – själva tycker att konkurrensutsättningen
              har varit bra för dem. De är väldigt nöjda med sin egen utveckling
              i denna konkurrensutsatta värld. De har själva fått ökat tryck
              på sig att komma med nya produkter, nya stationer och nya öppettider.
            </seg>
            <seg n="ca806cfe">
              Inom bolaget tycker de att den tid de är i nu är den bästa tid
              de har haft på Bilprovningen. Själva välkomnar de avregleringen,
              för de tycker att den är bra både för det egna företaget och för
              branschen i dess helhet.
            </seg>
            <seg n="73b72c94">
              Vi är också överens, naturligtvis, om värdet av en högklassig
              fordonsbesiktning, inte minst för att minska antalet olycksfall
              på våra vägar. Min bedömning är att vi har, och även har haft,
              en väldigt hög kvalitet i vår fordonsbesiktning, vilket vi ska
              vara stolta över.
            </seg>
            <seg n="c9170820">
              Däremot är det antagligen så att vi har lite olika uppfattningar
              om värdet av konkurrens jämfört med värdet av att ha monopol,
              och vi får väl acceptera att det är på det viset.
            </seg>
            <seg n="7316b542">
              Jag har under min korta tid som statsråd haft nöjet att ha ett
              antal debatter med Lars Johansson, och jag tycker att de alltid
              har varit präglade av inte minst gott humör och bra sakinnehåll.
              Jag vill tacka Lars Johansson så mycket för detta och önska honom
              lycka till i nästa skede av livet.
            </seg>
            <seg n="ff383433">
              Jag vill också tacka talmannen och personalen här i riksdagen
              för ett gott arbete under denna period, och jag önskar alla en
              glad sommar. Vi ses igen i höst.
            </seg>
          </u>
          <note n="e7c6ec73">
            Överläggningen var härmed avslutad.
          </note>
          <note n="3a17c0a7">
            12 § Anmälan om skriftliga svar på frågor
          </note>
          <note n="62ba14d6">
            Skriftliga svar på följande frågor hade kommit in:
          </note>
          <note n="15e2ee75">
            den 27 juni
          </note>
          <note n="0ba88dbb">
            Carina Hägg
          </note>
          <note n="dfe3c82b">
            Roger Haddad
          </note>
          <note n="0268ed77">
            13 § Kammaren åtskildes kl. 11.23.
          </note>
          <note n="1d508efc">
            Förhandlingarna leddes
          </note>
          <note n="79c1ceeb">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
