<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--36</head>
          <docDate when="2013-11-28">2013-11-28</docDate>
        </div>
      </front>
      <body>
        <div>
          <note n="75ead33e">
            ﻿
          </note>
          <note n="f1fc5e18">
            Riksdagens protokoll
          </note>
          <note n="da6fa612">
            2013/14:36
          </note>
          <note type="date" n="6aa515e6">
            Torsdagen den 28 november
          </note>
          <note n="3ab9c147">
            Kl. 12:00 - 16:04
          </note>
          <note n="6596124b">
            1 § Justering av protokoll
          </note>
          <note n="a1ca3be0">
            Protokollet för den 22 november justerades.
          </note>
          <note n="ee1d0df0">
            2 § Anmälan om subsidiaritetsprövning
          </note>
          <note n="c51386eb">
            Talmannen anmälde att utdrag ur följande protokoll i ärenden
            om subsidiaritetsprövning av EU-förslag hade kommit in:
          </note>
          <note n="97af6de5">
            3 § Anmälan om faktapromemoria
          </note>
          <note n="e5b5cedd">
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note n="2de12c70">
            4 § Anmälan om granskningsrapport
          </note>
          <note n="bae9f7f4">
            Talmannen anmälde att följande granskningsrapport hade kommit
            in från Riksrevisionen:
          </note>
          <note n="ad09e19d">
            5 § Anmälan om fördröjda svar på interpellationer
          </note>
          <note n="942c325c">
            Följande skrivelser hade kommit in:
          </note>
          <note n="718313db">
            Interpellation 2013/14:134
          </note>
          <note n="856467ae">
            Interpellation 2013/14:134 Skolans roll för att främja lärande
            för hållbar utveckling
          </note>
          <note n="238088dd">
            Interpellationen kommer att besvaras tisdagen den 14 januari
            2014.
          </note>
          <note n="64679424">
            Skälet till dröjsmålet är sedan tidigare inbokade engagemang
            och resor.
          </note>
          <note n="c09092f1">
            Jan Björklund
          </note>
          <note n="5cecf2c5">
            Interpellation 2013/14:135
          </note>
          <note n="50934620">
            Interpellation 2013/14:135 Nödvändig upprustning av skollokaler
          </note>
          <note n="238088dd">
            Interpellationen kommer att besvaras tisdagen den 14 januari
            2014.
          </note>
          <note n="64679424">
            Skälet till dröjsmålet är sedan tidigare inbokade engagemang
            och resor.
          </note>
          <note n="c09092f1">
            Jan Björklund
          </note>
          <note n="4610d6c7">
            6 § Ärenden för hänvisning till utskott
          </note>
          <note n="9877d435">
            Följande dokument hänvisades till utskott:
          </note>
          <note n="321d8be4">
            7 § Ändringar i växtskyddslagen
          </note>
          <note n="d662a7fc">
            8 § Marknadsföring av modersmjölksersättning och tillskottsnäring
          </note>
          <note type="speaker" n="6b19fce9">
            Anf. 1 SARA KARLSSON (S):
          </note>
          <u who="sara_karlsson_feeb89" xml:id="i-78f7eb06c3a53ff7-0" n="cce8cb40">
            <seg n="b8176212">
              Herr talman! I dag ska vi debattera miljö- och jordbruksutskottets
              betänkande 6, Marknadsföring av modersmjölksersättning och tillskottsnäring
              , som behandlar en proposition om att förbjuda just sådan marknadsföring.
            </seg>
            <seg n="db4e3fb7">
              Man kan i debatten lätt få intryck av att det skulle vara ett
              område som i dag är helt oreglerat och att förslaget om det går
              igenom kommer att medföra stora förändringar. Så är det inte.
              Någon reklam för modersmjölksersättning sker inte i dag, och det
              finns skäl för det.
            </seg>
            <seg n="d74fd201">
              I början av 80-talet slöts en internationell överenskommelse
              inom Världshälsoorganisationen, WHO, som kallas WHO-koden. Den
              kom till efter att många spädbarn i utvecklingsländer dött som
              en följd av att modersmjölksersättning använts på fel sätt. Den
              hade tillretts med förorenat vatten som förgiftade barn. Det skedde
              också feldoseringar som medförde undernäring. Den här situationen
              föregicks av en mycket aggressiv marknadsföring från tillverkarna
              av modersmjölksersättningen. Det är bakgrunden till WHO-koden
              som syftar till att främja amning och att i de fall där ersättning
              används säkerställa att den används på rätt sätt med saklig information.
              Den bakgrunden är viktig att ha med sig, för problemen kvarstår
              delvis även i dag.
            </seg>
            <seg n="3ec2f502">
              Sverige åtog sig, liksom många andra länder, att följa WHO-koden.
              Det har vi gjort genom en branschöverenskommelse mellan barnmatsindustrin
              och Konsumentverket och genom att arbeta amningsfrämjande. Branschöverenskommelsen
              innebär att reklam för modersmjölksersättning inte är tillåten.
              Den har fungerat sedan 1983. Det är möjligt att den behöver ses
              över. Jag vet också att det pågår ett arbete med en nationell
              amningsplan, där de här frågorna kommer in, som kan ha effekter
              på det här arbetet.
            </seg>
            <seg n="127fd11b">
              Nu föreslår regeringen alltså att vi ska stifta en lag om detta
              som i vissa delar går längre än den överenskommelse som finns.
              Vi menar att det inte är nödvändigt och att det skickar tydliga
              politiska signaler som inte är önskvärda. Vi lever som sagt redan
              i dag upp till WHO-koden och det EU-direktiv som regeringen hänvisar
              till. Direktivet har funnits sedan 2006 och håller nu på att omarbetas,
              så varför det just nu skulle vara så viktigt att införa en sådan
              här lag är högst oklart.
            </seg>
            <seg n="e2979591">
              Det vi socialdemokrater föreslår är alltså inte att vi ska släppa
              WHO-koden. Vi ska fortsätta stå upp för den, inte minst av solidaritet
              med kvinnor och barn i utvecklingsländer. Men, och det vill jag
              understryka, det betyder inte att vi inte ser problem i dag, tvärtom,
              men de finns på den andra sidan av den här saken. Det handlar
              om bristen på saklig information om modersmjölksersättning och
              bristen på respekt för mödrars rätt till självbestämmande.
            </seg>
            <seg n="6871eb71">
              I Sverige är det inte vetenskapligt motiverat att så ensidigt
              som i dag förespråka amning. Att föräldrar själva ska anses kompetenta
              nog att välja hur de vill föda upp sina barn borde vara en självklarhet.
              Tyvärr ser det inte alltid ut så. Kvinnans rätt att bestämma över
              sin egen kropp, som annars är så central, åsidosätts när det kommer
              till amning. Ingen tvingas handgripligen till amning, men de förväntningar
              som finns på mödrar och den bild som förmedlas av vad som är ett
              gott moderskap har samma effekt. Kvinnor ammar mot sin vilja eller
              trots problem med amningen, vilket också går ut över barnet. De
              kvinnor som helt enkelt inte kan amma eller som av något skäl
              väljer att inte göra det har ofta starka skuld- och skamkänslor.
              Det här är inte rimligt. Dessutom ställer den redan befintliga
              branschöverenskommelsen till det för föräldrar som flaskmatar,
              då information om förändringar i produkter inte når fram till
              användarna. Det här måste lösas.
            </seg>
            <seg n="8e7ae286">
              Därför föreslår vi, förutom avslag på propositionen, att föräldrars
              rätt till saklig information om modersmjölksersättning säkerställs.
              Socialstyrelsens riktlinjer måste förändras, och allt arbete med
              föräldrar måste bygga på respekt för deras självbestämmande. Nyblivna
              föräldrar behöver inte moralism, de behöver stöd och en adekvat
              rådgivning.
            </seg>
            <seg n="c41496c5">
              De partier som i dag tänker rösta för denna lagstiftning har
              varit väldigt tysta i debatten. Men när ett uttalande kom i går
              stod det klart vad som är linjen, och det är att ducka och skylla
              på Socialdemokraterna. De hänvisar till det EU-direktiv som antogs
              2006 och som en socialdemokratisk minister var med och röstade
              för. Det antogs som sagt 2006. Varför det helt plötsligt skulle
              vara nödvändigt med en lagstiftning framgår inte.
            </seg>
            <seg n="5752a850">
              Vi lever som sagt redan i dag upp till WHO-koden, som ju direktivet
              faktiskt handlar om. Och som jag sade tidigare pågår det ett arbete
              med att ta fram nya regler. Det gör det särskilt svårt att förstå
              detta. Men även om nu regeringen anser att det är nödvändigt att
              stifta lag om det här har regeringen ändå ett ansvar för hur lagstiftningen
              utformas. Det går så klart att utforma lagstiftningen på ett sätt
              som minimerar omyndigförklarandet och stigmatiserandet av kvinnor
              som inte ammar. Det påbud om texter på förpackningar som närmast
              kan liknas vid varningstexter är ett förslag som inte går i den
              riktningen.
            </seg>
            <seg n="c94f75e5">
              Regeringen har också valt att strunta i de invändningar som Lagrådet
              kommit med. Det här är ju en inskränkning av yttrandefriheten.
              Sådana ska inte ske utan att det finns en solid, vetenskaplig
              och objektiv grund för det. Därför har Lagrådet föreslagit mer
              neutrala formuleringar. Det har man alltså inte valt att beakta.
            </seg>
            <seg n="c919a866">
              Jag menar alltså att regeringens argumentation inte håller. Ja,
              det finns en internationell överenskommelse och, ja, den ska värnas,
              men det betyder inte att vi aktivt måste arbeta med att skambelägga
              mödrar som inte ammar och hindra saklig information att nå fram
              till dem.
            </seg>
            <seg n="053c525f">
              Det går att arbeta för en förändring av attityder, att jobba
              med saklig information och stötta föräldrar som av olika skäl
              inte ammar. Det förslag som i dag ligger på bordet går olyckligt
              nog i en helt annan riktning.
            </seg>
          </u>
          <note n="c8d05c69">
            Herr talman! Jag yrkar därför bifall till reservationerna 1 och
            2 och därmed avslag på propositionen.
          </note>
          <note n="e7b58fd8">
            I detta anförande instämde Roza Güclü Hedin (S).
          </note>
          <note type="speaker" n="26c787a0">
            Anf. 2 HELENA LEANDER (MP):
          </note>
          <u who="helena_leander_075a02" xml:id="i-05f5ef56fbc49ed3-0" n="26459014">
            <seg n="619ce19b">
              Herr talman! Jag är ingen vän av reklam i största allmänhet,
              men man måste se saker i sitt sammanhang. Sara Karlsson gjorde
              en utmärkt insats för att just sätta saker i sitt sammanhang.
            </seg>
            <seg n="f9439de3">
              WHO-koden har inte sitt ursprung i dagens Sverige, utan det handlar
              om problem som uppstod i utvecklingsländer för 30–40 år sedan
              när barn dog för att pulvren blandades ut med orent vatten eller
              i för liten mängd så att barnen svalt.
            </seg>
            <seg n="713a4bcd">
              Så ser inte situationen ut i Sverige i dag. Vi har rent vatten
              och bra dosering eftersom folk har råd. Framför allt är svenskorna
              tillsammans med norskorna dem som ammar mest i världen. Här har
              verkligen budskapet om amningens fördelar, som produkterna ska
              märkas med, nått fram.
            </seg>
            <seg n="acb0dcb1">
              Men amning funkar inte för alla. Det kan finnas olika skäl till
              det, men det sista man behöver i det läget är att höra att man
              är en dålig mamma som vill skada sitt barn. Jag är rädd att denna
              lagstiftning bidrar till att stärka skuldbeläggandet av mammor
              som inte ammar.
            </seg>
            <seg n="5c8a66a8">
              Lyckligtvis är dagens ersättningsprodukter både säkra och näringsrika,
              och även om amningen anses har fördelar på befolkningsnivå kan
              flaskmatning i enskilda fall vara att föredra för både förälder
              och barn.
            </seg>
            <seg n="08d397ab">
              Precis som Sara Karlsson redogjorde för är detta inte heller
              i dag ett helt öppet fält för aggressiv marknadsföring. Sedan
              30 år tillbaka har vi en branschöverenskommelse som reglerar detta.
              Vi har också bestämmelser i marknadsföringslagen om vad som anses
              vara god marknadsföringssed.
            </seg>
            <seg n="38203502">
              Dessa bestämmelser har till och med lyckats så väl att det är
              svårt för tillverkarna att informera användarna när de gör förändringar
              i namn, produktsammansättning, dosering och liknande. Det kan
              ju vara bekymmersamt om doseringen ändras och föräldrar inte får
              veta det utan ger sina barn för lite. Kommer man hem från BB och
              märker att amningen inte funkar behöver man kanske gå igenom vilka
              alternativ som finns, men då går det inte att ta del av den informationen.
            </seg>
            <seg n="eaa632c1">
              Det finns en tanke om att tillverkarna ska informera mödra- och
              barnavården som i sin tur ska informera föräldrarna. Men vården
              kan omöjligt ha koll på alla olika produkter som finns, deras
              för- och nackdelar och sammansättningar – särskilt inte när det
              hela tiden ändras.
            </seg>
            <seg n="0958d0e8">
              Dessutom finns det mammor som upplever att de har blivit mer
              eller mindre ifrågasatta när de har frågat om andra alternativ
              än amning.
            </seg>
            <seg n="9133b629">
              Att skapa den nya lagen som uttryckligen förbjuder marknadsföring
              av modersmjölksersättning löser inte ett problem utan skapar snarare
              fler.
            </seg>
            <seg n="b3f637c8">
              Jag vet att vi är bundna av ett EU-direktiv, men vi har som sagt
              redan en reglering. Jag ser inget skäl att ta ytterligare steg,
              särskilt inte eftersom det så sent som i år antogs en förordning
              om barn och småbarnsmat som behöver få träda i kraft.
            </seg>
            <seg n="2dc9b873">
              Det vi behöver göra är att se till att föräldrar som flaskmatar
              får tillräcklig och pekpinnefri information om vilka alternativ
              som finns och hur man ska gå till väga. Det vore bra om Socialstyrelsen
              kunde få en central roll och ta in information från tillverkarna
              och sedan förmedla vidare det som är sakligt och relevant till
              barnavårdscentralerna så att de i sin tur kan informera konsumenterna
              som på så sätt får veta vad som gäller.
            </seg>
            <seg n="d35ca967">
              Det är också viktigt att rådgivningen baseras på respekt för
              den enskilde och att den nyblivna förälderns val respekteras.
              Vårdpersonalen måste kunna ge saklig information om både för-
              och nackdelar med olika alternativ utifrån den enskildes situation.
            </seg>
            <seg n="eb4b2557">
              Herr talman! Vid högtidliga tillfällen hör jag ibland borgerliga
              ledamöter säga att de som är bäst lämpade att avgöra sitt och
              barnets bästa är just föräldrarna. Det här är väl ett typiskt
              sådant fall. Jag yrkar därför bifall till reservation nr 1.
            </seg>
          </u>
          <note type="speaker" n="0996e86b">
            Anf. 3 JENS HOLM (V):
          </note>
          <u who="jens_holm_726eb1" xml:id="i-e635b131726e7228-0" n="3af39387">
            <seg n="b6e015c2">
              Herr talman! Det är säkert många av oss som med förfäran kommer
              ihåg hur vissa multinationella företag propagerade för mjölkpulver,
              alltså modersmjölksersättning, i stället för amning i världens
              fattiga länder. Konsekvenserna blev förödande för de många kvinnor
              som slutade amma och gick över till mjölkpulver. De blandade ut
              det med smutsigt vatten eller feldoserade, och deras barn blev
              undernärda och sjuka. Många dog.
            </seg>
            <seg n="c8096023">
              Med rätta agerade världssamfundet mot detta. Världshälsoorganisationen
              antog till exempel en kod mot detta. Det var helt rätt då och
              i det sammanhanget, för amning är ett jättebra sätt att ge bäbisar
              föda.
            </seg>
            <seg n="58260db5">
              Men amning passar inte alla mammor. Att amma kan göra ont; man
              kan få sår och andra besvär. Vissa vill därför mata sina barn
              med flaska och använda modersmjölksersättning. Andra vill flaskmata
              då och då. De ammar ibland, och flaskmatar ibland. Ska det inte
              vara ett lika bra sätt att ge barn föda? Jo, självklart.
            </seg>
            <seg n="d0aa2c5d">
              I förslaget från regeringen säger man inte att flaskmatning är
              lika bra som amning, utan man säger att amning är bättre. Man
              föreslår att marknadsföring av modersmjölksersättning ska förbjudas.
              Försäljningen av ersättningen förbjuds inte, men produkterna ska
              förses med ett slags varningstext där det ska framgå att amning
              har fördelar.
            </seg>
            <seg n="93e6e689">
              Tänk på de föräldrar som inte kan eller vill amma. Vid varje
              tillfälle de ska ge föda till sitt barn, som de älskar mer än
              något annat, ska de bli påminda om att det de gör är sämre än
              att amma. Det är att stigmatisera föräldrarna och att moralisera,
              och det ska vi politiker inte syssla med. Vi borde vara vuxna
              nog att säga: Amning är bra, men att flaskmata är lika bra. Det
              viktiga är att barnen får bra föda.
            </seg>
            <seg n="e4fa57aa">
              Att stifta lagar är normerande. Riksdagen sänder ut normer och
              värderingar i samhället. Kl. 16.00 i dag klubbas kanske den nya
              lagen igenom, och då sänder vi ut en signal om att amning är överlägsen
              flaskmatning.
            </seg>
            <seg n="00bfa847">
              Hur ska personalen på BB och bvc och annan personal som arbetar
              med nyblivna föräldrar och deras små barn hantera detta? Hur ska
              de göra när en mamma säger att amningen inte funkar trots flera
              dagars försök, att det inte kommer någon mjölk ur brösten, att
              det gör ont eller att hon inte vill? Ska de då säga: Försök lite
              till. Det står i lagen att amning är bättre. Det är till och med
              förbjudet att marknadsföra modersmjölksersättning, så försök du
              lite till. Nej, det är att stigmatisera mamman.
            </seg>
            <seg n="ac19c1de">
              Det är inte bara lagen i sig som är dålig utan också den signal
              som vi sänder ut till samhället. Det är olyckligt.
            </seg>
            <seg n="d127d245">
              Det finns också en jämställdhetsaspekt på detta. Allt fler föräldrar
              vill leva jämställt, vilket är fantastiskt. Alla partier i riksdagen,
              möjligen med undantag av Sverigedemokraterna, säger sig vilja
              främja jämställdhet.
            </seg>
            <seg n="9b326441">
              Ett viktigt sätt att främja jämställdheten är att se till att
              papporna tar sitt fulla ansvar för barnen. Då är det viktigt att
              också papporna kan ge sina barn föda. Flaskmatning med modersmjölksersättning
              kan vara ett utmärkt sätt för papporna att ge barnen föda på nätter
              och då mamman jobbar, tränar eller gör något annat.
            </seg>
            <seg n="b6af65e4">
              Detta försvåras med denna lag eftersom man inte får marknadsföra
              modersmjölksersättning för att amning är bättre. Det ena är bättre
              än det andra. Lagen försvårar alltså för jämställdheten.
            </seg>
            <seg n="331fa313">
              Precis som Sara Karlsson anförde tidigare fick vi i går besked
              från regeringen men inte från den ansvarige ministern själv, Eskil
              Erlandsson. Han törs inte ta debatten. I stället skickar han ut
              en sekreterare som säger: Vi måste genomföra det här därför att
              det är ett EU-direktiv – vi har inget val.
            </seg>
            <seg n="ceacdfcb">
              Jag vill påminna om att det hos EU-kommissionen, som ska övervaka
              att medlemsländerna genomför de beslut som fattats på EU-nivå,
              inte finns ett enda beslut som säger att Sverige har slarvat och
              måste genomföra detta i svensk lagstiftning. Det finns inte ett
              enda så kallat motiverat yttrande skickat från EU, det finns inte
              ett enda överträdelseförfarande inlett och det finns självklart
              ingen dom om detta i EU:s domstol.
            </seg>
            <seg n="bf896f62">
              Det kanske är så att EU tycker att den överenskommelse vi har
              i dag är helt okej och fullgod när det gäller att uppfylla intentionerna
              i direktivet. Vi ska komma ihåg att det här är ett direktiv, ingen
              förordning. En förordning träder i kraft in i varje kommatecken
              i svensk lagstiftning. När det gäller direktiv ska vi uppfylla
              direktivets intentioner, och vi har mycket större flexibilitet.
            </seg>
            <seg n="1546f5d6">
              Kära borgerliga ledamöter plus Sverigedemokraterna! Jag menar
              att ni har helt fel. Jag vill fråga Moderaterna, Folkpartiet,
              Centerpartiet, Kristdemokraterna och Sverigedemokraterna – som
              annars brukar hävda att individens frihet är viktig: Varför ska
              inte föräldrarna få välja den här gången? Varför säger ni att
              det ena är viktigare och bättre än det andra?
            </seg>
          </u>
          <note type="speaker" n="d75d9946">
            Anf. 4 ÅSA COENRAADS (M):
          </note>
          <note n="d50128f9">
            Herr talman! I dag debatterar vi regeringens proposition om marknadsföring
            av modersmjölksersättning och tillskottsnäring, betänkande MJU
            6.
          </note>
          <note n="f5348e97">
            I propositionen lämnar regeringen förslag till en ny lag som
            tydligare ska genomföra de bestämmelser som finns angivna i EU-kommissionens
            direktiv från 2006 om hur produkterna ska få marknadsföras.
          </note>
          <u who="asa_coenraads_e4dd7d" xml:id="i-ab17125fbd875b89-0" n="476096e3" prev="i-4f92deb61fbcbf70-0">
            <seg n="84522e47">
              Bakgrunden till propositionen har vi fått beskriven för oss tidigare
              här i talarstolen. Man kan sammanfatta det med att direktivet
              antogs av kommissionen 2006 och att Socialdemokraterna stödde
              förslaget och drev igenom det innan alliansregeringen tillträdde
              hösten 2006. Jag kan tycka att det är lite märkligt att Socialdemokraterna
              nu reserverar sig mot en lag som de själva varit pådrivande i
              att införa.
            </seg>
            <seg n="9304985e">
              Anledningen till att vi från början var skeptiska till förslaget
              är enkel. Detta bör inte vara en politisk fråga. Det har tidigare
              talare också sagt. Föräldrar väljer själva om de vill amma eller
              flaskmata. Varje familj är unik och kräver unika lösningar för
              barnets bästa. Därför har vi inte velat lagstifta om frågan hittills.
            </seg>
            <seg n="992273b2">
              I Sverige har vi hittat en annan lösning för att komma till rätta
              med det här. Barnmatsindustrin och Konsumentverket har kommit
              överens om ett förbud mot reklam för bröstmjölksersättning. Vi
              har vid upprepade tillfällen varit i kontakt med kommissionen
              för att få dem att förstå att det system som redan finns på plats
              i Sverige i dag fungerar väl och att vi egentligen inte ser något
              behov av att ändra på det.
            </seg>
            <seg n="ce1361f0">
              Tyvärr räcker det inte att fortsätta hänvisa till enbart god
              marknadsföringssed för att genomföra direktivet. Eftersom EU-direktivet
              är bindande har alliansregeringen nu inget annat val än att genomföra
              de beslut som Socialdemokraterna tillsammans med oss har drivit
              igenom. Propositionen är resultatet av att vi måste lagstifta
              om en praxis vi redan har.
            </seg>
            <seg n="6a580a7a">
              Herr talman! Detaljerade nationella bestämmelser och den nya
              lagen skapar ökad tydlighet för konsumenten, något som är väldigt
              viktigt. Vi vill gärna att människor fattar egna, självständiga
              beslut, men dessa behöver vara underbyggda med fakta. Den nya
              lagen tillåter dessutom en viss form av riktad marknadsföring
              i vetenskapliga tidningar och tidskrifter inriktade på spädbarnsvård.
              Detta är en öppning mot den överenskommelse vi har på plats i
              dag. Både Socialstyrelsen och Konsumentverket påpekar detta i
              sina remissvar om propositionen.
            </seg>
            <seg n="370c1a58">
              Viktigt är att marknadsföringen inte får framhålla vissa produkter
              som bättre än andra. Produkterna ska återges för vad de är och
              för sina egenskaper, ingenting annat.
            </seg>
            <seg n="30de6667">
              I förslaget används begrepp som att amning har fördelar. Här
              skiljer sig vårt förslag väsentligt från grunddirektivet i förslaget
              från kommissionen som säger att amning är överlägset. Lagtexten
              har därför utformats med stor försiktighet för att inte skuldbelägga
              de föräldrar som av olika anledningar väljer att flaskmata sina
              barn.
            </seg>
            <seg n="0a51404a">
              Vi moderater tycker att man ska vara försiktig med att införa
              förbud, oavsett om det gäller frivillig konsumtion eller näringslivets
              marknadsföringsmöjligheter. Vi vill inte begränsa vare sig det
              fria valet eller det fria näringslivet. Lagförslaget handlar om
              att göra det enklare för föräldrar att välja och inte om att skuldbelägga
              det ena valet eller det andra. Det tål att upprepas att det inte
              är politikens roll att bestämma om en familj ska välja att amma
              eller flaskmata sina barn.
            </seg>
            <seg n="58b7b009">
              Herr talman! Det är väldigt viktigt att vi inte fastnar i ett
              skuldbeläggande av de föräldrar som av olika skäl väljer att ge
              sina barn modersmjölksersättning. Det är ett alternativ som finns
              och som även fortsättningsvis ska finnas. Vad den nya lagstiftningen
              i grunden går ut på är att göra informationen enklare, mer objektiv
              och vetenskaplig.
            </seg>
            <seg n="dc8a7cf9">
              Att lagstifta bort oproportionerlig och ibland vinklad marknadsföring
              av modersmjölksersättning i mediekanaler innebär inte att möjligheten
              för föräldrarna att välja själva försvinner. Tvärtom, de får i
              stället tillgång till mer balanserad information som gör att de
              enklare kan fatta beslut och göra medvetna val.
            </seg>
            <seg n="6fc914ea">
              Här har självklart Socialstyrelsen som ansvarig myndighet en
              viktig uppgift att fylla när det gäller att informera föräldrar
              och vårdpersonal på ett objektivt och entydigt sätt. Det är viktigt
              att informationen i enlighet med Socialstyrelsens egna föreskrifter
              är anpassad utifrån barnets och föräldrarnas behov. I hälso- och
              sjukvårdslagen står det dessutom tydligt skrivet att vården ska
              bygga på respekt för patientens självbestämmande och integritet.
            </seg>
            <seg n="762ef3a6">
              Herr talman! Syftet med en tydlig lagstiftning kring marknadsföring
              av modersmjölksersättning är således att skapa ett mer objektivt
              och vetenskapligt informationsklimat för föräldrar till spädbarn
              och små barn. Moderaterna och alliansregeringen värnar individuellt
              självbestämmande och den personliga integriteten. Vi vill samtidigt
              göra det enkelt för människor att få den information som behövs
              för att fatta medvetna, väl underbyggda beslut.
            </seg>
            <seg n="4daa7666">
              Vi har varit nöjda med den marknadsöverenskommelse som funnits
              och som fungerar bra. Nu har det dock kommit signaler från EU
              om att de vill att vi ska bli tydligare i hur vi driver igenom
              det resultat som direktivet syftar till. Därför har vi beslutat
              att sätta den praxis vi haft hittills på pränt genom tydlig lagstiftning.
            </seg>
            <seg n="69e38093">
              Socialdemokraterna gör det lite väl lätt för sig när de nu vill
              skjuta över ansvaret på Socialstyrelsen och dessutom passa på
              att ge alliansregeringen en känga för något de själva varit med
              och bestämt. Jag tycker att det är oroväckande att ett parti som
              gör anspråk på att regera Sverige inte tar ansvar för sin politik
              och de beslut de har fattat tidigare.
            </seg>
          </u>
          <note type="speaker" n="1b9b9b2f">
            Anf. 5 SARA KARLSSON (S) replik:
          </note>
          <u who="sara_karlsson_feeb89" xml:id="i-78f7eb06c3a53ff7-1" n="cce8cb40">
            <seg n="7dcf50d4">
              Herr talman! Som väntat hänvisar Åsa Coenraads helt och hållet
              till det direktiv som tvingar regeringen att lägga fram förslaget.
              Jag menar att detta inte är nödvändigt utan att vi redan i dag
              lever upp till WHO-koden, som är själva syftet med direktivet.
            </seg>
            <seg n="dbdf6dfc">
              Man kan göra olika bedömningar. Det är såklart bekvämt för Moderaterna
              att hänvisa till direktivet. Då slipper de ta ansvar för sin egen
              politik och kan gömma sig bakom Socialdemokraterna.
            </seg>
            <seg n="cc193542">
              Även om man bedömer att detta är nödvändigt kan man arbeta med
              utformningen av lagstiftningen och med information på olika sätt
              för att minska den press som finns på föräldrar att amma, om man
              inte är nöjd med situationen som den är i dag, vilket det i och
              för sig verkar som, om man läser betänkandet.
            </seg>
            <seg n="3f22d3c2">
              Föreningen Flaskmatning i Sverige har till exempel sagt att även
              om man inför en lagstiftning finns det andra saker som man kan
              arbeta med.
            </seg>
            <seg n="f4360420">
              Jag har två frågor till Åsa Coenraads. Först vill jag fråga:
              Är det i utformningen av lagstiftningen nödvändigt med denna varningstext
              på förpackningarna? Den andra frågan är: Hur vill Moderaterna,
              om de inte är nöjda med dagens situation, säkerställa att saklig
              information kan gå fram till föräldrarna?
            </seg>
          </u>
          <note type="speaker" n="ed992f08">
            Anf. 6 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50d35deed39faa4f-0" n="476096e3">
            <seg n="59315152">
              Herr talman! Sara Karlsson lyfter fram en del viktiga frågor.
              Det gör att det här betänkandet känns lite obekvämt. Jag tror
              att vi i grund och botten tycker samma sak.
            </seg>
            <seg n="b97b5e97">
              Det är viktigt att poängtera att betänkandet och propositionen
              handlar om marknadsföring av produkter, inte om huruvida man är
              för eller emot flaskmatning eller amning, men det är tyvärr det
              som debatten har kommit att handla om.
            </seg>
            <seg n="4b862ca2">
              Vi står också bakom WHO-koden och tycker att detta är viktigt.
              Men det som skiljer alliansregeringens politik från den politik
              som Sara Karlsson för är att vi tar ansvar för de beslut som vi
              har tagit tidigare. Har vi tagit ett beslut om att vi ska införliva
              detta i svensk lagstiftning, då måste vi göra det, och det är
              det vi nu gör.
            </seg>
            <seg n="19cba7f2">
              Jag kan hålla med Sara Karlsson om att vi behöver fortsätta att
              titta på varningstexterna. Det står också i betänkandet att man
              ska gå vidare med den konkreta utformningen. Det är inte heller
              en varningstext så till vida att det handlar om något som är farligt,
              utan texten ska egentligen, som jag sade i mitt anförande tidigare,
              vara informativ, och informationen ska vara saklig.
            </seg>
          </u>
          <note type="speaker" n="a3fd8f24">
            Anf. 7 SARA KARLSSON (S) replik:
          </note>
          <u who="sara_karlsson_feeb89" xml:id="i-78f7eb06c3a53ff7-2" n="cce8cb40">
            <seg n="ce3e6145">
              Herr talman! Huruvida man behöver stifta den här lagen är en
              bedömningsfråga. Det finns ingen process inledd mot Sverige från
              EU-kommissionen, och regeringen tar själv strid i andra typer
              av frågor där kommissionen driver ärenden mot oss – men inte på
              detta område.
            </seg>
            <seg n="0fb90213">
              Man har också beslutat om en förordning och håller på att utforma
              nya genomförandeakter. Det arbetet pågår. Varför ska vi då just
              nu behöva stifta lag om detta i Sverige? Det får Åsa Coenraads
              gärna förklara för mig, för jag förstår inte bedömningen.
            </seg>
            <seg n="f4e6bad1">
              Åsa Coenraads säger att vi egentligen tycker lika. Ja, men kl.
              4 i dag kommer vi att rösta olika, och det spelar faktiskt roll.
              Åsa Coenraads pläderar här för föräldrarnas självbestämmanderätt,
              för möjligheten att föra information till föräldrarna som ska
              vara saklig och att rådgivningen ska ske på ett objektivt sätt.
              Men när ni beslutar om den här lagen kl. 4 i eftermiddag, vilken
              signal skickar det till de föräldrar som är utsatta för den press
              för amning som finns?
            </seg>
          </u>
          <note type="speaker" n="9efb8afc">
            Anf. 8 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50d35deed39faa4f-1" n="476096e3">
            <seg n="1e555ec2">
              Herr talman! Den lag som vi beslutar om i eftermiddag är egentligen,
              som jag sade i mitt anförande, en praxis som sätts på pränt. Det
              kommer inte att vara någon skillnad ute på marknaden. Den skillnad
              som det skulle kunna vara jämfört med i dag är att vi öppnar upp
              för en möjlighet att lagmässigt marknadsföra produkter som inte
              har funnits tidigare i den överenskommelse som vi har. Vi öppnar
              också upp för mer information till barnavårdscentraler, till mödravårdscentraler
              och till pappor och mammor runt om i landet som vill ha ett alternativ
              till amning.
            </seg>
            <seg n="490a5817">
              Jag tycker att det nya lagförslaget är bra så till vida att vi
              är mycket tydliga i vår text kring information, transparens och
              möjligheten för föräldrar att välja själva.
            </seg>
            <seg n="a35142e1">
              Det som skiljer alliansregeringen, beträffande den lagstiftning
              som vi beslutar om i eftermiddag, från den politik som Sara Karlsson
              och Socialdemokraterna för är att vi tar ansvar för förd politik.
              Socialdemokraterna vill hänskjuta problematiken till Socialstyrelsen.
              Frågan är: Hur hade Socialdemokraterna valt att ställa sig till
              den här frågan när Socialstyrelsens utredning hade kommit tillbaka?
              Socialstyrelsen har också varit involverad i den text som nu är
              framtagen.
            </seg>
            <seg n="23d4cb5a">
              Jag ser detta lite grann som att man försöker bolla problemet
              vidare och sopa problemet under mattan. Jag tycker att det är
              fegt av Socialdemokraterna att inte våga sätta ned foten i ärendet.
            </seg>
            <seg n="f1b7624f">
              Det är viktigt att säga att vi inte ställer amning mot mjölkersättning,
              utan det är ett fritt val för föräldrarna.
            </seg>
          </u>
          <note type="speaker" n="55956364">
            Anf. 9 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-1" n="3af39387">
            <seg n="e19da4cc">
              Herr talman! Åsa Coenraads sade att regeringen har haft kontakter
              med EU-kommissionen och att vi måste införa den här lagen. Då
              skulle jag vilja veta vad EU-kommissionen har meddelat Sverige.
              När ett land missköter sig och inte genomför EU:s lagstiftning
              brukar den formella gången vara den här.
            </seg>
            <seg n="d6353d1e">
              Jag bara undrar. Sedan vill jag, Åsa Coenraads, veta några saker.
            </seg>
            <seg n="d091a52a">
              Det står i § 8 i lagförslaget: Vid marknadsföring av modersmjölksersättning
              ska det framhållas att amning har fördelar. Jag vill fråga: Framför
              vadå? Vad är amning bättre än? Det skulle jag vilja veta.
            </seg>
          </u>
          <note type="speaker" n="93291ec9">
            Anf. 10 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50d35deed39faa4f-2" n="476096e3">
            <seg n="5bbdf473">
              Herr talman! Alliansregeringen jobbar efter att man säger en
              sak och sedan genomför det man säger. Det är att vara tydlig och
              konkret gentemot kammaren men också att vara tydlig med vad man
              faktiskt avser att genomföra gentemot sina väljare och sin befolkning.
              Där skiljer vi oss mycket åt.
            </seg>
            <seg n="32fa22ac">
              Den kontakt som vi har haft med EU-kommissionen under resans
              gång sedan 2006, när regeringen drev igenom detta innan Alliansen
              kom till makten, är att försöka få kommissionen att förstå att
              den praxis som vi har i Sverige, med den marknadskod som vi har,
              har fungerat bra. Men de signaler som vi har fått är att det inte
              räcker, och därför måste vi stifta en lag.
            </seg>
            <seg n="1008a4a1">
              Det är dumt att hela tiden invänta saker och ting från kommissionen
              om att man har gjort fel. Det är väl bättre att gör rätt från
              början, Jens Holm?
            </seg>
            <seg n="fafb7784">
              Återigen: Förslaget handlar inte om huruvida det är bättre att
              amma eller att flaskmata sina barn. Betänkandet handlar om hur
              man informerar, och i betänkandet öppnar vi upp för mer information
              än i gällande praxis.
            </seg>
          </u>
          <note type="speaker" n="0c456043">
            Anf. 11 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-2" n="3af39387">
            <seg n="c439c54d">
              Herr talman! Åsa Coenraads säger att det har kommit signaler
              från kommissionen. Men i den här församlingen stiftar vi lagar!
              Ofta stiftar vi lagar därför att det kommer påbud från EU. Då
              räcker det inte, Åsa Coenraads, att säga att det kommer signaler.
            </seg>
            <seg n="107f2ec6">
              Jag vill veta: Har det kommit en formell underrättelse från EU-kommissionen?
              Har det kommit ett motiverat yttrande? Har det kommit en dom från
              EU-domstolen? Det tycker jag är väldigt relevant i sammanhanget.
            </seg>
            <seg n="f7d6fb6a">
              Annars, Åsa Coenraads, kan det faktiskt vara så att den branschöverenskommelse
              som vi har i dag fungerar ganska bra och uppfyller intentionerna
              i direktivet. Det som skiljer ett direktiv från en förordning
              är att ett direktiv är en ramlagstiftning – man ska uppfylla intentionerna
              – medan en förordning går rätt in bland Sveriges lagar.
            </seg>
            <seg n="4bff1e25">
              Kanske ska vi justera lite grann i den överenskommelse som vi
              har i dag, ge bättre och mer neutral information till föräldrarna.
              Men, Åsa Coenraads, har EU-kommissionen fattat något formellt
              beslut om att vi måste ändra på den överenskommelse som vi har
              i dag? Det tycker jag är viktigt att veta.
            </seg>
            <seg n="b9f8018f">
              Jag fick inte svar på den fråga som jag ställde om § 8 i den
              nya lagen, där det står: Vid marknadsföring av modersmjölksersättning
              ska det framhållas att amning har fördelar. Vilka fördelar har
              amning framför vadå? Det tycker jag är viktigt. Implicit betyder
              det att amning är bättre än flaskmatning – jag kan inte förstå
              det på något annat sätt. Då skulle jag vilja veta vilken vetenskaplig
              bas ni har för den här lagstiftningen.
            </seg>
          </u>
          <note type="speaker" n="9993dd88">
            Anf. 12 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-4f92deb61fbcbf70-1" n="476096e3" next="i-ab17125fbd875b89-1">
            <seg n="7992ca54">
              Herr talman! Jens Holm ställer tre frågor till mig om vilket
              besked kommissionen har lämnat. Svaret på alla de tre frågorna
              är nej, precis som jag sade i tidigare replikskifte. Vi har varit
              i kontakt med kommissionen för att få ett okej från kommissionen
              om att den praxis som gäller i Sverige ska få fortsätta att gälla.
              Men de signaler som vi har fått innebär att vi behöver gå lite
              längre.
            </seg>
            <seg n="999ee67b">
              Man kan också se att den praxis och marknadsöverenskommelse som
              vi har på plats i dag och som förbjuder all form av marknadsföring
              har brister. Bristen är att man inte kan marknadsföra till de
              specifika målgrupper som man vill informera om detta.
            </seg>
            <seg n="ee79fcbf">
              Jag tycker att Sara Karlsson i sitt anförande tydliggjorde de
              problem som finns för mammor när det inte fungerar med amning,
              den press som de känner, trycket i samhälle och att det finns
              en norm om att man måste amma.
            </seg>
            <seg n="f7df5fe3">
              Då är det viktigt att vi får ut information till den enskilda
              föräldern. Det är också viktigt att vi får ut information till
              bvc så att de kan informera nyblivna föräldrar om hur de kan mata
              sina barn. Mata sina barn kan man göra på olika sätt. Där tycker
              jag att denna proposition är tydlig.
            </seg>
            <seg n="af0907db">
              Beslut som är tagna ska genomföras, och det är det som vi nu
              gör. Sedan tycker vi i grund och botten samma sak om detta. Jag
              tycker inte att detta är en stor politisk fråga. Jag skulle gärna
              se att vi inte behövde fatta beslut om denna proposition, men
              vi behöver göra det, och det är det vi ska göra kl. 16 i dag därför
              att vi tar ansvar.
            </seg>
          </u>
          <note n="92ec2433">
            Anf. 13 ANITA BRODÉN (FP):
          </note>
          <u who="asa_coenraads_e4dd7d" xml:id="i-ab17125fbd875b89-1" n="476096e3" prev="i-4f92deb61fbcbf70-1">
            <seg n="b1941e46">
              Herr talman! Denna debatt och detta betänkande handlar inte om
              ja eller nej till amning. Det handlar inte om ja eller nej till
              modersmjölksersättning. Det handlar i stället om en anpassning
              av ett EU-direktiv om marknadsföring av modersmjölksersättning
              och tillskottsnäring. Detta EU-direktiv röstades fram under sommaren
              2006, precis som olika personer tidigare har informerat om från
              talarstolen. Nu harmoniserar vi detta direktiv i svensk lagstiftning.
              Men i ärlighetens namn har regeringen förhalat denna harmonisering
              då man utgått ifrån och hoppats på att den branschöverenskommelse
              som slöts mellan Konsumentverket och barnmatsindustrin redan 1983
              skulle vara tillräcklig för att implementera direktivet.
            </seg>
            <seg n="86d850d7">
              Nu har vi fått synpunkter från kommissionen – frågor och synpunkter
              kring det svenska införandet. Regeringen gjorde bedömningen att
              vi i förlängningen riskerade att det skulle leda till ett fördragsbrott
              och sanktioner. Det är någonting som regeringen hela tiden arbetar
              med att undvika. Det är orsaken.
            </seg>
            <seg n="f65ad600">
              I samband med detta tydliggörs regleringar och ansvarsförhållanden
              mellan myndigheterna. Lagtexten har utformats med mycket stor
              försiktighet, och egentligen fastställs i lag det som tidigare
              varit praxis.
            </seg>
            <seg n="b972d8ec">
              Nu är det miljö- och jordbruksutskottet som handlägger ärendet.
              Men flera myndigheter, branscher och organisationer är förstås
              oerhört engagerade och djupt delaktiga. Det är nu viktigt att
              framför allt alla myndigheter ser till att anpassningen sker med
              stor respekt för och hänsyn till alla berörda personer.
            </seg>
            <seg n="b754c74e">
              Herr talman! I går kväll talade jag med Jennie, en ung mamma
              som för sex år sedan fick sitt första barn. Hon beskrev den förtvivlan
              hon upplevde när det i samband med hembesöket från barnavårdscentralen
              visade sig att dottern hade gått upp fem gram. Hon fick då rådet
              att starta en intensivamning och amma var tredje timme dygnet
              runt i två veckor. Det är förstås outhärdligt med ett otröstligt
              barn. Att känna press och oro och att som mamma inte räcka till
              var fruktansvärt, berättade Jennie för mig. Efter en vecka var
              familjen helt slut.
            </seg>
            <seg n="70820017">
              När informationen sent omsider nådde föräldrarna att det fanns
              ersättning blev allt förändrat. Flickebarnet fick i sig tillräckligt
              med mat, föräldrarna slappnade av och man kunde så småningom börja
              fungera som en familj.
            </seg>
            <seg n="cfc6020a">
              Herr talman! Det är därför angeläget att muntlig marknadsföring
              och marknadsföring via broschyrer och skrifter inriktade på spädbarnsvård
              finns tillgänglig på barnavårdscentraler, på mödravårdscentraler
              och på BB-avdelningar. Någon inskränkning av reklam för modersmjölksersättning
              utifrån direktivets lydelse har inte skett. Riktlinjer för marknadsföring
              ska dessutom tas fram.
            </seg>
            <seg n="eaa1e3a6">
              Att det har funnits en oseriös marknadsföring som har drabbat
              barn i tredje världen har inte minst Jens Holm påtalat. Vi vet
              alla att marknadsföringen har skett på ett fruktansvärt sätt.
              Denna typ av marknadsföring vill ingen av oss ha, och det arbete
              som tack vare WHO-koden bedrevs för att öka amningsfrekvensen
              i utvecklingsländerna har absolut räddat många barns liv.
            </seg>
            <seg n="b7536654">
              Många svenska mödrar behöver få stöd och hjälp av vårdpersonal
              under de första dygnen eller de första veckorna med praktiska
              och individuella råd om de önskar amma sitt barn och komma i gång
              med amningen. Men det är lika viktigt att personal och informatörer
              har adekvat utbildning och kan informera om alternativ till amning
              när den inte fungerar eller när man inte önskar amma. Därför vill
              jag i detta sammanhang understryka att utskottet tydligt tar ställning
              för att samtliga informatörer ska ha relevant utbildning och att
              föräldrars informationsbehov, som är mycket stort, särskilt ska
              uppmärksammas när riktlinjer för marknadsföring av modersmjölksersättning
              tas fram. Dessa riktlinjer kommer berörd myndighet att ansvara
              för att ta fram. Då har vi från utskottet skickat med den tydliga
              hälsningen och det tydliga kravet. Det handlar om utbildning och
              rådgivning och inte om moral i denna fråga.
            </seg>
            <seg n="dfb54f0e">
              Det är bra att utskottsmajoriteten har varit så tydlig på denna
              punkt. Objektiv information – men det ska hela tiden vara uppdaterad
              information – behövs för att möjliggöra bra val. Det sker märkesförändringar,
              och det är viktigt att man hela tiden följer med i vad som händer
              inom de olika branscherna. Det ska ges ett fullgott alternativ.
            </seg>
            <seg n="5bee5b6b">
              Herr talman! Vi uppmuntrar, precis som min allianskollega Åsa
              Coenraads har sagt, människor att göra självständiga och medvetna
              val.
            </seg>
            <seg n="1bb388c1">
              Nu inför vi den lagstiftning som krävs av oss. Dessutom tydliggör
              vi i denna lagstiftning något som tidigare varit praxis och överenskommelser.
            </seg>
            <seg n="3a380be5">
              Utöver detta tar vi tydlig ställning för ökad utbildning och
              ökad information kring modersmjölksersättning och tillskottsnäring.
            </seg>
            <seg n="d3f8723f">
              Herr talman! Vi bör ha en öppen och ödmjuk inställning till dessa
              frågor och underlätta för föräldrar så att de med trygghet kan
              ge sina barn bröstmjölksersättning, utan att skicka med en hälsning
              som kan ge dem dåligt samvete – min förhoppning är att den tiden
              är förbi. Självklart ska de hela tiden tack vare denna information
              kunna känna trygghet och glädje och kunna njuta av spädbarns-
              och småbarnsperioden.
            </seg>
          </u>
          <note type="speaker" n="be14d65f">
            Anf. 14 JENS HOLM (V) replik:
          </note>
          <u who="jens_holm_726eb1" xml:id="i-cc908c23f96a735f-0" n="3af39387" next="i-d80b8495e82066e2-0">
            <seg n="afe307b6">
              Herr talman! Anita Brodén argumenterar ungefär på samma sätt
              som föregående borgerliga talare, Åsa Coenraads, nämligen att
              regeringen har varit i kontakt med EU, att EU har sänt signaler
              till oss och att vi därför måste införa denna lagstiftning.
            </seg>
            <seg n="e348b767">
              Men det som gäller när vi fattar beslut på denna nivå om lagar
              i riksdagen är att vi inte kan fatta beslut om dem på basis av
              lite röksignaler nerifrån Bryssel.
            </seg>
            <seg n="320598e3">
              Vi som är med och fattar beslut om lagarna och inte sitter i
              regeringen vill veta vad EU-kommissionen har beslutat i det här
              avseendet. Har de gjort en formell underrättelse till regeringen?
              Har det kommit ett motiverat yttrande? Har det kommit en dom från
              EU-domstolen? Det är sådana skarpa beslut som gör att medlemsländerna
              måste förändra sin lagstiftning. Åsa Coenraads berättade för oss
              att inget av det hade kommit till regeringen. Då undrar jag: Varför
              kan vi inte arbeta vidare med den branschöverenskommelse vi har?
              Den kan vi göra bättre i vissa avseenden; det kan jag verkligen
              hålla med om, i synnerhet vad gäller att få ut opartisk information
              till föräldrarna.
            </seg>
            <seg n="3ba4e293">
              Sedan säger Anita Brodén att föräldrarna inte ska stå där med
              dåligt samvete. Men jag har tittat på direktivet från EU, och
              ni genomför det nästan ograverat. Den enda stora skillnaden jag
              kan hitta är varningstexten på förpackningarna. I stället för
              varningen, uppmaningen eller upplysningen om att amning är överlägset,
              som EU säger att man ska skriva, skriver ni att amning har fördelar.
              Ja, de föräldrar som väljer att flaskmata gör sitt medvetna och
              självständiga val – och sedan får de en stigmatiserande hälsning
              från regeringen på köpet.
            </seg>
            <seg n="254ceae5">
              Är det verkligen meningen att det ska vara så, Anita Brodén?
              Vilka fördelar är det, och framför vad då?
            </seg>
          </u>
          <note n="e03aa504">
            Anf. 15 ANITA BRODÉN (FP) replik:
          </note>
          <u who="jens_holm_726eb1" xml:id="i-d80b8495e82066e2-0" n="3af39387" prev="i-cc908c23f96a735f-0">
            <seg n="e1250aa6">
              Herr talman! Nu handlar inte det här om ja eller nej till amning
              och ja eller nej till flaskmatning, utan det handlar om ett EU-direktiv.
            </seg>
            <seg n="4219d445">
              Som svar på den första frågan vill jag säga att det från kommissionen
              har kommit frågor om och synpunkter på hur Sverige har implementerat
              detta direktiv. De uppgifter jag har fått är att de flesta övriga
              länder – jag har till och med fått ordet alla – har implementerat
              det, och kommissionen är nöjd med det. Men vi har alltså fått
              frågor och synpunkter från kommissionen. Det har gjort att regeringen
              har bedömt att det inte kommer att räcka med den branschöverenskommelse
              Jens Holm är väldigt nöjd med. Den kommer inte att räcka.
            </seg>
            <seg n="d82576f5">
              Bedömningen vi har gjort är egentligen att branschöverenskommelsen,
              alltså det regelverk vi har gått efter, nu kommer att bli en lag
              i stället. Det skulle ju vara intressant att höra vad som vore
              bättre. Det vi dessutom lägger till är nämligen såväl krav på
              information och krav på utbildning som krav på att extra hänsyn
              ska tas till det informationsbehov nyblivna föräldrar har vad
              gäller modersmjölksersättning när man ska ta fram riktlinjer för
              marknadsföring av modersmjölksersättning.
            </seg>
            <seg n="ab7dc7ae">
              Mitt i det här har vi alltså lyft fram och förstärkt den här
              möjligheten. Därför vill jag komma ifrån att det ska vara ja eller
              nej till amning och ja eller nej till flaskmatning. Här handlar
              det om både och, och det är den tryggheten man som förälder ska
              få. Det upplever jag att vi gör i det här.
            </seg>
          </u>
          <note type="speaker" n="e37c9619">
            Anf. 16 JENS HOLM (V) replik:
          </note>
          <u who="jens_holm_726eb1" xml:id="i-cc908c23f96a735f-1" n="3af39387" next="i-d80b8495e82066e2-1">
            <seg n="ab3a07a6">
              Herr talman! Jag vet också att det står på s. 11 i betänkandet
              att EU-kommissionen har haft en del frågor om och synpunkter på
              den branschöverenskommelse vi har i dag, Anita Brodén. Jag sade
              att branschöverenskommelsen absolut kan förbättras, men det jag
              tycker är så märkligt är att ni tar EU-direktivet och genomför
              det i princip ograverat i svensk lagstiftning – när det finns
              ganska mycket som är problematiskt med det, vilket även ni på
              den borgerliga sidan tycker. Varför står ni inte upp för en bättre
              lag eller utvecklar den praxis vi har i dag?
            </seg>
            <seg n="6fe88fe6">
              Sedan svarar varken du eller Åsa Coenraads på det som står i
              § 8 i den lag ni föreslår. Det står så här: Vid marknadsföring
              av modersmjölksersättning ska det framhållas att amning har fördelar.
              Som jag tolkar det hela ska det på någon varningsetikett eller
              något liknande på modersmjölksersättningen stå att amning har
              fördelar. Ska den förälder som inte kan eller vill amma, alltså
              den där föräldern du berättade om tidigare, vid varje tillfälle
              då hon ska blanda ihop modersmjölksersättningen – sju gånger om
              dagen eller vad det kan vara – se etiketten som säger: Kom ihåg!
              Amning har fördelar. Det är bättre att amma än att flaskmata.
            </seg>
            <seg n="95d9d2aa">
              Jag kan inte tolka det på något annat sätt, Anita Brodén. Framför
              vad har amning fördelar? Kan du svara på det?
            </seg>
          </u>
          <note n="ffbbb46b">
            Anf. 17 ANITA BRODÉN (FP) replik:
          </note>
          <u who="jens_holm_726eb1" xml:id="i-d80b8495e82066e2-1" n="3af39387" prev="i-cc908c23f96a735f-1">
            <seg n="aaeb8d16">
              Herr talman! Först vill jag, precis som Åsa Coenraads förde fram,
              säga att jag tycker att det är viktigt att vi har en ödmjukhet
              inför problemen och möjligheterna. Här handlar det också om hur
              utformningen blir. Jag kan medge att vi kan behöva fortsätta i
              processen, och jag har stor tilltro till att Socialstyrelsen när
              den kommer att få uppdraget också kommer att beakta väldigt mycket
              av respekten och hänsynen till föräldrar som av olika anledningar
              väljer modersmjölksersättning.
            </seg>
            <seg n="ea5490fb">
              Jag anser att vi med detta faktiskt lyfter fram det i ljuset.
              Det har inte lyfts fram tidigare på det sätt det förtjänar. Det
              brister i kunskap, och det brister på väldigt många håll att man
              efter veckotal informerar nyblivna föräldrar om alternativ. Det
              tycker jag blir mycket tydligare här.
            </seg>
            <seg n="c799d4a8">
              Jag tänker faktiskt också svara på den fråga du har ställt till
              oss båda, och då tänker jag svara med bara en enda punkt som jag
              inte tror att någon kan tvivla på. Jag går inte in på några hälsoaspekter
              eller någonting, för jag känner att det här är likvärdigt på så
              många olika sätt. Men det finns en sak som händer i kvinnan när
              hon ammar, och det är att livmodern drar ihop sig. Det handlar
              om att minska blödningar. Det är en tydlig fördel, men i övrigt
              ska det vara likvärdigt på många sätt.
            </seg>
          </u>
          <note type="speaker" n="7ffff5b3">
            Anf. 18 SARA KARLSSON (S) replik:
          </note>
          <u who="sara_karlsson_feeb89" xml:id="i-fef315168e5a6a1f-0" n="cce8cb40" next="i-e7438a34405189ef-0">
            <seg n="9ff3d504">
              Herr talman! Jag tycker att det här blir närmast bisarrt. Vi
              har ett lagförslag på bordet att ta ställning till. Det står de
              här partierna bakom, men när vi nu debatterar och ska ta ställning
              till lagförslaget är det ingen som vill försvara det.
            </seg>
            <seg n="9a16aef1">
              Det är som sagt en bedömningsfråga om det här måste införlivas
              i svensk lag. Vi menar att vi redan lever upp till direktivet
              med den överenskommelse som finns. Vad grundar sig era bedömningar
              på? EU driver ingen process mot oss. Det handlar inte heller bara
              om ett direktiv, som Anita Brodén säger – politik är ju signalsystem.
            </seg>
            <seg n="f63350d6">
              Utifrån det Anita Brodén ändå säger i sitt anförande vill jag
              ställa ett par frågor. Det är samma frågor som jag ställde till
              Åsa Coenraads tidigare. Är det nödvändigt med en varningstext
              på förpackningarna? Hur vill Anita Brodén säkerställa att saklig
              information om alternativ till amning och om förändringar i produkterna
              når fram till användarna? Som kommentar till det Åsa Coenraads
              sade tidigare handlar vårt förslag inte om att lägga över ansvaret
              på Socialstyrelsen, utan det handlar om politiska signaler och
              politiska beslut som ska ligga till grund för ändrade attityder.
              Där har Socialstyrelsen en viktig del, men det måste grunda sig
              i politiska beslut. Tycker inte Anita Brodén det?
            </seg>
          </u>
          <note n="1ad7f9a2">
            Anf. 19 ANITA BRODÉN (FP) replik:
          </note>
          <u who="sara_karlsson_feeb89" xml:id="i-e7438a34405189ef-0" n="cce8cb40" prev="i-fef315168e5a6a1f-0">
            <seg n="cbad0627">
              Herr talman! Jag tackar för frågorna. Jag tänkte att jag skulle
              börja med den näst sista, om att säkerställa information.
            </seg>
            <seg n="891df0e2">
              Är det något jag upplever att vi verkligen gör i det här betänkandet
              är det att trycka på behovet av kunskap och behovet av information.
              Där tar vi ställning för att samtliga informatörer som möter nyblivna
              föräldrar – samtliga som finns på barnavårdscentraler, mödravårdscentraler
              och BB-avdelningar – ska ha relevant utbildning och kunna informera
              inte bara om hur man klarar en amning utan också om modersmjölksersättning.
              Det tycker jag att vi lyfter fram på ett väldigt tydligt sätt.
            </seg>
            <seg n="84354772">
              Vi fortsätter nu att beskriva de riktlinjer om information som
              kommer att arbetas fram, och vi hänvisar till att vi har myndigheter.
              Tas nu det här beslutet kommer det automatiskt att gå vidare till
              en myndighet, som sedan tar sin utgångspunkt i de tydliga meningar
              i betänkandet som vi ifrån majoriteten i utskottet har ställt
              oss bakom. Då kommer det att tas ett positivt steg – ett steg
              i rätt riktning. Vi har också fått ett tillfälle att på ett bra
              sätt lyfta fram vikten av relevant information om modersmjölksersättning.
            </seg>
            <seg n="8c801cfc">
              Jag vill avsluta med att svara på Saras första fråga. Regeringen
              har gjort bedömningen att det var hög tid att implementera direktivet.
              Vi kunde inte förhala det längre. Med ett antal frågor och ett
              antal synpunkter gjorde man den bedömningen. Det är därför vi
              står här i dag med en tydlig lag.
            </seg>
          </u>
          <note type="speaker" n="7c91e1b8">
            Anf. 20 SARA KARLSSON (S) replik:
          </note>
          <u who="sara_karlsson_feeb89" xml:id="i-fef315168e5a6a1f-1" n="cce8cb40" next="i-e7438a34405189ef-1">
            <seg n="1eba1030">
              Herr talman! Jag håller inte med Anita Brodén om att det skulle
              vara så tydligt i betänkandet som hon här vill göra gällande.
              Jag håller inte heller med om att detta skickar en signal till
              föräldrar i Sverige att det är upp till dem att välja om de ska
              amma eller inte. I lagen föreskrivs att det på förpackningarna
              ska finnas en text som förklarar för föräldrarna att de själva
              inte kan bedöma om de ska föda upp sina barn med modersmjölksersättning
              eller inte. Det tycker inte jag är att skicka en tydlig signal
              till Sveriges föräldrar om att man respekterar deras beslutanderätt.
            </seg>
            <seg n="4b5ca318">
              De skrivningar som finns om information är enligt mig inte tillräckligt
              tydliga. Man klubbar nu igenom den här lagen, som till exempel
              har inslag om varningstexter på förpackningar. Man gör en sådan
              bedömning utan att det egentligen är påkallat; EU driver ingen
              process mot oss. Vilken signal tycker Anita Brodén att det sänder
              till de föräldrar som väntar på svar? Tycker Anita Brodén verkligen
              att det här är ett sätt för politiken att understödja föräldrars
              självbestämmande?
            </seg>
          </u>
          <note n="40724e03">
            Anf. 21 ANITA BRODÉN (FP) replik:
          </note>
          <u who="sara_karlsson_feeb89" xml:id="i-e7438a34405189ef-1" n="cce8cb40" prev="i-fef315168e5a6a1f-1">
            <seg n="f9615909">
              Herr talman! Jag tycker nog ändå att den här lagen har tydliggjort
              mycket av det som har varit en praxis och en branschöverenskommelse.
              Det är svårt att inte läsa in det. Mycket av detta har vi tillvaratagit
              i betänkandet. Dessutom tydliggör vi hur myndigheterna ska arbeta
              tillsammans. Som jag har sagt flera gånger tidigare lyfter vi
              fram information och utbildning. Stor hänsyn ska tas till behovet
              av mer och adekvat information om modersmjölksersättning. Jag
              tycker att detta klargörs.
            </seg>
            <seg n="60448622">
              Det som Sara kallar varningstext är mer tänkt som en informationstext.
              Men jag säger som Åsa Coenraads: Vi behöver nu arbeta vidare i
              stor ödmjukhet. Det kommer att fortsätta arbetas, bland annat
              inom Socialstyrelsen. Det finns nog anledning att titta vidare
              på den konkreta utformningen. Jag har stor respekt och känner
              stor ödmjukhet. Den här frågan berör många människor på djupet.
              Därför kan ingen av oss stå här och vara kaxig eller självsäker,
              oavsett vilket parti vi tillhör. Här tror jag att det finns en
              känsla och en önskan och vilja att göra någonting bra. Alla mödrar,
              föräldrar och familjer ska lyftas fram, så att man hittar det
              alternativ som passar en allra bäst och framför allt det som fungerar.
              Det är barnens bästa och hela familjens bästa vi får ha för ögonen.
            </seg>
          </u>
          <note type="speaker" n="757b54a7">
            Anf. 22 STAFFAN DANIELSSON (C):
          </note>
          <u who="staffan_danielsson_40fac6" xml:id="i-3479d5c12e7c3910-0" n="0ac992ec">
            <seg n="419d25dd">
              Herr talman! Det här är en viktig fråga som jag närmar mig med
              ödmjukhet. Frågan har blivit väl belyst i debatten. Hur ska modersmjölksersättning
              få marknadsföras i Sverige? Bakgrunden till att frågan är på tapeten
              är ursprungligen som vi vet extremt fula kampanjer från livsmedelsindustrin
              vilka har lett till väldigt trista effekter i fattigare länder.
            </seg>
            <seg n="50837796">
              Jag instämmer i att vi har ett väl fungerande system i Sverige
              i dag, med god marknadsföringssed och en branschöverenskommelse.
              I Sverige får barn i sig den näring de behöver, oavsett om de
              ammas eller får ersättning. Det är självfallet upp till varje
              förälder att välja vad som är bäst för barnen.
            </seg>
            <seg n="360e5cbf">
              Men Sverige är också på det här området bundet av EU:s regelverk,
              som vi måste följa. Anita Brodén redovisade på ett bra sätt regeringens
              bedömning i den här frågan. Regeringens bedömning, Jens Holm,
              är att vi är bundna av direktivet. Det finns ett tryck på oss
              från EU-kommissionen att agera, och regeringen har valt att göra
              detta. Vi kan naturligtvis obstruera, gå i väggen och testa gränser.
              Det kan man göra inom EU-sammanhang. Men jag tycker inte att man
              alltid ska driva den linjen, och det här kanske inte är en fråga
              som man ska välja den linjen i. Här har regeringen gjort en bedömning,
              och man kommer nu med en lagstiftning.
            </seg>
            <seg n="189c41bc">
              Amning har fördelar, men modersmjölksersättning behövs också
              och funkar väl, givet att den har rätt sammansättning och så vidare,
              vilket vi också reglerar noga i denna lagstiftning. Föräldrar
              avgör själva vad som är bäst för deras barn.
            </seg>
            <seg n="b5d590e6">
              Hur ser då de svenska barnmatsföretagen på den föreslagna lagstiftningen?
              Jag såg i deras remissvar att de som berörs av den lagstiftning
              som vi nu lägger fast har en tydlig uppfattning. De välkomnar
              att direktivet införs i svensk lagstiftning då detta ger en ökad
              tydlighet för såväl konsumenter som för olika opinionsbildare
              i landet. Barnmatsföretagen påpekar beträffande den 30 år gamla
              branschöverenskommelsen att flera nya aktörer har tillkommit sedan
              1983 och att man inte kan räkna med att nya aktörer automatiskt
              får kännedom om den. De anser att en svensk lagstiftning ger en
              större säkerhet i att intentionerna i WHO kod och EU direktiv
              respekteras av alla producenter och importörer av modersmjölksersättning.
            </seg>
          </u>
          <note n="b4a52e91">
            Herr talman! Jag yrkar bifall till förslaget i betänkandet.
          </note>
          <note type="speaker" n="f5eb12e0">
            Anf. 23 IRENE OSKARSSON (KD):
          </note>
          <u who="christina_oskarsson_f64ac1" xml:id="i-df2b8aefe608313a-0" n="8247195f">
            <seg n="d57e727f">
              Herr talman! I detta teknikens tidevarv går det åt både papper
              och paddor och allt möjligt annat innan man är uppe i talarstolen.
            </seg>
            <seg n="dae4a040">
              Vi har hittills i kammaren i dag diskuterat någonting annat än
              det som egentligen ligger på bordet. Det kan naturligtvis vara
              fullt förståeligt. Det finns frågor som berör oss människor djupare
              än andra, av just det skälet att vi är individer med ett stort
              patos för barn, unga och familjer och deras vällevnad.
            </seg>
            <seg n="df0dd9f3">
              Grunden för den här debatten har alla talare berört. Det handlar
              om vad som har hänt runt om i vår värld. Tyvärr hände det inte
              bara 1981, utan det händer fortfarande: Barn får inte den näring
              de behöver eller får den inte på ett hälsosamt sätt. Utifrån det
              tog EU initiativ till det direktiv som ligger till grund för dagens
              betänkande. Parallellt med detta arbete gjordes förtjänstfulla
              insatser här hemma för en partsöverskridande överenskommelse.
              Men som tidigare debattörer har berört har det gått ett antal
              år sedan dess. Det finns nya aktörer som är delaktiga i verksamhet
              och bedriver forskning, utveckling, försäljning och så vidare
              men som av naturliga skäl inte var med då.
            </seg>
            <seg n="472857e9">
              Sammantaget har detta gjort att regeringen, precis som mina allianskolleger
              har berört, har tagit initiativ till att tydliggöra detta. Jag
              skulle i detta sammanhang vilja säga att jag tror att de som lyssnar
              på den här debatten gör väl i att läsa Livsmedelsverkets förordning
              LIVSFS 2008:2, §§ 15, 16 och 17. Där står mycket tydligt hur dessa
              produkter ska märkas. Dagens betänkande berör inte märkningen
              som sådan över huvud taget. Dagens betänkande berör hur vi ska
              tillåta eller inte tillåta marknadsföring av de här produkterna.
              Den partsöverenskommelse och det betänkande vi har nu är i stort
              likvärdiga. Det blir tydligare nu vad som är tillåtet i marknadsföring
              och vad som inte är det. Det tycker jag är positivt.
            </seg>
            <seg n="4a5c899c">
              Det som dagens betänkande tillför, och som bland andra Anita
              Brodén har framhållit, är att vi nu sätter fokus på det som de
              flesta har ägnat den största tiden hittills, nämligen att den
              personal som sedan jobbar med våra barn och med våra nyblivna
              föräldrar ska ha kompetens och kunskap om hur vi ger våra barn
              en god start och en god näringstillförsel, om det är via bröstmjölken
              eller via ersättning och vilken ersättning och med vilken sammansättning
              det i så fall ska vara. Den kompetensen behövs. Det har också
              remissinstanserna tydligt framfört.
            </seg>
            <seg n="c671b9d4">
              Detta handlar alltså inte om värderingar av människor, människors
              eget val eller föräldrars val, där de har val – ett antal mödrar
              har inga val att göra i det här sammanhanget, och de kräver vår
              största respekt, anser jag.
            </seg>
          </u>
          <note n="441e365c">
            Med detta yrkar jag bifall till utskottets förslag och avslag
            på samtliga motioner.
          </note>
          <note type="speaker" n="4fb41161">
            Anf. 24 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-3" n="3af39387">
            <seg n="c5bb3cb7">
              Herr talman! Det som stör mig något i den här debatten är att
              ni från den borgerliga sidan försöker låta påskina att detta med
              varningstexten eller upplysningstexten på modersmjölksersättningen
              är något man kan jobba vidare med och att det inte är klart vad
              som gäller. Vi har ju § 8 i propositionen. Där står det att det
              ska framhållas att amning har fördelar.
            </seg>
            <seg n="1c2c5aeb">
              När jag frågade Anita Brodén om vilka dessa fördelar var fick
              jag till slut svar. En av fördelarna är att livmodern drar ihop
              sig.
            </seg>
            <seg n="64b2e1f8">
              Men grejen är ju att det finns massvis med fördelar med flaskmatning
              också. Det finns exempelvis enorma jämställdhetsfördelar som jag
              nämnde i mitt anförande. Det finns enorma fördelar för de kvinnor
              som faktiskt inte kan få fram mjölk ur brösten. Det finns enorma
              fördelar för de kvinnor som får ont och får sår i brösten när
              de i stället kan flaskmata. Ska man då ensidigt i en lag säga
              att det ena har fördelar framför det andra?
            </seg>
            <seg n="0a300a9d">
              Dessutom står det fortsättningsvis i lagen att det ska framgå
              att produkten endast bör användas på rekommendation av en person
              med utbildning i medicin, näringslära eller farmaci. Det tycker
              jag också är att sända en signal om att modersmjölksersättning
              är något man ska vara ytterst försiktig med.
            </seg>
            <seg n="e5e802c7">
              Irene Oskarsson, jag förstår inte hur detta rimmar med ert tal
              om att låta föräldrarna själva bestämma och att ge dem saklig
              information. Tycker inte Irene Oskarsson att man i lagens § 8
              väldigt tydligt tar ställning för amning framför flaskmatning?
            </seg>
          </u>
          <note type="speaker" n="31d141eb">
            Anf. 25 IRENE OSKARSSON (KD) replik:
          </note>
          <u who="christina_oskarsson_f64ac1" xml:id="i-df2b8aefe608313a-1" n="8247195f">
            <seg n="91894de4">
              Herr talman! Jag skulle vilja börja nästan i slutet på Jens Holms
              replik. Vi lyfter nu fram behovet av ytterligare kunskap och kompetens
              hos dem som möter barn och nyblivna föräldrar. Då är det centralt
              att det är människor som har god kunskap och kompetens om just
              det som Jens Holm tar upp, alltså fördelar, möjligheter, problem
              och så vidare med att ge bröstmjölk eller att ge bröstmjölkersättning
              där så behövs.
            </seg>
            <seg n="5c8b29a7">
              Det är centralt att den personal som möter föräldrarna har god
              kunskap och kompetens om detta. Oavsett om det är sjukvårdspersonal
              eller personal på närmaste apotek – det är ju ofta det som är
              närmast till hands; ofta finns det inom sjukhusets väggar – är
              det väl oerhört centralt?
            </seg>
            <seg n="26ec3b9c">
              Om vi nu ska fortsätta med paragraftexter i ett ämne som är ganska
              känsligt vill jag framhålla att det är som jag säger att Livsmedelsverkets
              föreskrifter 2008:2 § 15 väldigt tydligt talar om vad som ska
              stå på dessa förpackningar. Det gäller nu, och det kommer att
              gälla framgent också.
            </seg>
          </u>
          <note type="speaker" n="47ece922">
            Anf. 26 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-4" n="3af39387">
            <seg n="82670587">
              Herr talman! Det är lagar som vi klubbar igenom i den här församlingen,
              Irene Oskarsson. Det är inte bara allmänt tyckande det handlar
              om, utan det är lagar. Lagar är också normerande. De går direkt
              ut i samhället. De går ut till alla barnmorskor, apotekare, sjukvårdspersonal
              på BB och bvc och så vidare som arbetar med de här frågorna.
            </seg>
            <seg n="560f616e">
              Det står i den föreslagna lagen att amning har fördelar. Min
              enkla fråga till dig som jag faktiskt inte har fått svar på är:
              Fördelar framför vad?
            </seg>
            <seg n="5ce9eb98">
              Anita Brodén berättade att livmodern drar ihop sig. Bra, då har
              vi fått besked om det. Det kan vara en konkret fördel. Jag kan
              ta ett par andra fördelar med amning också, faktiskt. Det finns
              jättemycket som är bra med amning. Det finns dock massvis med
              fördelar också med modersmjölksersättning och flaskmatning.
            </seg>
            <seg n="f7e0999a">
              Om vi nu ska vara ärliga, Irene Oskarsson, och ge föräldrarna
              frihet att göra valet utan moraliserande påbud, varningsetiketter
              eller annat från oss politiker kan man inte ha en paragraf som
              säger att det ena är bättre än det andra? Eller vad tycker Irene
              Oskarsson egentligen?
            </seg>
          </u>
          <note type="speaker" n="c3bb6a38">
            Anf. 27 IRENE OSKARSSON (KD) replik:
          </note>
          <u who="christina_oskarsson_f64ac1" xml:id="i-df2b8aefe608313a-2" n="8247195f">
            <seg n="32389a7d">
              Herr talman! Då handlar det väl inte om vad Irene Oskarsson tycker
              heller? Då handlar det väl om vad vetenskap och beprövad erfarenhet
              har gett oss vid handen. Mitt tyckande är ganska ointressant i
              sammanhanget.
            </seg>
            <seg n="bf527b47">
              Jag har att förhålla mig till de kunskapsplattformar vi har av
              olika slag. Bland annat är vårdpersonals långa erfarenhet en sådan.
              Det är kemisk sammansättning – om vi nu ska ta sådana ord i vår
              mun – som är intressant.
            </seg>
            <seg n="a1838fe5">
              Har vi likvärdiga komponenter som kan ersätta modersmjölk? Ja,
              det har vi. Vi har produkter som har sådan sammansättning och
              som är möjliga att få på grund av allergier och så vidare. Det
              ska naturligtvis beskrivas och kommuniceras på ett neutralt sätt
              till dem som vill ha denna information, det vill säga föräldrar
              som frågar efter den. Jag tänker inte fråga de föräldrarna varför
              de vill ha den informationen. Den ska finnas, och då ska personal
              ha erforderlig kompetens för att ge den. Mitt tyckande är ganska
              ointressant i sammanhanget.
            </seg>
          </u>
          <note type="speaker" n="6b3faa7e">
            Anf. 28 STAFFAN DANIELSSON (C):
          </note>
          <u who="staffan_danielsson_40fac6" xml:id="i-3479d5c12e7c3910-1" n="0ac992ec">
            <seg n="3ca50b61">
              Herr talman! Jag gör ett inlägg till för att ge mig själv chansen
              att resonera och fundera kring de frågor som Jens Holm har ställt
              till alla deltagare utom just mig.
            </seg>
            <seg n="c8cdc2d7">
              Att amning har fördelar är något som Jens Holm ser som ett kontroversiellt
              uttalande. Jag har svårt att förstå den inställningen.
            </seg>
            <seg n="490c4f9e">
              Under mänsklighetens historia, fram till dess modersmjölksersättningar
              började tillverkas, var det ju amning som gällde.
            </seg>
            <seg n="9883f382">
              Nu har vi ett läge då vi har bra ersättningar som är av hög kvalitet
              och noga reglerade. Då fungerar det, och kan kanske till och med
              ibland vara bättre.
            </seg>
            <seg n="2e81b358">
              Vad är alternativet till att skriva att amning har fördelar?
              Man kan skriva att amning har nackdelar, eller man kan skriva
              att amning inte har någon betydelse. De två sista argumenten har
              livsmedelsindustrin trummat ut i Afrika och i andra länder för
              att motivera kvinnor att bara använda modersmjölksersättningar.
            </seg>
            <seg n="119ab807">
              Jag tycker att det är ett naturligt konstaterande att säga att
              amning har fördelar. Sedan bestämmer föräldrarna själva. Vi har
              utmärkta modersmjölksersättningar som ibland behövs som komplement
              eller helt och hållet. De är precis lika bra, för barnen får bra
              näring i Sverige och så vidare. Men att göra någon dramatik av
              att man konstaterar att människan är människa och att amning har
              fördelar tycker jag är lite trist.
            </seg>
          </u>
          <note type="speaker" n="af6b073e">
            Anf. 29 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-5" n="3af39387">
            <seg n="bd85ea55">
              Herr talman! Staffan Danielsson frågar mig vad alternativet är
              till formuleringen amning har fördelar i 8 § i lagen. Alternativet
              är att inte säga någonting alls – att inte säga att det ena är
              bättre än det andra. Jag tycker att det borde vara en självklarhet
              om vi ska ha opartisk information till våra föräldrar. Tycker
              inte Staffan Danielsson det?
            </seg>
          </u>
          <note type="speaker" n="233e2c9c">
            Anf. 30 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-3479d5c12e7c3910-2" n="0ac992ec">
            <seg n="7b22d80e">
              Herr talman! Jag är säker på att barnmatsindustrin, framför allt
              när man marknadsförde sina kampanjer om detta, skulle uppskatta
              stödet från Jens Holm när han menar att det går lika bra med annan
              mjölk som med bröstmjölk.
            </seg>
            <seg n="44a465ee">
              Det går väldigt bra med modersmjölksersättning; det är ett utmärkt
              alternativ med dagens höga kvalitet och så vidare. Föräldrarna
              väljer själva. Det behövs som tillskott och ibland helt och hållet.
            </seg>
            <seg n="fb4f3972">
              Utgångspunkten är ändå att det är naturligt att konstatera att
              amning har fördelar, att det är en ingång i det hela och att föräldrar
              gärna använder det. Jag tycker att det är rätt allvarligt att
              se hur snett det här har gått tidigare i marknadsföringspropaganda
              där man har sagt just att det inte spelar någon roll och att det
              går lika bra. Så har man sagt trots att det ibland har varit dålig
              kvalitet på modersmjölksersättningarna. Detta är någonting som
              vi behöver ha regelverk för. Det är bra att vi har marknadsföringsregler.
            </seg>
            <seg n="5eb39b62">
              Jag har uppfattat att vi är överens i sak om att man ska reglera
              marknadsföringen på det sätt som vi gör. Vi är överens om att
              vi har ett bra förhållande i Sverige med god marknadsföringssed
              och så vidare. Men det vi diskuterar ovanpå detta är att EU har
              ett regelverk som vi måste följa, och nu har regeringen bedömt
              att vi gör på det här sättet.
            </seg>
            <seg n="3f0a2c8d">
              Att ifrågasätta själva grunden, som Jens Holm gör här, är en
              fråga som skulle ha stora konsekvenser och behöva diskuteras noga.
              Jag tycker att EU och Sverige är på rätt väg i frågan: Föräldrar
              bestämmer själva och så vidare. Jag ser det som ett naturligt
              konstaterande att konstatera att människan är människa och att
              amning har fördelar. Det är ingen problematik i det. Men jag noterar
              att Jens Holm ser en stor problematik i detta.
            </seg>
          </u>
          <note type="speaker" n="779facbf">
            Anf. 31 JENS HOLM (V) replik:
          </note>
          <u who="jens_holm_726eb1" xml:id="i-e635b131726e7228-6" n="3af39387">
            <seg n="d4d8299d">
              Herr talman! Det kan du skriva upp att jag gör, Staffan Danielsson!
              Vi har expertmyndigheter som brukar komma med rådgivning till
              svenska folket. Det är ytterst sällan vi skriver in i våra lagar
              att det ena är bättre än det andra när föräldrarna står inför
              två olika val.
            </seg>
            <seg n="33794ce0">
              Du vill uppenbarligen att kvinnan med stora sår på sina bröst,
              kvinnan som inte kan få fram någon mjölk ur sina bröst, mamman
              och pappan eller de två kvinnorna eller vilka det nu är som lever
              tillsammans och som bestämmer att de av jämställdhetsskäl vill
              flaskmata sitt barn med modersmjölksersättning ska ha det fria
              valet att göra det. Men de ska alltså påminnas, Staffan Danielsson,
              varje gång de tar fram den där modersmjölksersättningen om att
              det de då gör egentligen är sämre än att amma eftersom det står
              i lagen från regeringen och riksdagen i § 8 att amning är bättre
              än det de just nu gör.
            </seg>
            <seg n="6aba9e01">
              Detta tycker jag är att stigmatisera och moralisera över de föräldrar
              som har gjort det aktiva och medvetna valet att flaskmata sitt
              barn i stället. Det rimmar inte med det som i alla fall alla andra
              borgerliga har anfört i den här kammaren: att föräldrarna ska
              få göra valet mellan att amma eller flaskmata eller göra lite
              både och.
            </seg>
          </u>
          <note type="speaker" n="38ef4009">
            Anf. 32 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-3479d5c12e7c3910-3" n="0ac992ec">
            <seg n="5fa963b3">
              Herr talman! Föräldrarna bestämmer själva, och alternativet amning
              finns. Ett bra alternativ är också modersmjölksersättningar, som
              har hög kvalitet och som kan användas helt och hållet eller delvis
              – absolut.
            </seg>
            <seg n="51c2ada7">
              Men marknadsföringen behöver regleras, och jag tycker att det
              är ett naturligt konstaterande att säga att ingången ändå är ett
              budskap att amning har fördelar. Jag tror att det vore fel att
              ha ingången att amning inte har någon betydelse eller att amning
              har nackdelar.
            </seg>
          </u>
          <note n="fd4232a6">
            Överläggningen var härmed avslutad.
          </note>
          <note n="c6ad92b7">
            9 § Förstärkt nedsättning av egenavgifter
          </note>
          <note type="speaker" n="66b9e193">
            Anf. 33 JASENKO OMANOVIC (S):
          </note>
          <u who="unknown" xml:id="i-373468ee270c48a3-0" n="5d0f6c95">
            <seg n="efa67cb8">
              Herr talman! I dag ska vi debattera betänkande SfU 5 Förstärkt
              nedsättning av egenavgifter . Vi socialdemokrater har tre reservationer
              som vi såklart står bakom, men för tids vinnande yrkar jag bifall
              bara till den första.
            </seg>
            <seg n="f5507467">
              Herr talman! Regeringen säger att man vill sänka egenavgiften
              ytterligare för att göra egenföretagande mer attraktivt. Låt oss
              granska detta lite grann, herr talman. Vad betyder det? Det innebär
              i praktiken att man sänker egenavgiften med 5 000 kronor per år
              för att öka intresset för egenföretagande. Om vi skulle säga att
              varje egenföretagare jobbar ungefär lika mycket som löntagare
              – 260 dagar om året – kan vi konstatera att 5 000 kronor blir
              19:20 kronor per dag. Det är ungefär lika mycket som den 20-kronorssedel
              jag har här, herr talman.
            </seg>
            <seg n="7d0b2124">
              20 kronor per dag för att göra företagande mer attraktivt – är
              det detta som Alliansen har att erbjuda företagare? Är det denna
              framtidsbild som man har att erbjuda? Då är det väldigt svagt.
              Egenföretagare är folk med drivkraft. De behöver inte bidrag.
              De har redan drivkraften. Det de behöver är lite vind under vingarna
              när de väl är på väg.
            </seg>
            <seg n="77198fc0">
              Vi socialdemokrater säger i stället: Vilka hinder kan egenföretagarna
              stöta på i sin väg? En del av detta är att vi säger så här: Om
              de vill utöka sin verksamhet och anställa finns det en del oförutsedda
              utgifter som de kan råka ut för, bland annat den andra sjuklöneveckan.
              Vi säger därför att vi vill ta bort den. Det underlättar för företagare
              att ta steget och anställa.
            </seg>
            <seg n="d94457fc">
              Vi har sagt att vi vill underlätta för företagare genom att när
              de väl levererar en vara eller tjänst ska de få betalt inom 30
              dagar. Det har vi också sagt, herr talman, eftersom det är viktigt
              för en egenföretagare.
            </seg>
            <seg n="ef04680f">
              Dessutom har vi sagt att vi ska satsa på regionalpolitiken. Då
              kan man undra vad regionalpolitiken har att göra med egenföretagandet.
              För den som inte vet kan jag nämna att staten – riksdagen genom
              sina många beslut och de statliga myndigheterna – upphandlar varor
              och tjänster för långt mer än hundra miljarder. Om man koncentrerar
              det på ett ställe går all den drivkraft som finns bland egenföretagare
              ute i landet förlorad när de går miste om möjligheten att få jobben,
              uppdragen, möjligheten att leverera varor och tjänster till statliga
              myndigheter. Det blir fallet om man koncentrerar det på bara några
              få ställen.
            </seg>
            <seg n="87e8c643">
              Därför är det viktigt med en bra regionalpolitik. Då får många
              företagare möjlighet att vara med och konkurrera om jobben och
              att leverera varor och tjänster. Dessutom får de betalt inom 30
              dagar. Det är en framtidspolitik, herr talman. 20 kronor i bidrag
              per dag, som Moderaterna nu vill införa, är ingen framtidspolitik.
            </seg>
            <seg n="e463a0df">
              När vi ändå är inne på bidrag som Moderaterna vill ge kan vi
              tänka på de gamla moderaterna. De var emot höga skatter. De nya
              moderaterna är för låga skatter. Var finns skillnaden? Det här
              betänkandet är ett steg mot låga skatter. Man har bara en målsättning
              oavsett om man kallar sig ny eller gammal moderat. Målet är detsamma.
            </seg>
            <seg n="f3640bac">
              Frågan är vad en företagare behöver. Jag har nämnt några saker.
              En ytterligare sak som kan stödja företagare mycket bättre än
              20-lappen är att satsa på infrastruktur, att skapa möjligheter
              för småföretagen att bredda sig, att skapa större områden för
              dem att verka på. Det behöver småföretagarna. Det är ingen framtidspolitik
              som Alliansen erbjuder, inte för småföretagarna.
            </seg>
            <seg n="22c045cd">
              För två år sedan var vi på besök i Örebro. Då var det en av småföretagarna
              som tyckte att de behövde en bättre föräldraförsäkring, en som
              var bättre anpassad för småföretagare. Man behöver kanske nattis,
              för som småföretagare jobbar man inte alltid mellan åtta och fem.
              Arbetsvillkoren är olika och gör att man ibland jobbar dygnet
              runt beroende på vilka varor och tjänster man levererar. Därför
              är det viktigt att erbjuda möjligheter, ta bort trösklar som finns.
              Det gör det möjligt för företagarnas drivkraft att utvecklas,
              och därmed skapas förutsättningar för tillväxt och en framtid
              för Sverige, herr talman. Det är det som behövs.
            </seg>
            <seg n="6c5345d9">
              Vad har vi i stället? Vilka erbjudanden har Alliansen? Det är
              ett bidrag på 20 kronor per dag till företagare. Det ska de nöja
              sig med. Det ska ge tillväxt i landet. Det tror inte vi socialdemokrater
              är den framtidsmöjlighet som Sverige behöver. Sverige behöver
              någonting annat. Sverige behöver ett parti som ser företagarnas
              villkor och ser vad det är som behöver göras för att företagarna
              ska få luft under vingarna och kunna bära Sverige framåt i utvecklingen.
              Det är framtidspartiet Socialdemokraternas svar.
            </seg>
            <seg n="3e92a708">
              Det som jag har räknat upp i talarstolen i dag är en del av de
              svar vi har. Med tanke på att jag förbrukat min talartid kan jag
              inte fortsätta att leverera fler svar, utan jag får återkomma
              vid andra tillfällen, herr talman.
            </seg>
          </u>
          <note type="speaker" n="4ba46149">
            Anf. 34 GUNVOR G ERICSON (MP):
          </note>
          <u who="unknown" xml:id="i-d076208d3ae60e81-0" n="5d0f6c95">
            <seg n="39dd1e62">
              Herr talman! Det behövs många förslag för en företagsvänligare
              politik. Nyckeln till nya jobb i Sverige finns i småföretagen.
              De senaste 20 åren har fyra av fem jobb skapats i företag med
              färre än 50 anställda. Sveriges småföretagare förtjänar en politik
              som gynnar entreprenörskap och innovation, en politik som underlättar
              för nya företag att starta upp, utvecklas och anställa fler.
            </seg>
            <seg n="a3c3384e">
              Sveriges småföretagare pekar ut den höga nivån på arbetsgivaravgiften
              och det betungande sjuklöneansvaret som de två största hindren
              för att kunna växa och skapa nya jobb. Miljöpartiet vill reducera
              arbetsgivaravgiften för alla företag, särskilt för de små företagen.
              Vi föreslog i vår budgetmotion att avgiften skulle sänkas med
              10 procentenheter på en lönesumma upp till 760 000 kronor. Det
              förslaget skulle ge en skattelättnad på upp till 76 000 kronor
              per år, vilket är betydelsefullt för ett litet företag. Egenföretagare
              får motsvarande sänkning av egenavgiften.
            </seg>
            <seg n="9c9397cf">
              Vi har även lagt fram förslag om att slopa sjuklöneansvaret.
              Vi säger att det ska slopas helt för dem som har tio anställda
              eller färre. Nu förstärkte vi det förslaget i vår senaste budget
              genom att föreslå att alla företag med 11–49 anställda får en
              schablonmässig ersättning motsvarande den ersättning företag med
              tio anställda får. Då blir det inte någon tröskeleffekt.
            </seg>
            <seg n="d8195bc2">
              Häromdagen beslutade riksdagen om andra inkomstberäkningar och
              andra utgiftsramar. Därför har vårt förslag fallit. Regeringen
              föreslår i propositionen att egenavgifterna förstärks genom att
              avgiften vid avgiftsberäkningen höjs med 5 000 kronor till 15
              000 kronor per år. Regeringens förslag är med den höjningen mindre
              omfattande än det som Miljöpartiet föreslagit, men det är bättre
              än ingenting alls. Eftersom vårt eget förslag har fallit ställer
              vi oss bakom förslaget i propositionen.
            </seg>
            <seg n="ebfc761b">
              I betänkandetexten finns även en beskrivning av nystartszoner
              och ett avstyrkande av en motion om nystartszoner. Motivet till
              att man föreslår avslag på motionen är att man anser att regeringen
              nog kommer att ta hänsyn till det. Miljöpartiet ser inte nystartszoner
              som en effektiv politisk reform, snarare tvärtom. Vi tror att
              det skulle kunna leda till en mer skiktad och segregerad arbetsmarknad.
              Av det skälet vill vi att det avslås. Jag yrkar därför bifall
              till Miljöpartiets motivreservation i detta betänkande.
            </seg>
            <seg n="a9071a02">
              Som jag sade inledningsvis är det ytterst angeläget att satsa
              på bättre förutsättningar för små företag. Då är sänkt arbetsgivaravgift
              och slopat sjuklöneansvar de två viktigaste punkterna.
            </seg>
          </u>
          <note n="ee088cb6" type="speaker">
            Anf. 35 GUNNAR AXÉN (M):
          </note>
          <u who="gunnar_axen_56778c" xml:id="i-a3cd0ca5e1b6c50e-0" n="0a9a1934">
            <seg n="9f63bd34"/>
            <seg n="e161d40b">
              Herr talman! Nu är det upp till bevis för dem som säger sig vilja
              underlätta framväxten av nya företag. Nu är det upp till bevis
              för dem som vill ha fler jobb och nya och växande företag.
            </seg>
            <seg n="3986d241">
              I det här betänkandet föreslås en markant förstärkning av den
              nedsättning av egenavgiften för företagare som tidigare införts.
              Nedsättningen ökas med 50 procent till 7 ½ procent av avgiftsunderlaget,
              och det maximala avdragsbeloppet ökar med 50 procent till 15 000
              kronor per år.
            </seg>
            <seg n="770aed4b">
              Det betyder – och nu ska jag vara riktigt tydlig eftersom en
              av de tidigare talarna inte verkar förstå skillnaden mellan bidrag
              och minskade kostnader – för en småföretagare drygt tusen kronor
              i minskade utgifter varje månad. Vidare föreslås att begränsningsregeln
              gällande delägare i handelsbolag tas bort, vilket leder till en
              regelförenkling som minskar den administrativa belastningen för
              företagare. Såväl Arbetsförmedlingen som företrädare för näringslivet,
              till exempel Företagarna och LRF, har välkomnat förslagen. LRF
              har till och med uttryckt att en nedsättning av egenavgifterna
              är den viktigaste åtgärden inom skatte- och avgiftsområdet för
              landets småföretagare.
            </seg>
            <seg n="24a151ac">
              Institutet för arbetsmarknads- och utbildningspolitisk utvärdering,
              IFAU, framhåller att en sänkning av egenavgifterna gör företagande
              mer attraktivt, både i förhållande till andra former av sysselsättning
              och i förhållande till arbetslöshet. IFAU anser att i grupperna
              arbetslösa och lågutbildade kan nedsättningen antas få positiva
              sysselsättningseffekter.
            </seg>
            <seg n="3f10b204">
              Det var den 1 januari 2010 som den första nedsättningen av egenavgifterna
              för enskilda näringsidkare och fysiska personer som är delägare
              i handelsbolag genomfördes i syfte att göra det mer attraktivt
              att starta, driva och utveckla företag. Nu tar vi ytterligare
              ett steg i den riktningen genom att förstärka nedsättningen, det
              vill säga minska kostnaderna för småföretagare.
            </seg>
            <seg n="80f300b2">
              Jag vill framhålla att av den konsekvensanalys som återfinns
              i regeringens proposition framgår att såväl den ekonomiska standarden
              som den disponibla inkomsten, med detta förslag, ökar mest för
              dem som tillhör de grupper som har de lägsta inkomsterna.
            </seg>
            <seg n="c6856e1e">
              Förslaget ska ses som en del i Alliansens strategi och arbete
              för att främja framväxten av nya företag och ökad sysselsättning.
              Det är ett arbete som resulterat i att vi har nått rekordnivåer
              vad gäller antalet sysselsatta – trots en djup och långvarig internationell
              ekonomisk nedgång.
            </seg>
            <seg n="c19e6b99">
              Föga förvånande visar det sig nu när det kommer till praktisk
              handling att Socialdemokraterna vill att förslaget avslås. I stället
              för att underlätta för landets småföretagare vill man kraftigt
              öka de offentliga utgifterna för sjukförsäkringen.
            </seg>
            <seg n="c9cc96f9">
              Herr talman! Ärade åhörare och för den delen representanter för
              granskande medier! Jasenko Omanovic motiverade visserligen i talarstolen
              här att man är emot förslaget därför att man tycker att nedsättningen
              av egenavgifterna är för liten, men han berörde över huvud taget
              inte det motiv Socialdemokraterna anger i sin motion för att gå
              emot förslaget. I sin motion hävdar Socialdemokraterna att de
              är emot förslaget om nedsättning av egenavgifter för att man i
              stället vill ta bort arbetsgivarnas ansvar för att betala ut sjuklön
              den andra sjuklöneveckan. Men det här stämmer inte. Av den rapport
              som Socialdemokraterna presenterade när de presenterade förslaget
              om att ta bort ansvaret för den andra sjuklöneveckan framgår att
              konstruktionen är sådan att arbetsgivarna med Socialdemokraternas
              förslag även i fortsättningen ska betala sjuklön den andra sjuklöneveckan.
              Sedan ska man i efterhand hos Skatteverket begära en kreditering
              för den kostnaden.
            </seg>
            <seg n="09f23339">
              Tala om att öka regelkrånglet för landets företagare och för
              arbetsgivarna! Och dessutom skapar man en mycket rättsosäker situation.
              Man har inte presenterat någon annan konstruktion än den man gjorde
              ursprungligen, och den ser ut exakt på det här sättet. Man ska
              i efterhand hos Skatteverket begära en kreditering på sitt skattekonto
              för den kostnad man har haft för den andra sjuklöneveckan.
            </seg>
            <seg n="ff4686eb">
              Ska det bli Skatteverket i framtiden som i efterhand ska avgöra
              om en person har saknat arbetsförmåga eller inte, för att sedan
              eventuellt ersätta arbetsgivaren för sjuklönekostnaden? Eller
              ska man börja blanda in både Skatteverket och Försäkringskassan
              i beslutsfattandet? För någon behöver ju fatta beslut om att godkänna
              sjukskrivningen.
            </seg>
            <seg n="e914eac9">
              Socialdemokraterna finansierar slopandet av sjuklöneansvaret
              för den andra veckan, som beräknas kosta 3,3 miljarder kronor,
              med att säga nej till nedsättningen av egenavgifterna för småföretagarna.
              Det finansierar man genom att höja arbetsgivaravgiften med, håll
              i er, 14,2 miljarder kronor. Man vill alltså sänka kostnaderna
              för arbetsgivarna med 3,3 miljarder kronor genom att ta bort ansvaret
              för den andra sjuklöneveckan. I stället höjer man egenavgifter
              och arbetsgivaravgifter mångdubbelt om, med nästan ett femfaldigt
              belopp. Man påstår att arbetsgivarna ska slippa betala ut sjuklön
              den andra veckan, men det är ett påstående som haltar eftersom
              man inför nya regelkrångel i stället.
            </seg>
            <seg n="8bbbddcc">
              Snurrigt blir det hur som helst även om man mångdubbelt om tar
              igen på gungorna det man förlorar på karusellerna. Och definitivt
              blir det inte bättre om man vill främja företagande och ökad sysselsättning.
              Socialdemokraterna höjer faktiskt skatterna för företagarna och
              på arbete med 30 miljarder kronor. De påstår sig vilja regera
              ihop med Miljöpartiet som höjer skatterna på arbete och för företagarna
              med 42 miljarder kronor. Ska de ta med Vänstern i det här samarbetet
              kan man räkna med att skatter och avgifter höjs för företagarna
              och på arbete med 77 miljarder kronor.
            </seg>
            <seg n="fe71c46f">
              Alliansen har varit framgångsrik vad gäller att främja framväxten
              av nya företag. År 2012 hade det startats nästan 20 000 företag
              sedan Alliansen tillträdde 2006. Vi har i dag över 200 000 fler
              människor i jobb. Den som vill se växande företag och fler människor
              i arbete gör definitivt bäst i att hålla på Alliansen även i det
              kommande valet.
            </seg>
            <seg n="d3857e0e">
              Med det, herr talman, ber jag att få yrka bifall till förslaget
              i betänkandet och avslag på reservationerna.
            </seg>
          </u>
          <note n="65e40bcf">
            I detta anförande instämde Gunilla Nordgren och Lars-Arne Staxäng
            (båda M).
          </note>
          <note type="speaker" n="74765235">
            Anf. 36 JASENKO OMANOVIC (S) replik:
          </note>
          <u who="unknown" xml:id="i-0e0c9550649fa70b-0" n="5d0f6c95">
            <seg n="9293c54e">
              Herr talman! Man blir lite snurrig av att lyssna på Gunnar Axén,
              med en massa miljarder hit eller dit. Men en sak är säker: Med
              det engagemanget för skattesänkningar med miljarder är han den
              gamla moderaten.
            </seg>
            <seg n="446f9237">
              Däremot ska vi nu diskutera och debattera frågan om den andra
              sjuklöneveckan, Gunnar Axén. Vi har presenterat ett förslag, och
              det är att ta bort ansvaret för den andra sjuklöneveckan. Sedan
              har Gunnar Axén ägnat tid åt att utveckla teorier om hur vi kommer
              att genomföra det. Vi har bara presenterat ett förslag. Vi kommer
              att ta bort ansvaret för den andra sjuklöneveckan punkt slut.
              Det är det som är vårt förslag.
            </seg>
            <seg n="e211d4af">
              Till vår glädje kan vi konstatera att det finns ett alliansparti
              som vill det likaså. Vi har redan hört Miljöpartiet här, men Folkpartiet
              har bestämt sig för borttagande av ansvaret för den andra sjuklöneveckan.
              Tycker inte Gunnar Axén att det ansvaret är ett hinder och medför
              en oförutsedd utgift för småföretagare som vi borde enas om att
              underlätta för så att de kan ta steget och anställa? Ska vi inte
              få bort den oförutsedda utgiften, som kan dyka upp? Vi vill inte
              ha en marknad där man rekryterar utifrån läkarintyg utan där man
              rekryterar utifrån kompetens.
            </seg>
          </u>
          <note n="33843ffc">
            Anf. 37 GUNNAR AXÉN (M) replik:
          </note>
          <u who="unknown" xml:id="i-976f0ff2d1f1804f-0" n="5d0f6c95">
            <seg n="39fbd6b7">
              Herr talman! Jag tror att jag har läst de socialdemokratiska
              förslagen lite noggrannare än vad Jasenko Omanovic har gjort.
              Jag läste den rapport som Socialdemokraterna presenterade när
              de lanserade förslaget om, som man kallar det, att ta bort ansvaret
              för att betala ut sjuklön den andra sjuklöneveckan. I den rapporten
              står det tydligt att konstruktionen är sådan att arbetsgivaren
              ska betala sjuklön även den andra sjuklöneveckan men i efterhand
              begära kreditering för utgiften på sitt konto hos Skatteverket.
              Så är konstruktionen.
            </seg>
            <seg n="1f4f7e31">
              Jag skulle vilja uppmana medierna som följer den här debatten
              att syna bluffen från Socialdemokraternas sida. Förslaget kommer
              att skapa ett ofantligt krångligt regelverk för landets företagare,
              och det kommer att bli otroligt rättsosäkert. Vem ska avgöra om
              man har rätt till skattekreditering hos Skatteverket för sjukdagarna
              under den andra sjuklöneveckan? Vem ska avgöra om personen har
              saknat arbetsförmåga eller inte? Är det Skatteverket som ska avgöra
              det i framtiden?
            </seg>
            <seg n="98317dc8">
              Jag respekterar Jasenko Omanovic, men jag tycker att han borde
              läsa förslaget och diskutera det utifrån hur det faktiskt ser
              ut. Sedan rapporten publicerades har inte någon annan konstruktion
              presenterats. Det är därför lite svårt att få ihop siffrorna i
              ert budgetförslag.
            </seg>
            <seg n="b0a74100">
              Ni säger att ni sänker kostnaderna för sjuklönen under andra
              sjuklöneveckan med 3,3 miljarder kronor. Men ni finansierar det
              genom att höja arbetsgivaravgiften och säga nej till sänkningar
              av egenavgifter för småföretagare med närmare 15 miljarder kronor.
              Förslaget är överfinansierat nästan fem gånger. Det blir alltså
              en belastning för företagare, och det kommer att vara hämmande
              för sysselsättningen. Vi kommer att förlora jobb med den socialdemokratiska
              politiken.
            </seg>
          </u>
          <note type="speaker" n="05317350">
            Anf. 38 JASENKO OMANOVIC (S) replik:
          </note>
          <u who="unknown" xml:id="i-0e0c9550649fa70b-1" n="5d0f6c95">
            <seg n="193e5763">
              Herr talman! Jag noterar att Gunnar Axén väljer att prata om
              allt annat än att svara på min fråga. Tycker han inte att detta
              är en belastning för företagare? Men han pratar ju bara om konstruktionen.
              Vi inom Socialdemokraterna har fattat beslut om att ta bort den
              andra sjuklöneveckan. Frågan är vad ni tycker.
            </seg>
            <seg n="cae9cea9">
              Jag hoppas att medierna uppmärksammar det här. Ni säger att man
              gör företagande mer attraktiv om företagarna får 20 kronor per
              dag. På det sättet ska man göra företagandet mer attraktivt. Frågan
              är vad den andra sjuklöneveckan kostar. Vad är det som Gunnar
              Axén erbjuder i sin helhet?
            </seg>
            <seg n="53e31708">
              Om vi ska prata om anställningar kan det nämnas att var femte
              rekrytering misslyckas på grund av brist på kompetens. Ska småföretagare
              växa behövs det kompetenta personer. Orsaken till att de saknas
              är färre platser på högskolan, färre platser på komvux och färre
              arbetsmarknadsutbildningsplatser. Pengarna går till något annat,
              till skattesänkningar. 10 procent av den rikaste delen av befolkningen
              har fått 25 miljarder. Jag undrar hur många småföretagare det
              finns bland de 10 procenten. I stället får de 20 kronor per dag.
            </seg>
          </u>
          <note n="9905d37f">
            Anf. 39 GUNNAR AXÉN (M) replik:
          </note>
          <u who="unknown" xml:id="i-976f0ff2d1f1804f-1" n="5d0f6c95">
            <seg n="a61ce9e8">
              Herr talman! I det betänkande som nu ligger på riksdagens bord
              föreslås nedsatta egenavgifter för företagare, något som framför
              allt gynnar småföretagare och minskar deras utgifter varje månad
              med drygt 1 000 kronor.
            </seg>
            <seg n="53006ed1">
              Jag är tacksam över att Jasenko Omanovic för tredje gången ger
              mig möjlighet att förklara den socialdemokratiska konstruktionen
              av borttagandet av den andra sjuklöneveckan.
            </seg>
            <seg n="a60f9fa0">
              Det socialdemokratiska förslaget går ut på – och jag säger det
              nu för tredje gången – att arbetsgivarna även i fortsättningen
              ska betala sjuklön under den andra sjuklöneveckan. I efterhand
              kan de begära en kreditering på sina skattekonton hos Skatteverket
              för de sjuklönekostnader som de har haft under den andra sjuklöneveckan.
              Det skapar en enorm byråkrati för arbetsgivaren. Och vem ska avgöra
              – Skatteverket eller Försäkringskassan – om arbetsgivaren i efterhand
              har rätt till skattekrediteringen eller inte?
            </seg>
            <seg n="6679da92">
              Det här är så ogenomtänkt. När landets arbetsgivare får klart
              för sig vad man verkligen föreslår borde de direkt rygga tillbaka.
            </seg>
            <seg n="d9ec9bc6">
              Det så kallade avskaffandet av ansvaret för den andra sjuklöneveckan
              som i slutänden egentligen är en skatteminskning skulle kosta
              3,3 miljarder kronor. Den kostnaden finansierar man fem gånger
              om genom att höja egenavgiften för småföretagarna och höja arbetsgivaravgiften
              för alla arbetsgivare med nästan 15 miljarder kronor. Det är en
              del av Socialdemokraternas skattechock på 30 miljarder kronor
              som kommer att drabba tillväxt, företagande och sysselsättning,
              om olyckan skulle vara framme.
            </seg>
            <seg n="55767ac7">
              Återupptagna förhandlingar
            </seg>
          </u>
          <note type="speaker" n="e810a884">
            Anf. 40 TALMANNEN:
          </note>
          <u who="unknown" xml:id="i-373468ee270c48a3-1" n="5d0f6c95">
            <seg n="df56752d">
              En fråga ska vara av övergripande allmänpolitiskt slag eller
              avse ett ämne som faller inom statsrådets ansvarsområde och rör
              dennes tjänsteutövning. Statsrådet Catharina Elmsäter-Svärd besvarar
              såväl allmänpolitiska frågor som frågor inom sitt eget ansvarsområde.
              Frågor till övriga statsråd förutsätts beröra deras ansvarsområden
              inom regeringen.
            </seg>
            <seg n="5529459c">
              Underhållet av järnvägarna
            </seg>
          </u>
          <note n="d85a7834">
            Ajournering
          </note>
          <note n="215629cd">
            Kammaren beslutade kl. 13.55 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note n="7cb10970">
            Förhandlingarna återupptogs kl. 14.00.
          </note>
          <note n="9aeb3161">
            10 § Frågestund
          </note>
          <note n="a18cce28">
            Jag hälsar statsråden välkomna. Frågor besvaras av statsrådet
            Catharina Elmsäter-Svärd, statsrådet Ewa Björling, statsrådet
            Anna-Karin Hatt, miljöminister Lena Ek och statsrådet Maria Arnholm.
          </note>
          <note type="speaker" n="ef620435">
            Anf. 41 ANDERS YGEMAN (S):
          </note>
          <u who="anders_ygeman_4dc216" xml:id="i-4b76aacb5fabb4bf-0" n="4c0d9c17">
            <seg n="3a4d8f29">
              Herr talman! Först kan jag bara konstatera att regeringen har
              toppat laget. Vad roligt att se en helt kvinnlig regeringspanel!
            </seg>
            <seg n="eb3f9d11">
              För två veckor sedan spårade ett tåg ur strax söder om Helsingforss
              central. Bara tur gjorde att inte många människor kom till allvarlig
              skada. Under den moderatledda regeringens tid vid makten har ett
              tåg i månaden spårat ur. Antalet allvarliga fel i järnvägstrafiken
              har fyrdubblats. Efter sju år med en moderatledd regering sjunker
              punktligheten på järnvägen.
            </seg>
            <seg n="7258ffed">
              Regeringen påstår sig ha storsatsat på järnväg, men i budgetpropositionen
              föreslås en nedskärning med 286 miljoner kronor. Under den tid
              regeringen påstår sig ha storsatsat har två underhållsarbetare
              om dagen varslats om uppsägning på grund av arbetsbrist. Över
              700 underhållsarbetare i Sverige har varslats om uppsägning samtidigt
              som bristerna i järnvägen har accelererat.
            </seg>
            <seg n="e7e626ef">
              Jag vill därför fråga ansvarigt statsråd om hon är beredd att
              dra tillbaka den nedskärning om 286 miljoner som hon har lagt
              på riksdagens bord.
            </seg>
          </u>
          <note type="speaker" n="500323c7">
            Anf. 42 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-2" n="5d0f6c95">
            <seg n="599ac37d">
              Herr talman! Jag får tacka så mycket för det Anders Ygeman sade
              om toppningen – den ska kunna stå sig minst fyra år till.
            </seg>
            <seg n="79747f38">
              När det gäller förutsättningarna för att kunna vinna inte bara
              väljarnas förtroende utan också tågresenärernas förtroende handlar
              det nog också om att återfå förtroendet för järnvägen. Just beroende
              på att underhållet har varit så hårt eftersatt har regeringen
              ända sedan 2006 varje år satsat mer och mer på järnvägen, både
              för att underhålla den infrastruktur vi har och för att lägga
              fram förslag om att bygga om, bygga ut och bygga nytt, vilket
              kommer att behövas.
            </seg>
            <seg n="160812a8">
              Det är otroligt stora satsningar. Det är mer än dubbelt så mycket
              för åren som kommer jämfört med tidigare år när det gäller drift
              och underhåll.
            </seg>
            <seg n="71a9b37c">
              Eftersom vi lyckades få till stånd en extrasatsning på underhållet
              2011, 2012 och 2013 är det just en extrasatsning, inte en nedskärning.
            </seg>
          </u>
          <note type="speaker" n="ad334010">
            Anf. 43 ANDERS YGEMAN (S):
          </note>
          <u who="anders_ygeman_4dc216" xml:id="i-4b76aacb5fabb4bf-1" n="4c0d9c17">
            <seg n="ea090a09">
              Herr talman! Men om det är en så stor extrasatsning, hur kommer
              det sig då att två underhållsarbetare om dagen har varslats om
              uppsägning under den tid ni har extrasatsat och att ni nu skär
              ned med 286 miljoner kronor trots att ni toppar den påstådda storsatsningen?
            </seg>
            <seg n="172834ad">
              Följden av mindre underhållspengar är sämre järnväg och fler
              arbetslösa underhållsarbetare inom järnvägen.
            </seg>
          </u>
          <note type="speaker" n="f68534e0">
            Anf. 44 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-3" n="5d0f6c95">
            <seg n="f76cc060">
              Herr talman! Om man tar satsningen 2014, som förvisso är något
              mindre än 2013 eftersom vi då gjorde en extrasatsning, är det
              fortfarande nästan dubbelt så mycket som 2006 när alliansregeringen
              tog vid.
            </seg>
            <seg n="8aaba30b">
              Eftersom det har funnits ett starkt behov av ett underhåll som
              mer styr mot förberedande, förebyggande och planerade underhållsverksamheter
              än ett underhåll som kostar mycket, är oplanerat och ställer till
              det, det vill säga akuta hjälpinsatser, har en del av pengarna
              som har satsats gått till att förlänga, utveckla och bygga ut
              avtal så att vi får mer besiktning och kortare inställelsetider.
              Sådant kostar också pengar, och det har vi förmått ordna. Men
              det gör också att säkerheten kan öka på våra järnvägar.
            </seg>
            <seg n="9b837829">
              Klimatpolitiken
            </seg>
          </u>
          <note type="speaker" n="1acb161e">
            Anf. 45 HELENA LEANDER (MP):
          </note>
          <u who="helena_leander_075a02" xml:id="i-05f5ef56fbc49ed3-1" n="26459014">
            <seg n="dff78e70">
              Herr talman! I helgen avslutades FN:s klimattoppmöte i Warszawa
              på övertid. Mötet sågs som lite av en förövning till det stora
              klimattoppmötet 2015 då ett globalt klimatavtal ska komma på plats.
              Men trots att de riktigt svåra besluten alltså ännu ligger framför
              oss var det svårt att komma överens, och resultatet blev urvattnat.
            </seg>
            <seg n="c28150ba">
              Låsningarna hänger ihop med den starka misstro som finns mellan
              utvecklade länder och utvecklingsländer. De utvecklade länderna
              påpekar att även utvecklingsländerna måste begränsa sina utsläpp.
              Men utvecklingsländerna är rädda för att ta på sig åtaganden innan
              vi i de rika länderna har visat att vi är beredda att stå upp
              för de löften vi gett om att både minska våra utsläpp och stötta
              fattiga länder att göra detsamma, samtidigt som de anpassar sig
              till de klimatförändringar som de har minst skuld i men ändå drabbas
              hårdast av.
            </seg>
            <seg n="a00b7fd1">
              Tyvärr har de rika länderna varit dåliga på den här punkten.
              De har inte tagit sin rättvisa andel av vare sig utsläppsminskningen
              eller finansieringen. Och Sverige är inget undantag.
            </seg>
            <seg n="f4263df7">
              Vad är miljöministerns plan för att ta oss till ett starkt klimatavtal
              2015?
            </seg>
          </u>
          <note type="speaker" n="1893ce7e">
            Anf. 46 Miljöminister LENA EK (C):
          </note>
          <u who="unknown" xml:id="i-373468ee270c48a3-4" n="5d0f6c95">
            <seg n="124bb598">
              Herr talman, ärade ledamöter, ärade åhörare! Jag tackar för frågan.
              Jag skulle också vilja säga att jag verkligen uppskattar att Helena
              Leander var närvarande och deltog i arbetet i Warszawa. Det är
              värt en eloge.
            </seg>
            <seg n="139fbd29">
              Det är naturligtvis väldigt svårt. Vi vet att vetenskapsrapporterna
              visar att situationen är allvarligare än vad vi hade trott, och
              det går fortare. FN-förhandlingar handlar om att alla ska vara
              överens – nord, syd, öst och väst, kolländer, oljeländer och länder
              som de skandinaviska länderna. Samtidigt har de fattiga länderna
              en berättigad misstro mot de stora industriländerna, som har ett
              historiskt ansvar för utsläppen.
            </seg>
            <seg n="d5c17b6f">
              Jag tror att rätt sätt att komma över detta är att jobba, som
              vi har jobbat, med loss and damage, långsiktiga klimatskador,
              det vill säga dialog, kunskap, förståelse och hjälp med pengar,
              till exempel.
            </seg>
          </u>
          <note type="speaker" n="6db13215">
            Anf. 47 HELENA LEANDER (MP):
          </note>
          <u who="helena_leander_075a02" xml:id="i-05f5ef56fbc49ed3-2" n="26459014">
            <seg n="17b17182">
              Herr talman! Tack, miljöministern, för svaret!
            </seg>
            <seg n="6a1b3ed8">
              Loss and damage var ändå en punkt där man kom framåt en bit på
              mötet, och det tycker jag att vi kan glädjas åt. Samtidigt är
              det illavarslande inför det stora mötet 2015 att det gick så trögt
              redan nu. Jag tror att vi måste jobba mycket mer med att försöka
              bryta upp misstron. Det är ingenting som Sverige kan göra ensamt,
              men däremot skulle vi kunna utnyttja vår position i EU för att
              göra EU till en starkare spelare än vad man är i dag.
            </seg>
            <seg n="e5144fd2">
              Det faktum att man inte ens har lyckats pressa upp sitt 2020-mål
              i EU till 30 procent, trots att man redan är nästan framme vid
              dagens mål, och att man inte har regeringens helhjärtade stöd
              för att göra det ovillkorat ser jag som problematiskt. Jag tror
              att ambitiösare mål i EU skulle vara en viktig väg framåt.
            </seg>
            <seg n="266f1934">
              Sedan tror jag också att det skulle underlätta om Sverige kunde
              komma loss med finansieringspengar utöver biståndet på en nivå
              som motsvarar vår rättvisa andel.
            </seg>
            <seg n="1ee13f2d">
              När man väl är där på förhandlingarna är det en väldigt låst
              ställning, så mycket av hemläxan måste man göra innan. Det är
              därför det skulle vara angeläget att höra miljöministerns syn
              på hur vi kan göra hemläxan till det stora klimatavtalet.
            </seg>
          </u>
          <note type="speaker" n="4c1b3621">
            Anf. 48 Miljöminister LENA EK (C):
          </note>
          <u who="unknown" xml:id="i-373468ee270c48a3-5" n="5d0f6c95">
            <seg n="7718dcb1">
              Herr talman! Först gällde det hur vi kan överbrygga misstroendesituationen
              mellan rika och fattiga länder. Det här var min nionde klimatförhandling.
              Den position som EU gradvis har förstärkt de senaste tre åren
              är att EU tillsammans med de fattiga ländernas förhandlingsorganisationer
              eller grupperingar, som G 77 eller öländernas Aosis, samarbetar
              mer och mer i olika förkonferenser och olika arbetsgrupper. Det
              tror jag är en väldigt viktig strategi.
            </seg>
            <seg n="d02a8042">
              I mina samtal under det medlingsuppdrag som jag fick av FN säger
              man: Vi och EU har samma vilja att lösa frågan. Problemen ligger
              i länder som Kina, Japan, Australien och Kanada, som backar från
              sina åtaganden. Där har vi ett riktigt stort problem.
            </seg>
            <seg n="de464d6b">
              Förhandlingarna om frihandel mellan EU och USA
            </seg>
          </u>
          <note type="speaker" n="7ac6066c">
            Anf. 49 ULRIK NILSSON (M):
          </note>
          <u who="ulrik_nilsson_41b251" xml:id="i-301dde73c6edc924-0" n="c850f6cb">
            <seg n="a0b7d173">
              Herr talman! Frihandel har visat sig vara oöverträffad när det
              gäller att skapa välstånd, inte minst för ekonomi och utveckling
              men också, så som EU bland annat har gjort under ett antal år,
              att teckna olika typer av avtal med olika länder för att premiera
              utveckling.
            </seg>
            <seg n="7259648a">
              Mot den bakgrunden är de förhandlingar som nyligen inleddes om
              att skapa ett frihandelsområde mellan EU och USA – kanske de största
              demokratierna på jorden – av stor betydelse. Jag skulle därför
              vilja fråga handelsministern hur de förhandlingarna har utvecklats.
              De skulle starta i oktober, men jag vet inte hur det gick med
              dem efter den amerikanska kongressens shutdown. Kan jag få en
              liten uppdatering av läget i de förhandlingarna?
            </seg>
          </u>
          <note type="speaker" n="22d6160d">
            Anf. 50 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-6" n="af800555">
            <seg n="c05c6fe3">
              Herr talman! Tack, Ulrik Nilsson, för en väldigt viktig fråga!
              Det är en fråga som om vi får en optimal lösning när den är slutförhandlad
              innebär ungefär 4 600 kronor per familj och år i Sverige i framtiden.
            </seg>
            <seg n="343009fd">
              Det här är ett avtal som inte minst Sverige har längtat länge
              efter att få börja förhandla. Jag har arbetat med det sedan 2007
              och Svenskt Näringsliv ännu längre.
            </seg>
            <seg n="54707644">
              Vi har haft en första förhandlingsomgång. Den andra sköts upp,
              mycket riktigt på grund av budgetsituationen i USA. Vi är snart
              inne på en tredje i december.
            </seg>
            <seg n="886b7890">
              Målet är naturligtvis att det här ska gå så snabbt som möjligt
              – helst inom kommissionens och president Obamas nuvarande mandatperioder.
              Det tror jag inte är riktigt rimligt, men det är bra med en hög
              fart.
            </seg>
          </u>
          <note type="speaker" n="9ac0e67a">
            Anf. 51 ULRIK NILSSON (M):
          </note>
          <u who="ulrik_nilsson_41b251" xml:id="i-301dde73c6edc924-1" n="c850f6cb">
            <seg n="4503014c">
              Herr talman! Detta väcker några frågor. Det är bra att det börjar,
              och det är bra att det pågår.
            </seg>
            <seg n="99695563">
              En fråga man kan ställa sig är vilka speciella knäckfrågor som
              finns och kanske framför allt vad vi i Sverige kan göra för att
              så att säga undanröja så många knäckfrågor som möjligt.
            </seg>
            <seg n="7e9a0d7d">
              Vi bör försöka få till en lösning som inte minimerar utan snarare
              ökar området så mycket som möjligt. Det är lätt att plocka bort
              saker som någon inte vill ha, men ju mindre området blir, desto
              mindre värdefullt blir det som både politiskt och ekonomiskt instrument
              för utvecklingen.
            </seg>
            <seg n="c45d34ef">
              Jag vill höra lite mer om den svenska strategin. Vad kan vi bidra
              med så att processen blir så smidig och effektiv som möjligt?
            </seg>
            <seg n="66f0b3f3">
              Detta är ju, precis som handelsministern säger, oerhört viktigt
              för svensk industri, svenska hushåll och svenska medborgare, men
              faktiskt också för utvecklingen i hela världen.
            </seg>
          </u>
          <note type="speaker" n="eae8ab15">
            Anf. 52 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-7" n="af800555">
            <seg n="8ce44c7c">
              Herr talman! Naturligtvis kan den svenska riksdagen bidra med
              väldigt mycket för att sprida den här informationen. Man kan sprida
              den till alla svenska konsumenter. Man kan också informera industrin
              så att det blir ett tryck från svensk, europeisk och inte minst
              amerikansk industri.
            </seg>
            <seg n="ee50e650">
              Vi har tydligt uttalat att vi vill se nolltullar på industrivaror
              och, så långt som det är möjligt, på jordbruksvaror. Vi vill också
              att USA öppnar upp sin offentliga upphandling.
            </seg>
            <seg n="8c2bcfa1">
              Vi vill naturligtvis att det ska bli ett så långt- och djupgående
              avtal som det bara är möjligt. Det som är glädjande är att man
              från USA:s sida har gått in med ett väldigt brett och öppet mandat,
              inklusive för jordbruk. EU har också lyckats göra det – med ett
              undantag, och det handlade om audiovisuella tjänster.
            </seg>
            <seg n="d3de4334">
              Detta tyder ju på en väldigt god förhandlingsvilja hos båda parter.
              Vi vet båda att det är en utomordentlig vinn–vinn-situation, så
              jag är övertygad om att det här går i lås.
            </seg>
            <seg n="4499dc36">
              Sambandet mellan invandring och export
            </seg>
          </u>
          <note type="speaker" n="31cb472c">
            Anf. 53 JOSEF FRANSSON (SD):
          </note>
          <u who="josef_fransson_030758" xml:id="i-27a4db97e40ef884-0" n="7b02d565">
            <seg n="70c215b7">
              Herr talman! Min fråga vill jag rikta till handelsminister Ewa
              Björling.
            </seg>
            <seg n="8bd6e520">
              På regeringens webbplats finns det naturligtvis många felaktigheter.
              Jag skulle vilja lyfta fram en specifik sådan här i dag, nämligen
              att man där på flera ställen hävdar att invandringen till Sverige
              gynnar handel med och export till invandrarnas ursprungsländer.
            </seg>
            <seg n="939b2731">
              Ett problem med den här felaktigheten är att den får spridning
              när regeringens företrädare debatterar runt om i landet och då
              förmedlar den vidare.
            </seg>
            <seg n="d72d9525">
              Naturligtvis förstår jag att det ligger i regeringens intresse
              att lyfta fram positiva sidor hos svensk invandringspolitik. Men
              det kan ändå tyckas angeläget att man inte far med sådana här
              direkta osanningar och hittar på samband som inte existerar.
            </seg>
            <seg n="d4cd4648">
              På riksdagens webbplats ligger bland annat två debattartiklar,
              undertecknade av Ewa Björling själv, som hävdar det här sambandet.
              Kan man förvänta sig att ministern kanske rent av skulle kunna
              ta ett initiativ att komma till rätta med detta på regeringens
              webbplats?
            </seg>
          </u>
          <note type="speaker" n="b7d16614">
            Anf. 54 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-8" n="af800555">
            <seg n="c85492e2">
              Herr talman! Tack, Josef Fransson, för att du tar upp ett viktigt
              ämne!
            </seg>
            <seg n="95aba7f8">
              För mig är det här handelspolitik. Jag ser att de invandrare
              vi har i Sverige i dag som också driver företag är alldeles utmärkta
              vägvisare och ambassadörer för andra svenska företag när de vill
              ta sig ut i världen och öka exporten.
            </seg>
            <seg n="baf83c5b">
              Det är därför vi har bildat nätverket Projekt Kosmopolit – världsmedborgare
              – för företagare med utländsk bakgrund. Det ska underlätta och
              förenkla för svenska företagare att göra affärer.
            </seg>
            <seg n="7ce73a5b">
              Det gäller inte minst i ett sådant land som Irak. Vi har i dag
              ungefär 140 000 irakier i Sverige, många av dem företagare. Där
              ser vi att det är betydligt enklare om man kan språket och affärskulturen
              och har nätverken. Det går naturligtvis mycket lättare att genomföra
              import, export och investeringar när man har de kontakterna.
            </seg>
          </u>
          <note type="speaker" n="d47a45f1">
            Anf. 55 JOSEF FRANSSON (SD):
          </note>
          <u who="josef_fransson_030758" xml:id="i-27a4db97e40ef884-1" n="7b02d565">
            <seg n="803deb71">
              Herr talman! Sedan 1980 har ungefär 80 procent av all invandring
              kommit från tio länder. Det är Jugoslavien, Irak, Iran, Somalia
              och ytterligare några.
            </seg>
            <seg n="8e4dabfb">
              Samtidigt uppgår den svenska exporten till de här tio länderna
              till endast 2,1 procent, enligt SCB. Det motsvarar ganska exakt
              Finlands export till samma tio länder. Deras export uppgår till
              2 procent. Det är alltså en försvinnande liten skillnad.
            </seg>
            <seg n="69e5b369">
              Då blir frågan: Varför envisas regeringen med att hävda ett samband
              mellan invandring och export som helt enkelt inte existerar? Varför
              hävdar ni det när ni har så uppenbart fel?
            </seg>
          </u>
          <note type="speaker" n="4704cab0">
            Anf. 56 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-9" n="af800555">
            <seg n="920f41b3">
              Herr talman! Jag kommer inte att ta bort detta från webbplatsen,
              kan jag säga här.
            </seg>
            <seg n="9238a97a">
              Det finns forskning bakom detta som tydligt visar att vi om vi
              ökar invandringen med 12 000 personer också kan öka vår export
              med 7 miljarder. Det är inte bara en vetenskaplig artikel utan
              numera fyra vetenskapliga artiklar, nyligen publicerade i en avhandling
              som försvarades den 23 oktober i år.
            </seg>
            <seg n="f9142b72">
              Jag står alltså fullt och fast bakom det som står på regeringens
              webbplats.
            </seg>
            <seg n="31bb987c">
              Varför är då detta så viktigt? Jo, naturligtvis därför att vi
              vill använda alla verktyg vi har för att kunna öka vår export
              och vår handel med omvärlden. Då ser vi det här som en väldigt
              tydlig del som kan underlätta.
            </seg>
            <seg n="c580c2a6">
              Vi ser också att exportsiffrorna till exempelvis Irak har ökat
              hundrafalt. Numera ser vi att det finns en stor potential där.
              Det finns det också i väldigt många andra länder där vi har svenskar
              med utländsk bakgrund.
            </seg>
            <seg n="dcdb6630">
              Jag anser att vi i fortsättningen ska använda det här verktyget
              ännu mer.
            </seg>
            <seg n="eb9bb02d">
              Sveriges roll i internationella klimatförhandlingar
            </seg>
          </u>
          <note type="speaker" n="b1298402">
            Anf. 57 JENS HOLM (V):
          </note>
          <u who="jens_holm_726eb1" xml:id="i-e635b131726e7228-7" n="3af39387">
            <seg n="4cd00e12">
              Herr talman! Jag har en fråga till miljöminister Lena Ek.
            </seg>
            <seg n="4ca9788d">
              Lena, vi var ju båda på klimattoppmötet i Warszawa. Precis som
              Helena Leander anförde tidigare var resultatet, sett utifrån vad
              som behövs, långt ifrån tillfredsställande.
            </seg>
            <seg n="de6c0f32">
              Jag tänker på en sak som du sade i Sveriges Radio för några dagar
              sedan – att det handlar om att sätta press på de länder som inte
              varit konstruktiva.
            </seg>
            <seg n="f827d76f">
              Då tänker jag, med respekt för det väldigt hårda arbete som du
              och alla våra tjänstemän gjorde i Warszawa: Hur konstruktivt är
              egentligen Sverige i klimatförhandlingarna? Jag tänker på de krav
              som utvecklingsländerna lyfter fram: att den rika världen ska
              skärpa sina klimatmål, att vi ska anslå nya, additionella klimatpengar
              – alltså klimatbistånd – och föra över ny teknik till utvecklingsländerna.
            </seg>
            <seg n="87d470b3">
              Det jag undrar utifrån det är vilka nya klimatåtgärder som Lena
              Ek avser att vidta för att klimatförhandlingarna ska komma i gång
              igen.
            </seg>
          </u>
          <note type="speaker" n="483a26b5">
            Anf. 58 Miljöminister LENA EK (C):
          </note>
          <u who="unknown" xml:id="i-373468ee270c48a3-10" n="5d0f6c95">
            <seg n="440737ec">
              Herr talman! Tack för frågan, Jens Holm!
            </seg>
            <seg n="d1e1ecdb">
              Det är ju så att klimatförhandlingarna pågår. Denna COP, Conference
              of the Parties, har precis avslutats. Arbetet har omedelbart börjat
              för att förbereda nästa års förhandlingar, som kommer att äga
              rum i Lima.
            </seg>
            <seg n="f9cdbf27">
              Vi kommer under året att använda det nya arbetssätt som vi har
              infört, nämligen bistå de fattigare ländernas chefsförhandlingar
              med möjligheten att delta i förförhandlingar, arbetsgrupper och
              slutna diskussioner om de allra svåraste ämnena.
            </seg>
            <seg n="13510108">
              Det är en av anledningarna till att vi faktiskt åtnjuter väldigt
              stor respekt bland de förhandlare som representerar de här länderna
              och har väldigt goda kontakter med dem.
            </seg>
            <seg n="e956315e">
              En annan anledning är de pengar som regeringen beslutade att
              anslå till FN:s alldeles nya klimatfond precis innan förhandlingarna
              började.
            </seg>
          </u>
          <note type="speaker" n="97455fef">
            Anf. 59 JENS HOLM (V):
          </note>
          <u who="jens_holm_726eb1" xml:id="i-e635b131726e7228-8" n="3af39387">
            <seg n="be1176e9">
              Herr talman! Det är bra att länder anslår pengar till FN:s nya
              klimatfond, men de pengarna ska precis som överenskommet vara
              nya och additionella. Man ska inte göra som regeringen tyvärr
              gör, det vill säga ta pengar från biståndsbudgeten.
            </seg>
            <seg n="75be0e83">
              Sådana saker gör att förtroendet i klimatförhandlingarna försämras
              väldigt mycket och att klyftan mellan nord och syd ökar.
            </seg>
            <seg n="1e26c8ba">
              Det var därför jag ville veta mer på hemmaplan om vilka nya åtgärder
              som regeringen har på gång för att vi ska kunna skärpa vår klimatpolitik
              och visa andra länder att resultatet i Warszawa inte förslår och
              att vi nu gör mer för att minska våra utsläpp och mobilisera nya
              additionella klimatpengar till utvecklingsländerna.
            </seg>
            <seg n="c96b6798">
              Sedan kan vi visa det för EU och resten av världen. På så sätt
              tror jag att klimatförhandlingarna kan komma i gång mycket fortare
              igen.
            </seg>
          </u>
          <note type="speaker" n="7625c318">
            Anf. 60 Miljöminister LENA EK (C):
          </note>
          <u who="unknown" xml:id="i-373468ee270c48a3-11" n="5d0f6c95">
            <seg n="2769531a">
              Herr talman! På tre områden kan man säga att utvecklingen går
              framåt när det gäller klimat. Ett är det som Jens Holm själv nämnde,
              nämligen långsiktiga klimatskador. Där fick vi efter 20 års förhandlingar
              en överenskommelse om var i FN-systemet frågorna ska kunna tas
              upp och diskuteras och en arbetsordning för att göra detta.
            </seg>
            <seg n="ea91dfd5">
              Det finns också en snabbkoppling till de finansieringskällor
              som finns: Anpassningsfonden, FN:s fond för de fattiga länderna,
              det vill säga LDC-fonden, FN:s miljöfond och FN:s klimatfond.
              Den sistnämnda fonden är nu under uppbyggnad, och Sverige är ett
              av de första länderna i världen som anslår medel till den. Sverige
              är också ett av få länder som anslår medel till Anpassningsfonden.
            </seg>
            <seg n="181d17a6">
              De två andra områden där vi får stor respekt och där arbetet
              går framåt handlar om kortlivade klimatgaser, som är ett svenskt
              initiativ byggt på svensk forskning, och det nya forskningsprojektet
              som heter New Climate Economy och som kommer att avrapporteras
              nästa sommar.
            </seg>
            <seg n="295c1a68">
              Ojämställda pensioner
            </seg>
          </u>
          <note type="speaker" n="559120b5">
            Anf. 61 SOLVEIG ZANDER (C):
          </note>
          <u who="solveig_zander_210e69" xml:id="i-dbe8c5ecd52626c0-0" n="3d34b434">
            <seg n="2b7cc497">
              Herr talman! Jag ställer min fråga till statsrådet Arnholm. Det
              gäller de ojämställda pensionerna.
            </seg>
            <seg n="b292d86e">
              Vi hör nu alltmer och allt oftare varningssignaler som säger
              att kvinnor är de som får de lägsta pensionerna och de som förlorar
              i pensionssystemet som vi har. Kvinnor får helt enkelt en lägre
              pension trots att de jobbar ett långt, rikt arbetsliv, och det
              är orättvist. Vi centerkvinnor reagerar mot det.
            </seg>
            <seg n="eae67dfa">
              Skälet är att de har låga löner och tar ut mer föräldraledighet.
              Genom att de studerar längre, för det gör tjejer, får högre utbildningar
              och kommer senare in i yrkeslivet har de också färre arbetade
              år. Dessutom jobbar de deltid.
            </seg>
            <seg n="f97855c7">
              Vad gör statsrådet åt detta?
            </seg>
          </u>
          <note type="speaker" n="19b2dd03">
            Anf. 62 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-12" n="5d0f6c95">
            <seg n="5394c9bc">
              Herr talman! Tack, Solveig Zander, för den kanske allra viktigaste
              frågan man kan få när man är jämställdhetsminister.
            </seg>
            <seg n="2441e69e">
              Vad jag gör åt detta är att jag försöker jobba med frågan om
              löner och pensioner som den allra viktigaste frågan på jämställdhetsministerns
              agenda.
            </seg>
            <seg n="1c4adcbf">
              Det faktum att det skiljer 3,6 miljoner mellan vad en man och
              en kvinna genomsnittligt tjänar under sitt yrkesliv leder fram
              till att hälften av de kvinnor som går i pension kommer att få
              leva på 5 000–8 000 kr efter skatt i pension.
            </seg>
            <seg n="83485707">
              Vi har ett system för pensioner som är byggt för en rättvis värld,
              men vi lever i en orättvis värld. Tillsammans behöver vi skapa
              en rättvis värld.
            </seg>
            <seg n="e063803a">
              Jag hoppas att den pensionsberedning som sitter och tittar på
              dessa frågor ska ha med det i sina tankar också i ett kortare
              perspektiv.
            </seg>
          </u>
          <note type="speaker" n="2f225d07">
            Anf. 63 SOLVEIG ZANDER (C):
          </note>
          <u who="solveig_zander_210e69" xml:id="i-dbe8c5ecd52626c0-1" n="3d34b434">
            <seg n="c2500a92">
              Herr talman! Jag sitter i pensionsgruppen, som den heter. Där
              tar vi inte upp ojämställdheten.
            </seg>
            <seg n="421f146c">
              Det handlar om löner, precis som statsrådet säger. Det är arbetsmarknadens
              parter som har hand om de lönerna. Min fråga till statsrådet är:
              Är statsrådet villig att ta upp diskussioner med arbetsmarknadens
              parter om detta?
            </seg>
            <seg n="ff38cf81">
              Det handlar om tjänstepensionerna, som vi i dag inte kan dela.
              Min fråga till statsrådet är: Är också det något som statsrådet
              skulle kunna ta upp med arbetsmarknadens parter? Tjänstepensionerna
              är en helig sak mellan de parterna.
            </seg>
            <seg n="c168b1f4">
              Det handlar om skolan och att vi ska gå ut skolan snabbare och
              inte ha så långa utbildningstider som vi har. Är statsrådet beredd
              att göra något åt det?
            </seg>
            <seg n="47b53b7b">
              Det är flera saker som vi i pensionsgruppen inte kan göra någonting
              åt och som en jämställdhetsminister måste lägga överst på bordet.
            </seg>
          </u>
          <note type="speaker" n="556342d5">
            Anf. 64 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-13" n="5d0f6c95">
            <seg n="af7118d9">
              Herr talman! Absolut. Jag ber om ursäkt att jag döpte gruppen
              till något felaktigt och gav en felaktig agenda. Jag hade förhoppningar
              på er.
            </seg>
            <seg n="1791a569">
              Det finns massor av saker jag kan göra åt lönefrågan, och det
              finns massor som politiken kan göra. Vi har bland annat tillsatt
              en delegation för jämställdhet i arbetslivet där vi har samlat
              arbetsmarknadens parter i förhoppning om att de tillsammans ska
              kunna mumsa i sig några heliga kor och ändra på några saker.
            </seg>
            <seg n="751bfcd8">
              Från statens sida och inte minst från kommunpolitikernas sida
              förfogar vi över löner till alla de kvinnor som jobbar i offentligfinansierad
              verksamhet. Där är karriärtjänster för lärare ett exempel och
              karriärtjänster för sjuksköterskor som man genomför i många landsting
              ett annat.
            </seg>
            <seg n="de18ca19">
              Inte minst är det viktigt att alla som vill kan jobba heltid.
              Där vet jag att det finns kommuner som går före. Det finns massor
              vi i politiken kan göra för rättvisa löner och pensioner.
            </seg>
            <seg n="7db960e4">
              Program för energieffektivisering av industrin
            </seg>
          </u>
          <note type="speaker" n="9826481c">
            Anf. 65 ANN-KRISTINE JOHANSSON (S):
          </note>
          <u who="ann-kristine_johansson_62b732" xml:id="i-bb21572404a260f0-0" n="baeeecca">
            <seg n="e67fbe52">
              Herr talman! Jag vill ställa en fråga till statsrådet Hatt angående
              programmet för energieffektivisering som är riktat mot den svenska
              elintensiva industrin.
            </seg>
            <seg n="cdfb523a">
              Det har varit i gång sedan 2005 och håller nu på att avslutas
              på grund av EU:s nya riktlinjer. Det stämmer inte överens med
              dem. Det är synd, eftersom programmet har fungerat bra och gjort
              nytta. Inte minst har energieffektiviseringsfrågan kommit upp
              högt på företagsledningsnivå. Både vi socialdemokrater och regeringen
              är överens om det, trots den kritik som bland annat Riksrevisionen
              kom med i sin rapport.
            </seg>
            <seg n="4acbd94d">
              Jag har förstått att arbetet har pågått en längre tid på departementet
              om ett nytt förslag till energieffektiviseringsprogram. Men ännu
              har vi inte sett skymten av det här i riksdagen. Vi är många som
              väntar, inte minst inom den elintensiva industrin.
            </seg>
            <seg n="c98ab800">
              Min fråga till statsrådet är om och när det kommer ett nytt förslag
              till program för energieffektivisering.
            </seg>
          </u>
          <note type="speaker" n="3c16efe0">
            Anf. 66 Statsrådet ANNA-KARIN HATT (C):
          </note>
          <u who="unknown" xml:id="i-373468ee270c48a3-14" n="5d0f6c95">
            <seg n="0ac547ff">
              Herr talman! Tack för en bra fråga från Ann-Kristine Johansson.
            </seg>
            <seg n="a75ed58c">
              Det stämmer att vi nu arbetar för högtryck på Näringsdepartementet
              när det gäller att implementera EU:s nya energieffektiviseringsdirektiv
              i svensk rätt. Men det gäller inte bara det. Det handlar också
              om att vända på alla stenar och se: Vad kan vi göra i Sverige
              ännu mer för att se till att vi blir ännu duktigare på att använda
              energin effektivt?
            </seg>
            <seg n="8ab01a02">
              Det program för energieffektivisering i den energiintensiva industrin
              som vi har haft och som vi inte kan fortsätta med enligt EU-regelverket
              har varit en viktig beståndsdel. Det har lett till att många industrier
              både har kunnat minska sin energinota och också kunnat spara pengar
              eftersom de inte behöver köpa in lika mycket energi.
            </seg>
            <seg n="60e779d5">
              Min förhoppning är att vi ska kunna hitta ett bra sätt att arbeta
              vidare med alla de industrier som är angelägna om att även i framtiden
              kunna ingå i ett organiserat samarbete och ett organiserat arbete
              för energieffektivisering.
            </seg>
            <seg n="21bfd078">
              Det kommer regeringen att återkomma till i samband med den proposition
              som vi avser att lägga fram under våren.
            </seg>
          </u>
          <note type="speaker" n="ffd34f24">
            Anf. 67 ANN-KRISTINE JOHANSSON (S):
          </note>
          <u who="ann-kristine_johansson_62b732" xml:id="i-bb21572404a260f0-1" n="baeeecca">
            <seg n="d6cb120a">
              Herr talman! Jag tackar för svaret. Det är precis som statsrådet
              säger. Det finns en bred enighet om vikten av att jobba med energieffektivisering.
              Vi ser fram emot när ert arbete är klart om hur vi ska implementera
              energieffektiviseringsdirektivet.
            </seg>
            <seg n="4eb54b7f">
              Om jag uppfattade statsrådet rätt ska också ett förslag till
              ett nytt energieffektiviseringsprogram komma i samband med att
              förslaget kommer från regeringen när det gäller direktivet. Har
              jag uppfattat det rätt?
            </seg>
          </u>
          <note type="speaker" n="fdbcd183">
            Anf. 68 Statsrådet ANNA-KARIN HATT (C):
          </note>
          <u who="unknown" xml:id="i-373468ee270c48a3-15" n="5d0f6c95">
            <seg n="a9c83ae8">
              Herr talman! Vilken modell vi kan välja för att arbeta vidare
              tillsammans med den energiintensiva industrin håller vi nu att
              titta på i Regeringskansliet. Vi väger också in de synpunkter
              som vi har fått från Riksrevisionen i det fortsatta arbetet så
              att vi kan bli ännu effektivare och använda skattebetalarnas pengar
              på ett bra sätt.
            </seg>
            <seg n="ceee653f">
              Vi vet att det finns två saker som är väldigt bra när det gäller
              att driva energieffektivitet. Det ena är att se till att människor
              har information så att konsumenter, småföretag och de som ska
              fatta investeringsbeslut vet att det är lönsamt att välja energieffektiv
              teknik. Men ekonomiska styrmedel fungerar också.
            </seg>
            <seg n="0ce7b679">
              Det har vi tydligt kunnat se i det nuvarande programmet för energieffektivisering
              i den energiintensiva industrin. När man får en liten morot kan
              det sporra industrier att göra viktiga insatser som påverkar dem
              och stärker deras konkurrenskraft men också bidrar till att Sverige
              som nation använder energin mer effektivt.
            </seg>
            <seg n="8b6d8d8f">
              Min förhoppning är att vi ska kunna hitta en fungerande modell
              för att tillsammans med industrin arbeta vidare med de frågorna
              framöver.
            </seg>
            <seg n="defbb409">
              Finansieringen av projektet Jobbresan
            </seg>
          </u>
          <note type="speaker" n="2c5cda38">
            Anf. 69 MARIA STENBERG (S):
          </note>
          <note n="95cd5f25">
            Herr talman! Sverige innehar ordförandeskapet i Nordiska ministerrådet
            under 2013. Statsrådet Ewa Björling har en nyckelroll i att förverkliga
            intentionerna i ordförandeprogrammet.
          </note>
          <u who="maria_stenberg_ac6055" xml:id="i-cd8f80f34972dcbc-0" n="f530aeaf" prev="i-a4ab542e9310a365-0">
            <seg n="0209637e">
              En av huvudparollerna i ordförandeprogrammet är fler unga i arbete
              i Norden. Där kan jag konstatera att det finns hel del att göra
              bland annat för Sverige.
            </seg>
            <seg n="6bf806c5">
              Det hölls ett nordiskt toppmöte på Fryshuset i våras där Nordens
              samlade kår av statsministrar debatterade vikten av att riva gränshinder
              och göra den nordiska arbetsmarknaden tillgänglig för unga människor.
              Stämningen var på topp, och det verkade inte vara helt omöjligt
              när de stod där framme vid podiet.
            </seg>
            <seg n="05a548ad">
              Det finns ett nordiskt projekt som heter Nordjobb och som borde
              vara välkänt bland dem som är intresserade av unga, arbetsmarknad
              och Norden. Ur Nordjobb har det utvecklats ett nytt projekt som
              heter Jobbresan, som handlar om att man ska hjälpa unga arbetslösa
              till jobb i Norden. Nu är det så att finansieringen för det här
              projektet tar slut vid årsskiftet. Vad säger statsrådet om det?
            </seg>
          </u>
          <note type="speaker" n="d680445e">
            Anf. 70 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-16" n="af800555">
            <seg n="f56f37ac">
              Herr talman! Tack, Maria Stenberg, för en viktig fråga! Vi har
              blivit uppmärksammade på detta. Vi sitter på UD just nu och tittar
              på den frågan. Jag håller med. Det är ett viktigt projekt. Vi
              har själva sett hur ungdomar faktiskt får jobb, inte minst i Sverige
              och i Norge. Det ska vi också se i fortsättningen. Den frågan
              är alltså uppmärksammad.
            </seg>
            <seg n="93a6d51f">
              Tittar man på det här i det stora hela handlar det också om många
              problem med gränshinder som måste lösas för att det ska vara enkelt
              att röra sig i Norden och söka jobb i Norden. Det handlar exempelvis
              om att kunna bo i det ena landet och leva i det andra landet,
              alternativt studera eller att vara pensionär.
            </seg>
            <seg n="2c47e395">
              Även där pågår det ett arbete – och det har gjort det under hela
              det svenska ordförandeskapet – med att revidera det som i dag
              heter Gränshinderforum, där dessa frågor tas upp.
            </seg>
          </u>
          <note type="speaker" n="df2de7a9">
            Anf. 71 MARIA STENBERG (S):
          </note>
          <u who="maria_stenberg_ac6055" xml:id="i-516928e6f670be4d-0" n="f530aeaf">
            <seg n="a7fd7aa9">
              Herr talman! Tack så mycket för svaret! Problemet för Jobbresan
              är att finansieringen tar slut vid årsskiftet, och just nu verkar
              det som att ingen egentligen vill kännas vid att finansieringen
              ska ordnas.
            </seg>
            <seg n="0f17fa68">
              78 procent av dem som har deltagit i Jobbresan har gått till
              jobb eller utbildning. Det måste ändå betraktas som ett väldigt
              framgångsrikt projekt. Man är nu väldigt orolig över att man inte
              ska ha finansiering – det är väldigt kort tid kvar. Därför är
              det otroligt viktigt, framför allt för en svensk regering som
              åtminstone säger sig ha ungdomsarbetslösheten högt på agendan,
              att säkra finansieringen av projektet, där det också finns ett
              nordiskt perspektiv på arbetsmarknaden, fram till årsskiftet.
              Jag ser fram emot att statsrådet kan leverera ett klart besked
              till dem som jobbar med Jobbresan.
            </seg>
          </u>
          <note type="speaker" n="8d691ce0">
            Anf. 72 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-373468ee270c48a3-17" n="af800555">
            <seg n="ee49ae20">
              Herr talman! Vi har omvandlat Gränshinderforum till Gränshinderrådet
              med den tanken bakom att det ska vara en tätare koppling direkt
              in till respektive regeringskansli. Vi har nämligen noterat att
              tjänstemännen arbetar väldigt bra ute på fältet med att lyfta
              gränshinderfrågor och komma med bra förslag. Sedan har inte riktigt
              länken funnits till politiken och beslutsfattandet.
            </seg>
            <seg n="85f2f66a">
              Det kommer att bli ändring efter årsskiftet. Det ser jag mycket
              fram emot. Jag hoppas att vi ska lösa fler problem med gränshinder
              i en snabbare takt.
            </seg>
            <seg n="ee4353b5">
              Just den fråga som Maria Stenberg tar upp har vi uppmärksammat.
              Den finns hos oss. Vi tittar på hur vi kan se en lösning på det
              problemet. Jag håller nämligen med. Det har varit, eller är, ett
              väldigt framgångsrikt projekt. Det är sådana projekt som vi ska
              arbeta med i Nordiska ministerrådet.
            </seg>
            <seg n="b46b5417">
              Konkurrensen i åkeribranschen
            </seg>
          </u>
          <note type="speaker" n="56f74400">
            Anf. 73 ANDREAS CARLSON (KD):
          </note>
          <u who="unknown" xml:id="i-373468ee270c48a3-18" n="5d0f6c95">
            <seg n="d91e62be">
              Herr talman! Jag vill ställa min fråga till infrastrukturministern.
            </seg>
            <seg n="5b7e4307">
              Situationen i åkeribranschen blir allt tuffare. Enligt branschorganisationen
              Sveriges Åkeriföretag är var tredje lastbil på de stora svenska
              godsstråken i södra Sverige utlandsregistrerad. Utlandsregistrerade
              chaufförer arbetar ofta med undermåliga löner och villkor, vilket
              gör konkurrensen skev. Det märks inte minst i Skaraborg och i
              mitt hemlän Jönköpings län.
            </seg>
            <seg n="df0eef5f">
              Det är viktigt att åkerierna har likvärdiga villkor och att trafiksäkerheten
              på våra vägar är hög. Ett förslag för att minska problemen som
              har diskuterats är så kallad klampning. Flera av våra grannländer
              beivrar fusk och upprätthåller sjysta villkor på vägarna. Jag
              tänkte därför fråga dig, Catharina Elmsäter-Svärd: Hur ska vi
              säkerställa att fusket inte breder ut sig i Sverige?
            </seg>
          </u>
          <note type="speaker" n="785440b6">
            Anf. 74 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-19" n="5d0f6c95">
            <seg n="c08239ff">
              Herr talman! Tack, Andreas Carlson, för frågan! Den här frågan
              är i allra högsta grad levande. Ibland känns den stressande. Den
              känns pressande, inte minst för dem inom åkerinäringen som jobbar
              med fjärrtrafiken. Det finns lönsamma andra områden inom åkerinäringen
              som inte upplever samma sak.
            </seg>
            <seg n="26919ca6">
              Men här handlar det om att kunna kombinera bra handel, bra öppenhet
              och smarta och effektiva transporter som görs på ett lagligt sätt,
              som heter cabotage. Det är den illegala inrikestrafiken på våra
              vägar som ska beivras, och det ska vara utifrån att man har kontroller,
              besiktningar och påföljder.
            </seg>
            <seg n="cdaf7bcc">
              Det upplevs inte som att det görs fullt ut. Det finns också ett
              beställaransvar. Det finns ett samlat paket. Regeringen har uppdragit
              till Rikspolisstyrelsen och Transportstyrelsen att titta på det.
              Och vi har givit ett extrauppdrag om begreppet klampning. Man
              ska återkomma om det i mars. Det handlar om att det ska bli någonting
              som också fungerar i praktiken.
            </seg>
          </u>
          <note type="speaker" n="4d826b11">
            Anf. 75 ANDREAS CARLSON (KD):
          </note>
          <u who="unknown" xml:id="i-373468ee270c48a3-20" n="5d0f6c95">
            <seg n="19581b4d">
              Herr talman! Tack så mycket för svaret! Det är väldigt positivt
              med konkurrens, men det är viktigt, som jag sade tidigare, att
              den sker på sunda villkor. Kristdemokraterna anser att böter för
              trafikbrott ska kunna utdömas på plats. Om man då inte betalar
              boten, som statsrådet var inne på, ska det finnas en möjlighet
              till klampning. Det ska också vara möjligt för polisen att beslagta
              yrkestillstånd till dess att böterna är betalda.
            </seg>
            <seg n="73256d7f">
              Det pågår utredningsarbete och analyserande av effekterna. Min
              fråga är: Ser statsrådet att det är en framkomlig väg i Sverige
              med klampning av fordon, när man bryter mot trafikreglerna, för
              att vi ska få högre trafiksäkerhet och sundare villkor i åkeribranschen?
            </seg>
          </u>
          <note type="speaker" n="b3e505d4">
            Anf. 76 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-21" n="5d0f6c95">
            <seg n="7b2a8fdc">
              Herr talman! Jag tror att man ska vara oerhört tydlig med att
              vi, oavsett vem som kör och oavsett ursprungsland, förväntar oss
              att utrustningen, tekniken och lastbilen är i gott och säkert
              skick. Så är det också när det gäller många av de lastbilar som
              kommer med utländska förare.
            </seg>
            <seg n="5f98e516">
              Det handlar om regelefterlevnad, som Transportstyrelsen har tittat
              på. Man tittar på tillståndet. Men det handlar också om andra
              saker. Om man till exempel ska införa något som hindrar fortsatt
              färd, till exempel klampning, handlar det om hur man kan garantera
              lasten. Det handlar om lastbilen, när den måste lämnas, och om
              personen också måste lämna den och hur man hanterar det. Det är
              just det som Rikspolisstyrelsen och Transportstyrelsen har fått
              i uppdrag att se på. Hur gör man så att det blir korrekt och rättssäkert
              när man ska införa en sådan sak? Det uppdraget har givits.
            </seg>
            <seg n="3772e441">
              Mobiltäckningen och förtroendet för mobiloperatörerna
            </seg>
          </u>
          <note type="speaker" n="fc267ab3">
            Anf. 77 MONICA GREEN (S):
          </note>
          <u who="monica_green_fc276c" xml:id="i-37f0bc62b3f0b653-0" n="c6fecd5c">
            <seg n="e20873a2">
              Herr talman! Vi talade tidigare i dag om förtroendet när det
              gäller järnvägen. Förtroende handlar också mycket om telefonoperatörerna
              och mobiloperatörerna. Anna-Karin Hatt har haft ett väldigt starkt
              förtroende för mobiloperatörerna och litat på vad de har sagt
              när det gäller täckningskartor och så vidare. Däremot har konsumenterna
              i landet inte haft det starka förtroende som Anna-Karin Hatt hade
              tidigare. Enligt PTS generaldirektör är förtroendet hos svenska
              folket för mobiloperatörerna i nivå med förtroendet för en bilskojare.
            </seg>
            <seg n="108f79b5">
              Nu har Anna-Karin Hatt ändrat uppfattning. Det sker dialogmöten
              eftersom Anna-Karin Hatt ändrade sig i våras när vi hade tryckt
              på. Nu är min fråga: Vad tänker Anna-Karin Hatt göra när dialogmötena
              är klara och det visar sig att det ändå inte är fullgod täckning
              i hela landet?
            </seg>
          </u>
          <note type="speaker" n="b66cdb99">
            Anf. 78 Statsrådet ANNA-KARIN HATT (C):
          </note>
          <u who="unknown" xml:id="i-373468ee270c48a3-22" n="5d0f6c95">
            <seg n="219bd598">
              Herr talman! Tack för frågan, Monica Green! Precis som Monica
              antyder i sin fråga stämmer det att regeringen det här året har
              tagit många olika initiativ för att komma till rätta med det faktum
              att många mobilanvändare upplever att den täckningskarta som de
              kanske fick se när de tecknade sitt mobilabonnemang inte stämmer
              så bra med verkligheten.
            </seg>
            <seg n="65a1c9e9">
              Jag tror att fler än en i kammaren har upptäckt att mobilsamtal
              ibland bryts och att det mobila bredbandet ibland kan kännas som
              sirap. Alldeles självklart har svenska mobilkonsumenter rätt att
              få det som de har betalat för. Det är också därför som regeringen
              har skärpt tonen mot operatörerna.
            </seg>
            <seg n="186f7b86">
              I våras gav vi PTS i uppdrag att gå ut i verkligheten och göra
              en stickprovsundersökning. Den visade att konsumenterna har fog
              för den känsla de har. I alldeles för många fall stämde inte verkligheten
              med kartan. På basis av det har vi gått vidare och givit både
              PTS och Konsumentverket i uppdrag att se över lagstiftningen och
              återkomma till regeringen med förslag på vad vi skulle kunna göra
              för förändringar för att det ska gå att följa upp detta ännu bättre.
            </seg>
          </u>
          <note type="speaker" n="2cf2f06f">
            Anf. 79 MONICA GREEN (S):
          </note>
          <u who="monica_green_fc276c" xml:id="i-37f0bc62b3f0b653-1" n="c6fecd5c">
            <seg n="f0fc3e14">
              Herr talman! Det är intressant att notera att Anna-Karin Hatt
              har svängt eftersom hon tidigare här i kammaren alltid varit övertygad
              om att täckningskartorna gällt. Men det är glädjande att vi har
              kunnat bevisa att verkligheten är en annan.
            </seg>
            <seg n="9791ff87">
              Min fråga gäller också hur vi nu ska komma vidare, för det finns
              fortfarande många vita fläckar där det inte fungerar. Vi har människor
              som är oroliga. Trygghetslarmen fungerar inte. Och vi har människor
              som är oroade för hur det ska gå om de ska förflytta sig inom
              hemtjänsten och så vidare om mobiltelefonen inte fungerar när
              de står mitt emellan två uppdrag.
            </seg>
            <seg n="cb7ea0d4">
              Jag ser inte att regeringen gör något annat än att kräva av operatörerna
              att de ska vara tydligare, inte att de ska förbättra täckningen.
              Men jag kanske har fel.
            </seg>
          </u>
          <note type="speaker" n="4c7ea62e">
            Anf. 80 Statsrådet ANNA-KARIN HATT (C):
          </note>
          <u who="unknown" xml:id="i-373468ee270c48a3-23" n="5d0f6c95">
            <seg n="14e98c99">
              Herr talman! Nu har Monica Green och jag debatterat dessa frågor
              många gånger i kammaren, och jag tror att om jag fick möjlighet
              att föra en längre debatt med Monica Green skulle jag kunna beskriva
              en hel del av det som regeringen gör.
            </seg>
            <seg n="405a419b">
              PTS arrangerar runt om i landet dialogmöten, sätter sig ned med
              kommuner, kommunala bolag, länsstyrelser, regioner och operatörer
              för att se vad som kan göras lokalt, här och nu i dag, för att
              underlätta mobilnätsutbyggnaden. Samtidigt har PTS fått regeringens
              uppdrag att komma tillbaka till regeringen med en handlingsplan
              om vad vi ytterligare kan göra för att skynda på mobilnätsutbyggnaden.
              Det tredje som händer, som Monica Green kan invänta, är att vi
              har bett PTS och Konsumentverket att tillsammans gå igenom lagstiftningen
              och återkomma till regeringen med förslag på vilka delar av lagstiftningen
              som behöver skärpas, om kontrollverktygen, musklerna, kan skärpas
              hos myndigheterna så att de också får starkare instrument att
              följa upp att operatörerna lever upp till kraven och de löften
              som har givits till konsumenterna.
            </seg>
            <seg n="824931fc">
              Satsningar på infrastrukturen i norra Sverige
            </seg>
          </u>
          <note type="speaker" n="ba346011">
            Anf. 81 LEIF PETTERSSON (S):
          </note>
          <u who="leif_pettersson_fd182b" xml:id="i-049bf4fbfea4c043-0" n="abb3dd6a">
            <seg n="ce84f9d0">
              Herr talman! Min fråga går till Catharina Elmsäter-Svärd.
            </seg>
            <seg n="9aef74b2">
              Trafikverket har skickat ut sitt förslag till nationell åtgärdsplan
              för den framtida infrastrukturen i landet. Där finns många och
              viktiga satsningar för Sveriges framtid. Men tyvärr saknas åtgärder
              för den del av landet där den största tillväxten sker och från
              vilka viktiga bidrag till svensk export kommer, nämligen de fyra
              nordligaste länen i landet.
            </seg>
            <seg n="d02fc699">
              Europeiska unionen verkar på ett bättre sätt än den svenska regeringen
              och Trafikverket ha förstått värdet av satsningar på infrastrukturen
              i norra Sverige.
            </seg>
            <seg n="427b2db5">
              Hur avser Sveriges regering att agera för att få ta del av de
              7 miljarder kronor som unionen ställer till förfogande för Norrbotniabanan?
            </seg>
          </u>
          <note type="speaker" n="a92639f1">
            Anf. 82 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-24" n="5d0f6c95">
            <seg n="c5cbe920">
              Herr talman! Det som är oerhört viktigt när vi pratar resor och
              godstransporter är att de hänger ihop i långa stråk. När EU skulle
              skapa sina transeuropeiska nätverk ville Sverige se till att vi
              fick med våra godsstråk, bland annat Botniska korridoren.
            </seg>
            <seg n="6cd2b435">
              Vi jobbade i olika processer, nämligen Sverige med sin nationella
              plan och Europa med sin mervärdesplan. Här gäller det att vi får
              med objekt och korridorer. Jag tillsammans med min finska kollega
              och många andra aktörer i Sverige såg till att Botniska korridoren
              kom med.
            </seg>
            <seg n="279f9a01">
              Men en korridor är inte ett enskilt objekt. Det handlar om flera
              olika trafikslag för att garantera att godsets väg genom en korridor
              kan fungera. Botniska korridoren är inte per definition objektet
              Norrbotniabanan, men den skulle kunna vara en viktig del av korridoren.
            </seg>
          </u>
          <note type="speaker" n="ef5957cf">
            Anf. 83 LEIF PETTERSSON (S):
          </note>
          <u who="leif_pettersson_fd182b" xml:id="i-049bf4fbfea4c043-1" n="abb3dd6a">
            <seg n="5f53e36e">
              Herr talman! Nu har regeringen kommit med en del satsningar i
              norr, bland annat pengar till Malmbanan. Det är naturligtvis bra,
              och för svensk export är satsningen bra.
            </seg>
            <seg n="247837b8">
              Men likaledes går man noggrant förbi den samhällsekonomiskt lönsamma
              Norrbotniabanan i alla planer. Varför har ni en så njugg inställning
              till projektet?
            </seg>
            <seg n="fe955c47">
              Visst sträcker sig Botniska korridoren som helhet från Mjölby
              till Helsingfors, och den finns med i EU:s satsning, men det är
              7 miljarder kronor till Norrbotniabanan som faktiskt har plockats
              fram.
            </seg>
            <seg n="79d23e6d">
              Nu har en bekräftelse kommit i och med beslutet om det framtida
              TNT-nätet. 7 miljarder kronor ljuger inte. Varför delar inte regeringen
              EU:s bedömning av Norrbotniabanan?
            </seg>
          </u>
          <note type="speaker" n="20daa070">
            Anf. 84 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-25" n="5d0f6c95">
            <seg n="ffa7246d">
              Herr talman! En förutsättning för att kunna söka medel från EU,
              till exempel för infrastruktursatsningar, är naturligtvis att
              den enskilda medlemsstaten, i det här fallet Sverige, är beredd
              att betala den största delen av objektet. Även om 7 miljarder
              är bra mycket pengar är ytterligare 20 miljarder också mycket
              pengar – det som kopplas till vad landet självt ska göra.
            </seg>
            <seg n="86ebe7af">
              Det behöver tas fram vilken prioritering landet som helhet har
              att göra inom given tid och med geografisk fördelning. Det är
              alldeles riktigt som Leif Pettersson nämnde här att regeringen
              satsade i ett tidigt skede på Malmbanan. Det var utifrån perspektivet
              av den otroliga expansion som LKAB stod inför i närtid och andra
              gruvbolags verksamhet i området.
            </seg>
            <seg n="f17109ff">
              Nu finns förutsättningarna med. Regeringen kan när den vill ta
              med Botniska korridoren i planeringen på EU-nivå och på svensk
              nivå.
            </seg>
            <seg n="c4d94dfd">
              Satsningar på fungerande kommunikationer
            </seg>
          </u>
          <note type="speaker" n="474c90d6">
            Anf. 85 ANN-BRITT ÅSEBOL (M):
          </note>
          <u who="ann-britt_asebol_43728b" xml:id="i-5ab732e300c8be15-0" n="cad094c7">
            <seg n="461b1e44">
              Herr talman! Remisstiden för Trafikverkets förslag om nationell
              strategi fram till 2025 har nyss gått ut, och jag har sett i medierna
              att infrastrukturministern har varit ute i landet och lyssnat
              på olika aktörer i frågan.
            </seg>
            <seg n="bb19996b">
              Vårt land är avlångt, och en stor del av befolkningen bor i storstadsområdena.
              Det är självklart att infrastrukturen måste fungera i dessa områden.
              Det måste finnas fungerande kommunikationer som transporterar
              såväl gods som människor, och systemet måste vara robust och stabilt.
            </seg>
            <seg n="493f36cb">
              I mitt hemlän Dalarna finns inte fler än 270 000 invånare, vilket
              motsvarar en stadsdel i Helsingfors, men vi har en tung och för
              Sverige viktig exportindustri. Denna industri är beroende av att
              kommunikationerna fungerar från fabriken ut till hamnar där godset
              kan skeppas i väg. Kommunikationerna kan bestå av såväl järnväg
              som bilväg.
            </seg>
            <seg n="574d6fd7">
              Hur ser regeringen på sambandet vad gäller satsningar på kommunikationer
              för oss på landet och i storstadsregioner, och vilka satsningar
              görs för att hela Sverige ska få ett stabilt och hållbart transportsystem?
            </seg>
          </u>
          <note type="speaker" n="29a117c0">
            Anf. 86 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-26" n="5d0f6c95">
            <seg n="4c900782">
              Herr talman! Jag tackar för frågan från Ann-Britt Åsebol.
            </seg>
            <seg n="fa8c2bac">
              Låt oss tänka oss ett helikopterperspektiv så att vi kan se och
              förstå att Sverige är ett avlångt land. Ibland har vi nära till
              våra grannländer, och ibland upplevs det som att det är långt
              till dem. Mycket beror på hur och på vilket sätt vi tar oss fram.
            </seg>
            <seg n="04f1baf3">
              Vi vill att direktiven till Trafikverket för att förvalta de
              522 miljarder som ska användas den kommande planperioden ska peka
              ut hur godskorridorerna går genom landet och in och ut ur landet
              samt hur arbetspendling, inte minst i storstäderna, kan fungera
              på ett tillfredsställande sätt. Alla trafikslagen ska användas,
              gärna ihop, men de ska också användas över kommungräns, länsgräns
              och landgräns. På så sätt binder vi ihop hela Sverige och stärker
              Sveriges konkurrenskraft.
            </seg>
          </u>
          <note type="speaker" n="e6cbd8f1">
            Anf. 87 ANN-BRITT ÅSEBOL (M):
          </note>
          <u who="ann-britt_asebol_43728b" xml:id="i-5ab732e300c8be15-1" n="cad094c7">
            <seg n="b0b37977">
              Herr talman! Tack, infrastrukturministern! Enligt mitt sätt att
              se är vi som bor på landet och de som bor i storstäderna beroende
              av varandra. I Dalarna har vi fått E16, som går från Gävle genom
              Dalarna till Oslo. Vi har fått ett stråk. Vi har också fått tillstånd
              för en flygplats i Sälen. Besöksnäringen är ju stor i ett landskap
              som Dalarna.
            </seg>
            <seg n="504ec5fc">
              Jag är lite nyfiken på alla remissvaren. Jag har kikat på regeringens
              hemsida om remissvaren från alla aktörer som har lämnat in sådana.
              Finns det i dagsläget några nya ingångar i remissvaren som infrastrukturministern
              kan ge till känna?
            </seg>
          </u>
          <note type="speaker" n="7e329932">
            Anf. 88 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-373468ee270c48a3-27" n="5d0f6c95">
            <seg n="b4585f1b">
              Herr talman! Det har kommit in ungefär 400 svar på remissomgången.
              De flesta tycker att ansatsen är bra, men alla vill ha något lite
              till. Så är det naturligtvis. Alla ser behov av mer järnväg, mer
              väg, förbättringar av hamnar eller något för flygplatserna.
            </seg>
            <seg n="2132c8b5">
              Det finns något mer som är intressant. Jag tänker på den tidigare
              frågeställaren Leif Pettersson. Han nämnde råvarutransporterna
              från norr. När jag träffar företagsdelegationer i norr kan de
              säga att en av de viktigaste investeringarna för deras transporter
              kan vara Hamnbanan i Göteborg.
            </seg>
            <seg n="5929a65b">
              Det gäller att se hur hela stråket hänger ihop. Det är det absolut
              viktigaste för att få en bra helhet för hela landet, oavsett om
              det är fråga om stad, tätort, landsbygd eller glesbygd.
            </seg>
            <seg n="16c4cbb4">
              Anställningsintervjuer och frågan om framtida barn
            </seg>
          </u>
          <note type="speaker" n="97e4497d">
            Anf. 89 HILLEVI LARSSON (S):
          </note>
          <u who="hillevi_larsson_618770" xml:id="i-6901735934b885d6-0" n="2d4c2e32">
            <seg n="53e34d18">
              Herr talman! Jag vill ställa min fråga till jämställdhetsminister
              Maria Arnholm.
            </seg>
            <seg n="e923ee7a">
              I dag är det tillåtet att på anställningsintervjuer ställa frågan
              om den sökande planerar att skaffa barn inom de närmaste åren.
            </seg>
            <seg n="166cfa49">
              Frågan upplevs som jobbig av framför allt kvinnor. Många känner
              sig pressade att svara på frågan för att öka chansen att få jobbet.
              Om svaret är ja minskar chansen att få jobbet. Det är därför arbetsgivaren
              ställer frågan. Svaret är ju relevant för arbetsgivaren. Andra
              kvinnor känner sig pressade att skjuta upp barnafödandet för att
              öka chansen att få jobbet.
            </seg>
            <seg n="35f29e7d">
              I dag är det tillåtet att ställa frågan. Frågan är om man inte
              borde ta bort den möjligheten så att det inte längre blir tillåtet
              att ställa frågan under anställningsintervjuer.
            </seg>
          </u>
          <note type="speaker" n="43b65472">
            Anf. 90 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-28" n="5d0f6c95">
            <seg n="a9421fd1">
              Herr talman! Tack, Hillevi Larsson, för en viktig och rätt svår
              fråga!
            </seg>
            <seg n="394e454c">
              Att fortsätta med en uppdelad arbetsmarknad är ett sätt att frysa
              fast könsroller. Inte bara när det gäller val av yrke utan också
              när det gäller möjligheten till anställning och karriär blir barnafödandet,
              familjebildandet, en börda som kvinnan ska bära redan i anställningssituationen.
            </seg>
            <seg n="ea3ad000">
              Det är mycket olämpligt att ställa en sådan fråga, men jag tycker
              att vi ska motverka den typen av effekter på arbetsmarknaden på
              annat sätt än att lagstifta om vad man får fråga och inte. Det
              finns annat än lagstiftning för att reglera vad som är lämpligt
              och inte.
            </seg>
            <seg n="c095e486">
              Regeringens mål är också att det obetalda arbetet ska fördelas
              jämlikt. Det jobbar vi med genom föräldraförsäkringen, genom bonus
              i den och på andra sätt. Jag tror att det är en bättre metod.
            </seg>
          </u>
          <note type="speaker" n="820c3e55">
            Anf. 91 HILLEVI LARSSON (S):
          </note>
          <u who="hillevi_larsson_618770" xml:id="i-6901735934b885d6-1" n="2d4c2e32">
            <seg n="dc66daa0">
              Herr talman! Ja, det är naturligtvis väldigt viktigt att arbeta
              för att diskriminering och förtryckande strukturer bekämpas på
              olika sätt. Men tyvärr har det visat sig att den här frågan ställer
              till det väldigt mycket.
            </seg>
            <seg n="b8ce600e">
              Det är redan så i dag, när man har en anställning, att man måste
              berätta för arbetsgivaren att man väntar barn senast två månader
              före väntad nedkomst. Som arbetsgivare brukar man ju kunna se
              det tidigare än två månader innan, så att man kan planera för
              vikarier.
            </seg>
            <seg n="7042f2df">
              Just i anställningssituationen finns det risk att många kvinnor
              inte får jobbet därför att de inte svarar på frågan eller därför
              att de svarar på fel sätt, enligt arbetsgivaren. Därför tror jag
              fortfarande att lagstiftning måste till. Det tror också två tredjedelar
              av Visions medlemmar som har tillfrågats, så det finns ett stöd
              för det.
            </seg>
          </u>
          <note type="speaker" n="b303f448">
            Anf. 92 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-29" n="5d0f6c95">
            <seg n="e110eb41">
              Herr talman! Jag förstår att det finns ett stöd för en sådan
              lagstiftning, för det är ett oskick att kvinnor har huvudansvaret
              för barn och familj och att det förföljer dem under hela yrkeslivet.
            </seg>
            <seg n="9bb92926">
              Det kan ofta handla om sexistisk reklam, dumma uttalanden eller
              dumma frågor från arbetsgivare som gör att man känner sig så maktlös
              att man gärna vill sträcka sig efter en lagstiftning.
            </seg>
            <seg n="95236a50">
              Det är viktigt att se att det finns många olika sätt att bekämpa
              ett problem. Jag kan inte ställa mig bakom lagstiftning i den
              här frågan.
            </seg>
            <seg n="e5ce718a">
              Rekryteringen av män till kvinnodominerade arbeten
            </seg>
          </u>
          <note type="speaker" n="e218f73b">
            Anf. 93 JENNY PETERSSON (M):
          </note>
          <u who="jenny_petersson_60eb02" xml:id="i-0a832b106875e450-0" n="0c04267c">
            <seg n="d6c576f2">
              Herr talman! Min fråga går också till statsrådet Maria Arnholm.
            </seg>
            <seg n="a22ef53b">
              Regeringens övergripande mål för den ekonomiska jämställdhetspolitiken
              är att män och kvinnor ska ha samma makt att forma samhället och
              sina egna liv. Det är därför viktigt att kvinnor och män har denna
              möjlighet när det kommer till deras yrkesliv.
            </seg>
            <seg n="1780212a">
              Arbetslinjen ska som sagt gälla alla. Trots detta finns det löneskillnader,
              glastak och en könssegregerad arbetsmarknad.
            </seg>
            <seg n="664a13dc">
              Jag vet att statsrådet har jobbat med ett område som hon även
              är ansvarig för. Det gäller förskolan och då alltifrån pedagogiken
              till utbildningen och dem som är yrkesverksamma där.
            </seg>
            <seg n="ddf7d4f9">
              Hur arbetar ministern för att få fler män att arbeta som förskollärare
              och fritidspedagog? Hur går detta arbete?
            </seg>
          </u>
          <note type="speaker" n="9174a094">
            Anf. 94 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-30" n="5d0f6c95">
            <seg n="4eec8490">
              Herr talman! Tack, Jenny Petersson, för en angelägen fråga!
            </seg>
            <seg n="c1e4cd5e">
              När man är ute och diskuterar jämställdhet, vare sig det handlar
              om sysselsättning, pensioner eller vad det än är, finns det förhoppningsvis
              kortsiktiga åtgärder men alltid ett långsiktigt svar: Vi måste
              börja i förskolan.
            </seg>
            <seg n="d2006d00">
              Det handlar om två saker. Det är viktigt att alla som jobbar
              i förskolan är duktiga i genuskunskap och förstår hur man ska
              bemöta individer utan könsglasögon. Jag tror att det dessutom
              är viktigt att det finns många manliga pedagoger bland de duktiga
              pedagogerna i förskolan.
            </seg>
            <seg n="74bf522b">
              Därför har jag samlat Sveriges Kommuner och Landsting, förskollärarnas
              fack och alla lärosäten som utbildar förskolepedagoger för att
              vi gemensamt ska formulera mål och strategier för att öka andelen
              män i svensk förskola.
            </seg>
          </u>
          <note type="speaker" n="cd92c899">
            Anf. 95 JENNY PETERSSON (M):
          </note>
          <u who="jenny_petersson_60eb02" xml:id="i-0a832b106875e450-1" n="0c04267c">
            <seg n="603cbf7b">
              Herr talman! Alliansen har ju infört ett så kallat statsbidrag
              för karriärtjänster för förstelärare och lektorer. Det är möjliga
              karriärvägar. Alla inom skolan kan söka dessa tjänster utom de
              som jobbar inom förskolan. Hur ser ministern på att även förskollärare
              ska omfattas av karriärreformen?
            </seg>
          </u>
          <note type="speaker" n="f459d92a">
            Anf. 96 Statsrådet MARIA ARNHOLM (FP):
          </note>
          <u who="unknown" xml:id="i-373468ee270c48a3-31" n="5d0f6c95">
            <seg n="0ce22a85">
              Herr talman! Jag är väldigt positiv till karriärtjänsterna och
              ser dem som ett viktigt sätt att både höja statusen för läraryrket
              och höja lönerna för många kvinnor.
            </seg>
            <seg n="236a0839">
              Jag är också glad att vi i budgetpropositionen för nästa år utlovar
              mer resurser till ännu fler karriärtjänster men att vi också tittar
              på hur vi ska kunna införa det för förskollärare. Jag tror att
              det är en jätteviktig del av den reformen. Det är viktigt för
              förskolan.
            </seg>
            <seg n="de076916">
              Glädjande nog såg jag häromdagen att man i Helsingborg vid sidan
              av de statliga pengarna använder kommunala medel för att göra
              fyra förskollärare till förstelärare. Det tycker jag är något
              som vi kan sprida och som man kan ta efter.
            </seg>
            <seg n="0a896e21">
              Jag ser fram emot att vi så småningom ska ha många tusentals
              förstelärare också bland förskollärarna i Sverige.
            </seg>
            <seg n="7c703327">
              Reglerna för distribution av biogas
            </seg>
          </u>
          <note type="speaker" n="354fca3b">
            Anf. 97 INGEMAR NILSSON (S):
          </note>
          <u who="ingemar_nilsson_946b73" xml:id="i-c1d09d217be376b9-0" n="d83bf9a8">
            <seg n="d502e254">
              Herr talman! Min fråga går till statsrådet Anna-Karin Hatt.
            </seg>
            <seg n="c053f059">
              Ett av de viktiga och spännande framtida energislagen i Sverige,
              inte minst inom transportsektorn, är biogasen. En viktig förutsättning
              för utvecklingen inom biogasområdet är distributionsmöjligheterna.
              I det här sammanhanget är bland annat det svenska gasnätet en
              viktig komponent, såväl de nu existerande som de framtida regionala
              nät som planeras runt om i Sverige.
            </seg>
            <seg n="e3ecc832">
              Gasnätet är, precis som elnätet, ett naturligt monopol i mångt
              och mycket. Just nu lägger man i Regeringskansliet sista handen
              vid ett förslag till hur regelverket för intäktsramarna för det
              svenska gasnätet ska se ut i framtiden. Förslaget, som bland annat
              innebär ett nytt sätt att beräkna kapitalkostnader för investeringar,
              har mött omfattande kritik under remissarbetet, främst för de
              uteblivna konsekvensanalyserna. Enligt min uppfattning är beslutet
              om hur spelreglerna ska se ut viktiga för den framtida investeringsviljan.
              Investerare vill ha långsiktiga spelregler.
            </seg>
            <seg n="4f4b4474">
              Därför blir min fråga till statsrådet: Vad är det som konkret
              föranleder regeringen att föreslå ett tvärt byte av beräkningsmetod
              som riskerar att stoppa upp viktiga investeringar för att expandera
              och möjliggöra en ökad biogasanvändning i Sverige?
            </seg>
          </u>
          <note type="speaker" n="bd7b104a">
            Anf. 98 Statsrådet ANNA-KARIN HATT (C):
          </note>
          <u who="unknown" xml:id="i-373468ee270c48a3-32" n="5d0f6c95">
            <seg n="09d8a202">
              Herr talman! Tack för en angelägen fråga!
            </seg>
            <seg n="8c3f04fd">
              Inledningsvis vill jag verkligen understryka att jag delar synen
              att det är viktigt att det finns ett fullgott beslutsunderlag
              inför ett kommande beslut om den aktuella förordningen som rör
              regleringen av gasmarknaden. Det är också angeläget att i detta
              arbete beakta olika modellers påverkan på biogasmarknadens fortsatta
              utveckling.
            </seg>
            <seg n="4f21f373">
              För att få just ett sådant bra beslutsunderlag har regeringen
              under sommaren remitterat ett förslag till förordning om fastställande
              av intäktsram. Det har mött såväl positiva som negativa reaktioner
              från remissinstanserna. Som ett ytterligare led i remissprocessen
              har några av remissinstanserna fått möjlighet att både muntligen
              och skriftligen utveckla sina synpunkter.
            </seg>
            <seg n="9a71c66b">
              Genom det samlade material som har kommit in från naturgasföretag,
              myndigheter och företrädare för kundintressen bedömer jag att
              det kommer att vara möjligt för regeringen att säkerställa den
              konsekvensutredning som krävs för att regeringen ska kunna fatta
              beslut i detta ärende.
            </seg>
          </u>
          <note type="speaker" n="cf5de520">
            Anf. 99 INGEMAR NILSSON (S):
          </note>
          <u who="ingemar_nilsson_946b73" xml:id="i-c1d09d217be376b9-1" n="d83bf9a8">
            <seg n="9de797db">
              Herr talman! Tack för svaret!
            </seg>
            <seg n="3e3615a4">
              Det finns en del som talar för att de nu föreslagna ändringarna
              har en del av sina orsaker i motsvarande utveckling på området
              som gäller de svenska elnäten. Även här har tvisterna om sättet
              att beräkna såväl de nuvarande värdena som de framtida avkastningarna
              vållat en hel del högljudda diskussioner och en del rättsliga
              tvister i domstol, som känt. En av de åsikter som har framförts
              under remissbehandlingen av regeringens förslag om intäktsramar
              för gasnätet är att huvudmotivet för förslaget är att synkronisera
              modellerna för gasnätet och elnätet, att samma modell ska gälla
              för båda två.
            </seg>
            <seg n="41b0d307">
              Därför blir mina frågor till statsrådet: Är huvudmotivet att
              likställa regelverken för gas- och elnät? Vilket egenvärde har
              det i så fall? Slutligen: Hur kommer förslaget, om det genomförs
              i sin nuvarande form, att påverka investeringsviljan i det svenska
              gasnätet?
            </seg>
          </u>
          <note type="speaker" n="f36af58b">
            Anf. 100 Statsrådet ANNA-KARIN HATT (C):
          </note>
          <u who="unknown" xml:id="i-0e0c9550649fa70b-2" n="5d0f6c95">
            <seg n="37384d5e">
              Herr talman! Syftet med det arbete som pågår i regeringen och
              också syftet med den modell som vi har remissat under sommaren
              är att vi ska få en stabil modell som möjliggör nyinvesteringar
              och som också tillgodoser naturgasföretagens krav på en rimlig
              avkastning och kundernas intresse av skäliga avgifter. Det är
              denna helhet vi behöver möta.
            </seg>
            <seg n="1a907e1e">
              Det är också i det sammanhanget som jag lägger stor vikt vid
              de synpunkter som remissinstanserna har delat med sig av. Det
              är också av det skälet vi har valt att gå vidare och fördjupa
              kunskaperna om de synpunkter vi har fått in.
            </seg>
            <seg n="97f030ef">
              Jag är mån om att vi ska ha bra på fötterna och ha en bra konsekvensutredning
              och konsekvensanalys till grund för det beslut som regeringen
              framöver kommer att fatta. Men exakt hur avvägningen kommer att
              se ut kan jag i dagsläget inte ge besked om eftersom vi befinner
              oss mitt i beredningen av detta ärende.
            </seg>
          </u>
          <note n="f00c7541">
            Anf. 101 TALMANNEN:
          </note>
          <u who="unknown" xml:id="i-976f0ff2d1f1804f-2" n="5d0f6c95">
            <seg n="13f2329f">
              Därmed av dagens frågestund med regeringen avslutad. Vi tackar
              deltagande ledamöter och statsråd.
            </seg>
          </u>
          <note n="ced2756e">
            11 § (forts. från 9 §) Förstärkt nedsättning av egenavgifter
            (forts. SfU5)
          </note>
          <note type="speaker" n="9cf4a1fd">
            Anf. 102 GUNVOR G ERICSON (MP) replik:
          </note>
          <u who="unknown" xml:id="i-d076208d3ae60e81-1" n="5d0f6c95">
            <seg n="efefb5c6">
              Herr talman! Jag står bakom förslaget men begärde ordet för att
              jag reagerade på Gunnar Axéns historiebeskrivning. Gunnar Axén
              glömde berätta att det första alliansregeringen gjorde när man
              tillträdde 2006 var att höja skatten för småföretagare genom att
              ta bort den dåvarande 5-procentiga nedsättningen. Det var en av
              de första åtgärder man vidtog.
            </seg>
            <seg n="dcddbb0a">
              Jag delar helt uppfattningen att vi måste ha en företagsvänligare
              politik, men vi måste också diskutera vad vi vill använda skatterna
              till. Skatter är ett styrmedel, och därför var det illa att ni
              började med att rycka undan den 5-procentiga skattenedsättning
              vi hade.
            </seg>
            <seg n="0cf937cc">
              Skatt är som sagt ett styrmedel. Vi har bråkat jättemycket om
              trängselavgifterna i Helsingfors. Vi såg det som ett viktigt styrmedel
              för att minska trängseln. I dag är både moderater och socialdemokrater
              överens om att vi ska ha trängselavgifter, precis som Miljöpartiet
              länge har förespråkat.
            </seg>
            <seg n="5d862a70">
              Det är viktigt att se till att det blir enkelt att vara småföretagare.
              Här är vi helt överens. Jag hade dock hoppats på en debatt där
              historiebeskrivningen inte handlade om chockhöjning av skatt och
              så vidare.
            </seg>
            <seg n="2156b2c3">
              Vi borde i stället säga att skatten för småföretagare behöver
              sänkas och att det är betungande med sjuklöneansvaret.
            </seg>
            <seg n="818faf49">
              Miljöpartiet vill ta bort sjuklöneansvaret helt och hållet för
              företag med högst tio anställda. Ser Gunnar Axén och Moderaterna
              ingen poäng med att ta bort sjuklöneansvaret?
            </seg>
          </u>
          <note n="e876a1cd" type="speaker">
            Anf. 103 GUNNAR AXÉN (M) replik:
          </note>
          <u who="gunnar_axen_56778c" xml:id="i-a3cd0ca5e1b6c50e-1" n="0a9a1934">
            <seg n="9f63bd34"/>
            <seg n="aa44e625">
              Herr talman! Delar av det som Miljöpartiet föreslår är intressant
              och bra. Men ser man på helhetsbilden av de skatter som kommer
              att belasta företagande och arbete med Miljöpartiets förslag har
              vi till exempel drygt 15 miljarder i höjda arbetsgivaravgifter
              för att anställa unga. Det kommer att drabba många hårt, göra
              det dyrare för företag att anställa unga personer och leda till
              att fler unga blir arbetslösa. Ni har dessutom höjda inkomstskatter,
              lastbilsskatt, bensin- och miljöskatter och så vidare.
            </seg>
            <seg n="2a983c85">
              Summerar man de skattehöjningar som Miljöpartiet föreslår kommer
              man upp i närmare 42 miljarder kronor. De pengarna ska tas någonstans.
              Det kommer att leda till färre människor i arbete.
            </seg>
            <seg n="96c5495f">
              När det gäller sjuklöneansvaret ska man titta på vad som är problemet.
              Problemet är när en arbetsgivare drabbas av extra höga kostnader
              för att denne har någon eller några anställda som är sjukskrivna
              ofta i korta perioder, en till två veckor.
            </seg>
            <seg n="489a10c5">
              Då har vi både högkostnadsskydd och högriskskydd i försäkringen
              för att minska bördan för dem som drabbas extra hårt. I stället
              för att göra generella lättnader i det ansvar som är viktigt för
              att stimulera arbetsgivaren att ta sitt rehabiliteringsansvar
              tycker vi att man med hjälp av högkostnadsskyddet och högriskskyddet,
              som vi tycker att man kan utveckla, ska minska belastningen för
              dem som drabbas.
            </seg>
          </u>
          <note type="speaker" n="c29ef178">
            Anf. 104 GUNVOR G ERICSON (MP) replik:
          </note>
          <u who="unknown" xml:id="i-bca59bf2aadbf4db-0" n="5d0f6c95">
            <seg n="dfc878fa">
              Herr talman! Gunnar Axén glömmer bort att högkostnadsskyddet
              inte fungerar särskilt väl. Miljöpartiet stred för att vi skulle
              få ett högkostnadsskydd. När vi samarbetade med den socialdemokratiska
              regeringen och det gjordes stora förändringar i sjukförsäkringen
              hade vi ett förslag för att skydda särskilt de små företagarna.
              Det gick inte att genomföra eftersom det ansågs strida mot EU:s
              regelverk. Då gjorde vi om systemet, och det blev det högkostnadsskydd
              vi har i dag.
            </seg>
            <seg n="a042cb71">
              Problemet med högkostnadsskyddet är att det inte hjälper små
              arbetsgivare, utan det är främst kommuner och landsting som tar
              del av det.
            </seg>
            <seg n="3f91c790">
              Det handlar inte bara om dem som är på företaget utan också om
              möjligheten för en företagare att våga anställa en person som
              har till exempel en funktionsnedsättning eller en sjukdom som
              går i skov. Skulle man ta bort sjuklöneansvaret helt och hållet
              för de riktigt små företagarna skulle denna möjlighet öka.
            </seg>
            <seg n="532060bc">
              Jag delar uppfattningen att arbetsgivarna har ett ansvar, men
              det har man fortfarande kvar eftersom arbetsmiljölagen gäller.
              Arbetsmiljöansvaret för att på arbetsplatsen värna de anställda
              finns kvar. Men att undanröja hinder för att arbetsgivarna ska
              våga anställa en person som har en funktionsnedsättning tror jag
              och Miljöpartiet ändå är viktigt när det gäller sjuklöneansvaret.
            </seg>
            <seg n="98dd95d6">
              När det gäller skatten handlar det om prioritering. Man kan tänka
              sig att vi som tjänar lite mer betalar 250 kronor i månaden. Då
              har vi 3 miljarder extra att använda till resurser i till exempel
              skola och vård. Men här gör Moderaterna och Miljöpartiet helt
              uppenbart olika prioritering.
            </seg>
          </u>
          <note n="f63317c9">
            Anf. 105 GUNNAR AXÉN (M) replik:
          </note>
          <u who="unknown" xml:id="i-402504c8c02e348f-0" n="5d0f6c95">
            <seg n="85ccaf43">
              Herr talman! Jag tror att man kan utveckla högkostnadsskyddet.
              Ett problem är att det har varit för okänt. Stora arbetsgivare
              har känt till det och använt sig av det. Små arbetsgivare har
              inte känt till det. Därför har regeringen gett Försäkringskassan
              i uppdrag att bättre informera om de möjligheter som finns att
              få ersättning för extra höga sjukfrånvarokostnader.
            </seg>
            <seg n="50d844c8">
              Vi i Alliansen har också sagt att vi är beredda att se hur man
              kan vidareutveckla detta för att adressera just det problem vi
              vill komma åt och ta bort extra höga kostnader både för de stora
              och små arbetsgivare som drabbas av sådana.
            </seg>
            <seg n="52abd76b">
              Det andra som Gunvor G Ericson är inne på är också viktigt, nämligen
              att arbetsgivare ska våga anställa personer med funktionsnedsättningar
              eller kroniska sjukdomar som går i skov, till exempel.
            </seg>
            <seg n="3075d184">
              Här har vi vid sidan av högkostnadsskyddet högriskskyddet. När
              en arbetsgivare anställer någon som kan komma att vara borta tio
              gånger eller mer på ett år på grund av till exempel en kronisk
              sjukdom kan arbetsgivaren bli helt befriad från att betala sjuklönekostnaden
              genom att ansöka om detta hos Försäkringskassan. Då går Försäkringskassan
              in och täcker sjuklönekostnaden under hela perioden. Så är det
              just för att underlätta för arbetsgivare att våga anställa personer
              med funktionsnedsättningar eller kroniska sjukdomar.
            </seg>
            <seg n="97db30d9">
              Jag tycker att det är bra att man försöker hitta lösningar på
              sådana problem. Alla människor behövs i arbete, och vi ska underlätta
              för arbetsgivare att anställa personer som har funktionsnedsättningar
              och kroniska sjukdomar. Högriskskyddet är till för att ta bort
              risken för arbetsgivare så att de vågar anställa.
            </seg>
          </u>
          <note type="speaker" n="7d0a2722">
            Anf. 106 HANS BACKMAN (FP):
          </note>
          <u who="hans_backman_c4934c" xml:id="i-e1843d96cd28cf92-0" n="ff90dd5c">
            <seg n="6f932e45">
              Herr talman! Jag ska börja med att yrka bifall till förslaget
              i betänkande SfU5 Förstärkt nedsättning av egenavgifter .
            </seg>
            <seg n="4291c083">
              Denna debatt är positiv i så måtto att samtliga talare är positivt
              inställda till att göra det bättre för företagen. Det finns åsiktsskillnader
              om hur detta ska göras, och debattörer lyckas hamna i konflikt.
              Vi är dock överens om att vi måste göra det bättre för våra företag
              i landet.
            </seg>
            <seg n="f9cb2699">
              Jag tycker också att det är positivt att alliansregeringen har
              gjort ett antal saker som lett till att vi har fler företag i
              dag än 2006 när den tillträdde. Vi har infört RUT-avdrag så att
              det blivit fler företag i den branschen, vi har infört sänkt restaurangmoms,
              vilket jag tror på sikt kommer att leda till fler anställningar
              av inte minst ungdomar, och vi har gjort det billigare att anställa
              ungdomar så att företagen kan känna att de vågar och har råd att
              anställa unga personer.
            </seg>
            <seg n="3dd96dcb">
              Herr talman! Jag tycker, precis som de tidigare talarna i debatten,
              att det är oerhört viktigt att vi fortsätter arbetet med att förbättra
              villkoren för de mindre företagen när det gäller deras utveckling
              och tillväxt.
            </seg>
            <seg n="8bf28d56">
              När nu egenavgifterna alltjämt anses utgöra en kostnad för enskilda
              företag och näringsidkare tycker jag att det är bra att vi genomför
              en sänkt avgift. Det är en viktig åtgärd för att förbättra villkoren
              för de mindre företagen. Vi i Folkpartiet och de andra allianspartierna
              i socialförsäkringsutskottet instämmer därför i regeringens bedömning
              att en förstärkning av nedsättningen av egenavgifterna kan göra
              det mer attraktivt att driva eget företag och även sänka tröskeln
              för dem som funderar på att starta ett eget företag.
            </seg>
            <seg n="ae024c4c">
              Det framgår i betänkandet att förslaget beräknas beröra ca 180
              000 enskilda näringsidkare. Det är många. Regeringen beräknar
              att 86 000 fysiska personer som är delägare i handelsbolag ska
              få maximal nedsättning.
            </seg>
            <seg n="72b43a75">
              Herr talman! I sammanhanget kan jag också, som framförts här
              i talarstolen, nämna att vi i Folkpartiet under landsmötet i Västerås
              nyligen mycket riktigt beslutade att vi vill att företagens sjuklöneansvar
              ska slopas på sikt. Vi tycker samtidigt att arbetsgivarnas incitament
              att förebygga arbetsrelaterade skador och sjukdomar och bidrag
              till rehabilitering av anställda ska bli tydligare. I första hand
              vill vi verka för ett avskaffande av den andra sjuklöneveckan
              och prioritera det.
            </seg>
            <seg n="b88110a0">
              Jag ser ingen anledning att av det skälet säga nej i dag till
              förbättringen av företagsklimatet. Jag ser i stället fram emot
              att vi kan jobba för ytterligare förbättringar av företagsklimatet
              som komplement till den förbättring vi debatterar i dag.
            </seg>
            <seg n="aa077925">
              Vi i Folkpartiet tycker bland annat att ett avskaffande av företagens
              sjuklöneansvar är en sak som är värd att diskutera. Varför säga
              nej till en bra sak för att man vill ha flera bra saker? Jag är
              därmed nöjd med det förslag som framförs i betänkandet och står
              bakom det.
            </seg>
          </u>
          <note type="speaker" n="5eb46e26">
            Anf. 107 SOLVEIG ZANDER (C):
          </note>
          <u who="solveig_zander_210e69" xml:id="i-dbe8c5ecd52626c0-2" n="3d34b434">
            <seg n="e1215294">
              Herr talman! En nedsättning av egenavgifterna för små företagare
              är viktigt. Fler jobb får man genom reformer som ger bättre villkor
              för dem som anställer – entreprenörer och företagare – inte genom
              skattechocker, som den rödgröna sidan vill ha. Oppositionen och
              Socialdemokraterna föringar detta, och det skrämmer mig. Inser
              de inte att alla sänkningar, även om de är små, och alla förbättringar
              där man tar bort regelkrångel underlättar för företagen? Det är
              jättebra.
            </seg>
            <seg n="61aefcb8">
              Om Socialdemokraterna inte omedelbart får igenom att ta bort
              den andra sjuklöneveckan vill de inte genomföra några förbättringar
              över huvud taget. Hur dumt är inte det?
            </seg>
            <seg n="b628940a">
              Redan 2009, då vi hade en utredning som tittade på trygghetssystem
              för företagare, lade man fram och konstaterade att företagen ville
              ha en koppling mellan vad de betalar i sjukförsäkringen och vad
              de får ut.
            </seg>
            <seg n="b99449d8">
              Av detta blev det en så kallad opt-out-lösning 2011. Företagen
              fick fler karensdagar men också en sänkning av sjuklönekostnaderna.
              De flesta företag tjänade på detta, men det var några som inte
              gjorde det. Då gjorde vi en återställning. Det var ytterligare
              ett sätt att hjälpa dem som tyckte att de hade för höga kostnader
              i sjuklöneansvaret. Centerpartiet drev detta stenhårt. Jag uppskattar
              verkligen att vi nu har kommit till vägs ände.
            </seg>
            <seg n="aeaef6c8">
              Vi vill att man ska starta fler företag. Vi tycker att det är
              viktigt att man lyfter på alla stenar och tittar inte bara på
              sänkningen av egenavgifterna utan också på sjukförsäkringen i
              stort. Under alliansregeringen har vi gjort oerhört mycket på
              detta område. Vi har till exempel förändrat och förbättrat ersättningen
              för egenföretagare när det gäller sjuk- och föräldraförsäkringen.
              Senast var det havandeskapsersättningen för egna företagare.
            </seg>
            <seg n="d21f8862">
              Vi har också gjort det förmånligare att få ersättning från arbetslöshetskassan.
              Vi har gjort det tydligare i företagsbegreppen när det gäller
              att få ersättningar från sjukförsäkringssystemet. Detta är jätteviktiga
              saker. Varje sak för sig är liten men tillsammans blir det mycket
              och förbättrar för företagen.
            </seg>
            <seg n="aeebc77f">
              När det gäller sjuklönekostnaden och andra sjuklöneveckan har
              alla tagit del av vad budgeten för 2014 säger för oss i Alliansen.
              Där fick vi igenom en snabbutredning om hur sjuklönekostnaden
              kan sänkas ännu mer. Vi har redan hört om högkostnadsskyddet,
              som man vill göra mindre krångligt och ta fram ett förslag om,
              precis som vi har hört tidigare i debatten.
            </seg>
            <seg n="a78c7bfb">
              Sedan har vi nystartszoner. Den som först föreslog nystartszoner
              var Maud Olofsson, vår partiledare och näringsminister. Det gjorde
              hon 2010, om jag inte missminner mig. Nu har regeringen, mycket
              tack vare vår nuvarande partiledare och näringsminister Annie
              Lööf, fått igenom att man ska se över detta nästa år.
            </seg>
            <seg n="cf9b7049">
              Kan det bli bättre? Vad kan oppositionen klaga på hos det vi
              gör för företagare, framför allt små företagare, när det gäller
              att få mindre kostnad för sjukersättning, att få det bättre och
              lättare att vara företagare, att vilja och kunna starta företag
              och att vilja och kunna anställa fler och utöka sitt företag?
            </seg>
            <seg n="a9ab7936">
              Självklart anser vi inte att detta är vägs ände. Centerpartiet
              vill naturligtvis göra ännu mer på området. Var lugna! Det kommer.
              En bra alliansregering medverkar till att vi alltid fortsätter
              att jobba för småföretagen och för företagandet.
            </seg>
          </u>
          <note n="01b1f721">
            Herr talman! Med detta yrkar jag bifall till förslaget i betänkandet
            och avslag på samtliga reservationer.
          </note>
          <note n="0bc3e658">
            I detta anförande instämde Gunilla Nordgren (M).
          </note>
          <note type="speaker" n="aefe8377">
            Anf. 108 JASENKO OMANOVIC (S) replik:
          </note>
          <u who="unknown" xml:id="i-373468ee270c48a3-33" n="5d0f6c95">
            <seg n="d3ce1d10">
              Herr talman! Jag blev lite orolig när jag hörde Solveig Zander
              säga i talarstolen att det bara är dumt att avslå den här sänkningen.
              Jag har full respekt för att ni vill sänka. Det är ju er ideologiska
              ståndpunkt. Vi har en annan uppfattning om hur man kan stödja
              småföretagare för att de ska få bättre förutsättningar att utföra
              den verksamhet som de håller på med och få den att växa. Jag tycker
              att det är olyckligt att höra att det var dumt. Det är en annan
              ideologisk uppfattning än vi har. Man behöver inte använda så
              hårda ord i debatten.
            </seg>
            <seg n="74c738e4">
              Jag har, herr talman, en fråga till Solveig Zander. Tidigare
              var Centerpartiet ett parti som vi kunde alliera oss med i en
              fråga, nämligen regionalpolitiken. Men den har nu försvunnit från
              Centerpartiets dagordning – den finns inte med. Det kan man se
              i hur landet har utvecklats eller snarare avvecklats. Centerpartiet
              är helt frånvarande.
            </seg>
            <seg n="5b32f99c">
              Skulle inte en mycket bättre regionalpolitik hjälpa småföretagarna
              runt om i landet och ge dem bättre förutsättningar att växa?
            </seg>
          </u>
          <note type="speaker" n="84aa02a7">
            Anf. 109 SOLVEIG ZANDER (C) replik:
          </note>
          <u who="solveig_zander_210e69" xml:id="i-dbe8c5ecd52626c0-3" n="3d34b434">
            <seg n="4ceab678">
              Herr talman! Jag tror att vi här har en socialdemokrat som inte
              har läst på ordentligt. Jag säger bara: Inlandsinnovation. Det
              var ganska mycket pengar som satsades på det som vi nu får höra
              inte satsas på regionalpolitiken. Det är på de områden i Sverige
              som behöver det allra mest.
            </seg>
            <seg n="3ddddf4b">
              Jag kan räkna upp många saker som har underlättat för områden
              utanför storstäderna. Det är naturligtvis sådant som gynnar företagandet
              på landet. Vi kan bara ta upp detta med Matlandet Sverige. Ni
              vill från Socialdemokraterna ta bort RUT. Vad innebär RUT för
              landsbygden och för att utveckla småföretagandet där? Beträffande
              LOV är det likadant. Ni vill samarbeta och regera med kamrater
              som vill höja kilometerskatten och som vill höja skatten för transporter
              till landsbygden, så att lastbilarna och åkerierna ska få högre
              transportkostnader.
            </seg>
            <seg n="33cdd140">
              Vem är det som får betala det? Inte är det vi som handlar i Helsingfors,
              utan det är de som utnyttjar allt det som kommer till regionala
              områden i Sverige.
            </seg>
            <seg n="6457a37e">
              Vi vill jobba med att sänka arbetsgivaravgifterna. Ni vill höja
              dem. Det drabbar landsbygden. Det är många saker som ni inte vill
              ta strid för när det gäller regionalpolitiken, och det är beklagligt.
            </seg>
            <seg n="78bcd07e">
              Vi har visat att vi kan, tack vare samarbetet med alliansregeringen.
              Det samarbetet fortsätter, till nytta för dem som bor utanför
              städerna.
            </seg>
          </u>
          <note type="speaker" n="82ba2d4e">
            Anf. 110 JASENKO OMANOVIC (S) replik:
          </note>
          <u who="unknown" xml:id="i-373468ee270c48a3-34" n="5d0f6c95">
            <seg n="7f8cab2f">
              Herr talman! Det här är väldigt intressant. Vi har här i kammaren
              en centerpartist som tydligen vistas bara här i kammaren och inte
              har sett utvecklingen i Sverige. Om den här kammaren ska vara
              utgångspunkten kan jag rekommendera Solveig Zander: Titta här!
              De stolar som finns här i kammaren fylls av ledamöter som representerar
              landet. Då kan man se hur representationen utanför storstäderna
              minskar, hur de platser som besitts av ledamöter utanför storstäderna
              går till storstadsregioner. Varför är det så, Solveig Zander?
            </seg>
            <seg n="7e3c6cbf">
              Herr talman! De två sista mandatperioderna, från 2006 till nu,
              är det kanske fem mandat som har flyttats från landsregioner till
              storstäder. Det är ungefär 150 000 människor som har rört sig
              från landet in till städerna, från olika regioner till städerna.
              Det är underlag till små företagare ute i landet, som är potentiella
              kunder till företagare och till RUT, som Solveig Zander tog upp.
            </seg>
            <seg n="67167838">
              Om folk flyttar från landet kan Solveig Zander inte bara blunda
              och säga: Vi har regionalpolitik. Den har i så fall havererat
              – om den finns! Varför? Därför att folk flyttar. Helsingfors växer
              med 40 000 personer. Det är en större kommun utanför storstadsregionen.
            </seg>
          </u>
          <note type="speaker" n="6adc8da8">
            Anf. 111 SOLVEIG ZANDER (C) replik:
          </note>
          <u who="solveig_zander_210e69" xml:id="i-dbe8c5ecd52626c0-4" n="3d34b434">
            <seg n="56f4458b">
              Herr talman! Om vi från Centerpartiet kunde sätta en stoppkloss
              utanför Helsingfors skulle vi göra det. Men så enkelt fungerar
              det inte här i världen. Vi måste göra det attraktivt att bo på
              landsbygden, med möjligheter att bo och leva i hela landet. Det
              är precis det vi gör.
            </seg>
            <seg n="1f055352">
              Därför har vi i Centerpartiet tagit strid för landsbygdspengarna.
              Jag läste i Dagens Industri, tror jag att det var, att Socialdemokraternas
              ekonomisk-politiska talesperson ville halvera stödet till lantbruket.
              Lantbruket är grunden för att kunna bo på landsbygden. Varje kobonde
              sysselsätter fem personer. Då måste man satsa på lantbruket och
              landsbygden på det sättet för att få en möjlighet att leva och
              bo där.
            </seg>
            <seg n="4c36e99f">
              Vi har nyss haft it-ministern, Anna-Karin Hatt, här. Är det någon
              som har tvivlat på att hon har bidragit till att man har fått
              mer pengar för att utveckla it-verksamheter, för att utveckla
              möjligheterna att få bredband på landsbygden? Den människa som
              säger att det inte har hänt kan inte vara läskunnig. Det finns
              mycket mer att göra. Men hon har verkligen satt agendan och fått
              pengar till det.
            </seg>
            <seg n="b679c7aa">
              Dessutom har vi drivit på att man ska få pengar för att utveckla
              servicen på landsbygden när det gäller affärer och liknande. Vi
              har mycket mer att göra. Men att Centerpartiet tillsammans med
              Alliansen har jobbat för att fler ska vilja bo kvar och leva och
              bo på landsbygden råder det ingen tvekan om. Men jag är inte nöjd.
              Jag har mycket mer att göra.
            </seg>
          </u>
          <note type="speaker" n="6d79ac18">
            Anf. 112 DAVID LÅNG (SD):
          </note>
          <u who="david_lang_e2a9da" xml:id="i-58623a8d8125ccda-0" n="23c2c2f7">
            <seg n="30c794d4">
              Herr talman! Det betänkande som vi nu debatterar är SfU5, baserat
              på regeringens proposition Förstärkt nedsättning av egenavgifter
              och ett antal motioner från den allmänna motionstiden. Jag ber
              att få yrka bifall till utskottets förslag.
            </seg>
            <seg n="7144d6da">
              Regeringen föreslår i propositionen att nedsättningen av egenavgifter
              förstärks genom att avdraget vid avgiftsberäkningen höjs med 2,5
              procentenheter till 7,5 procent av avgiftsunderlaget och att det
              maximala avdragsbeloppet höjs med 5 000 kronor till 15 000 kronor
              per år.
            </seg>
            <seg n="8d167465">
              Vi ställer oss positiva till det förslaget, för vi ser också
              betydelsen av små och medelstora företag. I dag finns det en hel
              del belägg för att den stora massan av nya arbetstillfällen kan
              skapas i växande små och medelstora företag. Vårt ansvar som politiker
              och ledamöter av Sveriges riksdag är att göra vad vi kan för att
              främja en positiv utveckling.
            </seg>
            <seg n="f610032f">
              I betänkandet behandlas också en motion som jag själv har skrivit
              tillsammans med min partikollega Josef Fransson om att sänka arbetsgivaravgiften
              för arbetstillfällen i glesbygd. Den skrevs bland annat därför
              att många svenska glesbygdskommuner har drabbats av avfolkning
              och nedläggningar av företag, skolor och annan samhällsservice.
              Företagens situation i glesbygden är ofta ogynnsam, inte minst
              på grund av de mindre lokala marknaderna.
            </seg>
            <seg n="8bf68624">
              När jag nu stöder innehållet i propositionen gör jag det därför
              att det är ett förslag som kommer att gynna företag och proportionellt
              de små företagen mest. För en långsiktigt levande svensk glesbygd
              måste företagen få förbättrade möjligheter att överleva och konkurrera.
              Regeringens förslag är därför ett steg i rätt riktning. Det är
              naturligtvis inte något fullständigt förslag som kommer att lösa
              alla småföretagares problem, men det är ett steg i rätt riktning.
            </seg>
            <seg n="99a55410">
              En av de remissinstanser som kanske bäst kan vittna om glesbygdsföretagens
              behov är Lantbrukarnas Riksförbund, som har nämnts av en tidigare
              talare i denna debatt. I remissvaret skrev de att sänkta avgifter
              är den viktigaste åtgärden på skatteområdet för småföretagare.
            </seg>
            <seg n="fc9c6466">
              De remissinstanser som har varit emot förslaget har varit det
              mest av principiella skäl – att skattesystemet blir något mindre
              symmetriskt.
            </seg>
            <seg n="97c48645">
              I augusti 2005 lämnades betänkandet Regionala stimulansåtgärder
              inom skatteområdet , SOU 2005:68, till Finansdepartementet. Syftet
              med denna utredning var att ta ställning till ett förslag om förhöjt
              grundavdrag för fysiska personer bosatta i områden som avfolkas,
              alltså stödområde A. Utredningens slutsats var dock att åtgärder
              i form av sänkta arbetsgivaravgifter är att föredra. Men ingen
              regering sedan dess har valt att följa denna rekommendation. Men
              det var, som sagt, det som min motion handlade om.
            </seg>
            <seg n="cc647dab">
              För oss sverigedemokrater är landsbygden viktig, så viktig att
              vi i vårt budgetförslag förra våren presenterade Landsbygdslyftet,
              en satsning som vi räknar med skulle kunna ge 25 000 nya jobb
              på landsbygden. Vi har också alltid varit företagarvänliga, och
              i vårt budgetförslag för hösten har vi en lång rad förslag för
              ett förbättrat företagarklimat. De handlar om arbetsgivaravdrag,
              minskat sjuklöneansvar, satsning på lärlingsplatser, komvux, Myndigheten
              för yrkeshögskolan, föreningsjobb med mera. Dess värre har vi
              inte lyckats samla en majoritet i riksdagen för våra förslag.
              Men den föreliggande propositionen och det betänkande som vi har
              utarbetat i socialförsäkringsutskottet är ett steg i rätt riktning.
              Jag yrkar därför bifall till förslaget i betänkandet.
            </seg>
          </u>
          <note type="speaker" n="7b4a1215">
            Anf. 113 LARS GUSTAFSSON (KD):
          </note>
          <u who="lars_gustafsson_b4f09a" xml:id="i-e4362bdf720a5382-0" n="2e8fed41">
            <seg n="23b3b84b">
              Herr talman! När man har varit med ett tag i denna kammare och
              har lyssnat på olika debatter märker man att ju tunnare ett betänkande
              är, desto mer debatt blir det, i alla fall i proportion till innehållet.
              Denna debatt, som handlar om regionalpolitik och annat, är inget
              undantag.
            </seg>
            <seg n="75717f3b">
              Jag arbetar både i skatteutskottet och i socialförsäkringsutskottet,
              och det passar mycket bra när man talar om egenavgifter som alltid
              kopplas till ett företags kostnader. Vi vet att kostnader, både
              egenavgifter och skatter, har en stor betydelse för företagande
              och nyföretagande och därmed också för anställningar.
            </seg>
            <seg n="0047ec58">
              Detta betänkande handlar om en ytterligare reduktion av egenavgifterna
              för mindre företag, vilket har en positiv effekt för dem. Det
              brukar de flesta i alla fall tycka.
            </seg>
            <seg n="6fcf6bf9">
              I den utdragna lågkonjunktur som vi befinner oss i är detta en
              bra åtgärd just nu tillsammans med andra åtgärder som Alliansen
              har vidtagit. Vi kan se att tusentals ungdomar genom dessa har
              fått ett jobb och en fot in på arbetsmarknaden och därmed också
              en egen inkomst.
            </seg>
            <seg n="faa39011">
              Om man räknar de sammantagna effekterna, alltså nettoeffekterna,
              framstår en annan bild av vikten av de lägre anställningskostnader
              som har införts. Lägger man dessutom till andra positiva effekter
              kan denna reform mycket väl motiveras.
            </seg>
            <seg n="b09001cd">
              Herr talman! Det som jag nyss nämnde står inte i strid med andra
              insatser när det gäller utbildning, praktikplatser eller nyföretagande.
              Tvärtom måste vi stimulera till nya initiativ för att öka antalet
              arbetstillfällen inom olika områden för att ge fler personer en
              inkomst och därmed ökade intäkter till välfärdssektorn.
            </seg>
            <seg n="83f9863a">
              Vi ska komma ihåg att Sveriges kommuner till 70 procent lever
              av kommunalskatten.
            </seg>
            <seg n="bc2d9f9c">
              I debatten sätts alltför ofta olika åtgärder i motsats till varandra,
              ofta i syfte att därigenom kunna argumentera för att avvisa förslaget.
            </seg>
            <seg n="f140fff1">
              Detta betänkande innehåller en mindre del av samtliga förslag
              till förbättringar av företagande och sysselsättning. Om inte
              de olika genomförda förslagen hade funnits skulle arbetslösheten
              ha varit betydligt högre än den faktiskt är. Vi fick nyligen höra
              att Sverige ligger mycket bra till, eller mindre dåligt till än
              andra länder i Europa, vilket kanske kan förvåna vissa som lyssnar
              på den allmänna debatten.
            </seg>
            <seg n="25ae2f72">
              Det som också kan vara intressant för kammaren och åhörarna är
              att vi i dagarna har kunnat höra hur hotell- och restauranganställdas
              fackförening uppmanar politiker i oppositionen att bibehålla den
              nya restaurangmomsen, som bland annat har gett färre konkurser.
              Det borde leda till eftertanke. Man kan faktiskt ha mer än en
              tanke samtidigt utan att detta innebär en konflikt med verkligheten.
              En höjning av momsen och högre anställningskostnader för ungdomar
              ger sämre förutsättningar för företag exempelvis inom restaurangbranschen
              eftersom det då blir mycket dyrare. Hur man genom dessa åtgärder
              och genom att motsätta sig detta förslag tror att det sammantaget
              skulle vara någon fördel för dem som har en anställning har jag
              svårt att få gå ihop.
            </seg>
            <seg n="ea343922">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="2a3d1813">
            Anf. 114 FINN BENGTSSON (M):
          </note>
          <u who="finn_bengtsson_40fb24" xml:id="i-5c4b4e52bcc3fa88-0" n="27ffcf9f" next="i-9aba45031cfaa7c3-0">
            <seg n="f6309e83">
              Herr talman! Människors rörelser mellan länder och över kontinenter
              har i all historisk tid varit välutvecklande för mänskligheten.
              I modern tid har vi med ökade regelverk kring våra stater ett
              stort behov av denna rörlighet. Det är det som vi populärt kallar
              migrationspolitik. Det är glädjande att det i denna församling
              finns en förkrossande majoritet – sju av åtta partier – som välkomnar
              en generös migrationspolitik med strömmar av människor in över
              våra gränser och ut från vårt land. De som kommer in i vårt land
              är både människor som flyr hemskheter, krig och farsoter i sina
              länder och människor som kommer hit för att vilja vara med i vår
              gemenskap och arbeta och leva sitt liv här.
            </seg>
            <seg n="d6c49b95">
              Herr talman! Vad har denna inledning att göra med ett betänkande
              som handlar om förstärkt nedsättning av egenavgifter? Jo, det
              är inte migrationspolitiken som denna kammare är oense om – man
              har inte ens problem att bekräfta att Sverige har en väl fungerande
              migrationspolitik – utan det är integrationspolitiken. I integrationspolitiken
              krävs det mer för dem som har fått uppehållstillstånd och arbetstillstånd
              i vårt land för att komma in i gemenskapen på ett vettigt sätt.
            </seg>
            <seg n="21fce4db">
              När vi hade migrationsströmmar in i Sverige för omkring 50 år
              sedan från Grekland och från det forna Jugoslavien kom dessa arbetskraftsinvandrare
              att mycket väl integreras i det svenska samhället. Flyende från
              kommunistdiktaturerna bakom järnridån, från exempelvis Ungern
              och dåvarande Tjeckoslovakien, kom hit före murens fall och välkomnades
              till Sverige. De kunde skapa ett bra liv här, integreras och göra
              mycket stora insatser både för sig själva och för vårt land. Krigen
              och tragiken i Balkanländerna ledde också till en immigration
              till vårt land. Även många av dessa individer har lyckats integreras
              på ett förtjänstfullt sätt både för egen del och för vår del.
              Vi tackar dem för deras bidrag till vårt samhälle.
            </seg>
            <seg n="f57bb0bb">
              Herr talman! Dagens immigration ställer oss inför helt nya utmaningar.
              De grupper som främst representerar immigrationen i dag av utomeuropeisk
              natur kommer från Somalia, Afghanistan och inte minst Syrien,
              alltså länder som har helt olika kulturer och helt olika förutsättningar
              för kunskaper för att komma in i arbetslivet. Det är alltså en
              mycket mer heterogen grupp som kommer hit i dag än de som tidigare
              har kommit hit.
            </seg>
            <seg n="a807b661">
              Detta får stor betydelse bland annat för detta betänkande eftersom
              man i motion 394 tangerar problemställningen kring vad alliansregeringen
              har tagit för gott initiativ för att möta dessa nya immigranters
              optimala möjligheter att komma in på arbetsmarknaden. Det är det
              som har nämnts tidigare i debatten och som kallas nystartszoner
              och som nu finns med i regeringens förslag i samband med budgeten
              för innevarande och kommande år för att prövas i vårt land.
            </seg>
            <seg n="829a779e">
              En nystartszon är ett försök att ge personer som etablerat sig
              i socioekonomiskt utsatta områden tillfälliga skattelättnader,
              som då hamnar bland annat på temat egenavgifter. Rabatten är knuten
              till var företagen etablerar sig – och då ska det vara de socioekonomiskt
              utsatta områdena – antalet anställda samt medarbetarnas hemvist
              och löner. Det finns en hel del procentberäkningar på detta för
              att göra det rimligt. Modellen är inte svensk utan hämtad från
              andra länder där den framgångsrikt har provats, som till exempel
              i USA. Även Tyskland, Frankrike och ytterligare länder i Europa
              har dock provat det här med stor framgång.
            </seg>
            <seg n="ce3d3358">
              Det handlar om att tillfälligt ge dem som kommer från andra kulturer
              och har olika förutsättningar för integration en möjlighet att
              etablera sig. Integration innebär ju inte nödvändigtvis att man
              måste arbeta och bete sig exakt som i den kultur till vilken man
              flyttar – själva poängen med integrationen är att alla ska vara
              med och bidra men att vi samtidigt har rätt att bevara vår särart.
              Det är det som också berikar ett mångkulturellt samhälle: att
              vi behåller delar av vår särart och korsbefruktar varandra med
              den typen av utveckling.
            </seg>
            <seg n="699c55d4">
              Att tro att integration innebär att vi alla ska arbeta på exakt
              samma sätt är alltså helt fel. Därför är det, mot bakgrund av
              de framgångar man har sett i andra länder, väldigt välkommet att
              försöka med regeringens förslag om nystartszoner även i Sverige.
            </seg>
            <seg n="a8c7788e">
              Den motion jag har väckt, nr 394, bygger vidare på temat att
              inte bara se en geografisk satsning utan utgå från individernas
              särart var de än befinner sig, för att ge dem möjligheter att
              lättare komma in på arbetsmarknaden utifrån sin kulturella bakgrund
              och kunskapsbakgrund. Döm då om min förvåning när Socialdemokraterna,
              Vänsterpartiet och Miljöpartiet känner sig tvingade att gå in
              med en särskild så kallad motivreservation för att i sin avsky
              för den här typen av förslag visa att det här inte alls är någonting
              som skulle gynna integrationen.
            </seg>
            <seg n="68fd7761">
              Här har vi en klar konflikt mellan Alliansen och de rödgröna,
              som, vill jag säga, på detta sätt inte bidrar till en förbättrad
              integrationsmöjlighet utan snarast försämrar möjligheten för dagens
              immigranter av utomeuropeisk natur till Sverige att komma in och
              vara med och bidra till samhällets bästa. Det är med beklagan
              jag ser att man lägger in en sådan motivreservation, för det ökar
              tyvärr bara den främlingsfientliga potentialen eftersom de här
              individerna kommer att ha svårare att etablera sig på arbetsmarknaden.
            </seg>
            <seg n="0094fef8">
              På det sättet spelar Socialdemokraterna, Vänsterpartiet och Miljöpartiet
              Sverigedemokraterna i händerna när det gäller att driva en opportunistisk
              och främlingsfientlig politik som medborgarna i detta land egentligen
              inte ställer sig bakom.
            </seg>
            <seg n="bf0eb2b1">
              (Applåder)
            </seg>
          </u>
          <note n="0bc3e658">
            I detta anförande instämde Gunilla Nordgren (M).
          </note>
          <note n="fd4232a6">
            Överläggningen var härmed avslutad.
          </note>
          <note n="d85a7834">
            Ajournering
          </note>
          <note n="0c41a76d">
            Kammaren beslutade kl. 15.42 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="finn_bengtsson_40fb24" xml:id="i-9aba45031cfaa7c3-0" n="27ffcf9f" prev="i-5c4b4e52bcc3fa88-0">
            <seg n="55767ac7">
              Återupptagna förhandlingar
            </seg>
          </u>
          <note n="971c4db6">
            Förhandlingarna återupptogs kl. 16.00.
          </note>
          <note n="be29671d">
            12 § Beslut om ärenden som slutdebatterats vid dagens sammanträde
          </note>
          <note n="85090e80">
            Punkt 1
          </note>
          <note n="b2440b5d">
            Punkt 2
          </note>
          <note n="85090e80">
            Punkt 1
          </note>
          <note n="e646b25a">
            Punkt 4
          </note>
          <note n="98ba3f87">
            Övriga punkter
          </note>
          <note n="c2002674">
            13 § Anmälan om interpellationer
          </note>
          <note n="82f05178">
            Följande interpellationer hade framställts:
          </note>
          <note n="040330bc">
            den 28 november
          </note>
          <note n="605852b8">
            Leif Jakobsson
          </note>
          <note n="605852b8">
            Leif Jakobsson
          </note>
          <note n="a452d734">
            Agneta Gille
          </note>
          <note n="5a9802bb">
            Gunilla Carlsson
          </note>
          <note n="4c4d495c">
            Eva Olofsson
          </note>
          <note n="d7fb4365">
            Siv Holma
          </note>
          <note n="614fe9c5">
            Interpellationerna redovisas i bilaga som fogats till riksdagens
            snabbprotokoll tisdagen den 3 december.
          </note>
          <note n="4992103b">
            14 § Anmälan om frågor för skriftliga svar
          </note>
          <note n="27380ebb">
            Följande frågor för skriftliga svar hade framställts:
          </note>
          <note n="040330bc">
            den 28 november
          </note>
          <note n="58c7ab9f">
            Shadiye Heydari
          </note>
          <note n="d29be48c">
            Eva Flyborg
          </note>
          <note n="45e2e4be">
            Jens Holm
          </note>
          <note n="8c7a2e48">
            Wiwi-Anne Johansson
          </note>
          <note n="0333ee36">
            Kent Härstedt
          </note>
          <note n="227a7722">
            Frågorna redovisas i bilaga som fogats till riksdagens snabbprotokoll
            tisdagen den 3 december.
          </note>
          <note n="2c4de22f">
            15 § Kammaren åtskildes kl. 16.04.
          </note>
          <note n="66755a1d">
            Förhandlingarna leddes
          </note>
          <note n="5fc8e395">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
