<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--49</head>
          <docDate when="2013-12-18">2013-12-18</docDate>
        </div>
      </front>
      <body>
        <div>
          <note n="9fe79928">
            ﻿
          </note>
          <note n="2864ece9">
            Riksdagens protokoll
          </note>
          <note n="b4de95cc">
            2013/14:49
          </note>
          <note type="date" n="bb905260">
            Onsdagen den 18 december
          </note>
          <note n="8142953a">
            Kl. 09:00 - 10:03
          </note>
          <note n="1ffb372a">
            1 § Justering av protokoll
          </note>
          <note n="55d89633">
            Protokollet för den 12 december justerades.
          </note>
          <note n="dba058ca">
            2 § Meddelande om ändring i kammarens sammanträdesplan
          </note>
          <note n="42da95f2">
            Andre vice talmannen meddelade att torsdagen den 19 december
            kl. 12.00 skulle tidigare aviserade interpellationssvar utgå.
          </note>
          <note n="7fd1b364">
            3 § Meddelande om partiledardebatt
          </note>
          <note n="3f7364e1">
            Andre vice talmannen meddelade att partiledardebatt skulle äga
            rum onsdagen den 15 januari kl. 09.00 .
          </note>
          <note n="47c05ac2">
            4 § Ärenden för hänvisning till utskott
          </note>
          <note n="c69a64d2">
            Följande dokument hänvisades till utskott:
          </note>
          <note n="d1096636">
            den 10 februari 2014
          </note>
          <note n="58432a4f">
            5 § Samhällsekonomi och finansförvaltning
          </note>
          <note type="speaker" n="93d8a37b">
            Anf. 1 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-d954d6c01332f0a8-0" n="cbef2f88">
            <seg n="b53f2c00">
              Herr talman! Vi ska i dag besluta om hur pengarna inom utgiftsområde
              2 Samhällsekonomi och finansförvaltning ska fördelas. Vi socialdemokrater
              har, som det står i betänkandet, inget annat förslag, eftersom
              vi redan tidigare, i vår budgetmotion, har berättat att vi skulle
              ha velat se en helt annan ram och politik. Men den 20 november
              ställde sig riksdagen bakom regeringens budgetförslag för 2014.
              Våra förslag om att ta bort nedsättningen av sociala avgifter
              för unga och att avskaffa arbetsgivarens ansvar för den andra
              sjuklöneveckan avslogs. För utgiftsområde 2 gäller att den samlade
              utgiftsramen för 2014 i enlighet med riksdagsordningen inte får
              överstiga 14,1 miljarder kronor under riksdagens fortsatta behandling.
              Vårt budgetförslag avseende utgiftsområde 2 Samhällsekonomi och
              finansförvaltning överskrider denna nivå med 100 miljoner. Vi
              kan således inte yrka bifall till vårt förslag.
            </seg>
            <seg n="f7c3f962">
              Eftersom riksdagen i det första steget av budgetprocessen har
              gett budgetpolitiken en annan inriktning än den vi förespråkar
              avstår vi från att redovisa ett formellt motförslag till anslagsfördelningen
              inom utgiftsområdet. Vårt budgetalternativ bör ses som en helhet.
            </seg>
            <seg n="35bdf34b">
              Däremot vill jag kommentera några av delarna i utgiftsområdet.
              Utgiftsområdet innehåller frågor som rör finansiell stabilitet
              och goda ekonomiska prognoser för vårt land. Finanspolitiska rådet,
              Konjunkturinstitutet, Ekonomistyrningsverket, Riksrevisionen,
              Bokföringsnämnden och SCB finns inom utgiftsområdet. Namnen talar
              för sig själva.
            </seg>
            <seg n="ccd9b3e2">
              Vitala delar av den finansiella stabiliteten berörs också inom
              utgiftsområdet. Det gäller Finansinspektionen och Riksgälden.
              När finanskrisen kom fordrade vi av regeringen ytterligare resurser
              och analysförmåga till Finansinspektionen. De extra resurserna
              skulle användas för att säkerställa att Finansinspektionen kunde
              genomföra sina grundläggande uppdrag, som omfattar tillsyn, reglering
              och tillståndsgivning inom den finansiella sektorn.
            </seg>
            <seg n="415e174c">
              Vi anser att nivån på krisberedskapen i betalningssystemet är
              tydligt kopplad till stabiliteten på finansmarknaden och till
              samhällsekonomins funktionssätt. Det är mycket viktigt att säkerställa
              en tillräcklig krisberedskap inom detta samhällsviktiga område.
              Inrättandet under året av stabilitetsrådet, som ska bedöma finansiell
              stabilitet, hantera kriser och redovisa sina ställningstaganden
              offentligt, ställer vi oss bakom. Rådet ser på helheten, och det
              är bra. Det ska bli intressant att följa upp dess arbete.
            </seg>
            <seg n="4e3ca601">
              Enligt Ekonomistyrningsverkets senaste rapport lånar svenska
              staten under tre år 100 miljarder. Regeringen lånar alltså till
              sina skattesänkningar. Hushållens skuldsättning till bolån ökar
              också, beroende på att det inte byggs tillräckligt. Priserna höjs
              när efterfrågan är större än utbudet. Följden blir att hushållen
              lånar alltmer. Mot denna bakgrund, herr talman, tror jag att det
              är klokt att inrätta detta stabilitetsråd.
            </seg>
            <seg n="1f82583c">
              Vi socialdemokrater är också bekymrade över hur regeringen handhar
              frågor gällande lagen om offentlig upphandling. Offentlig upphandling
              är ett viktigt område. Bra och tidsenliga lagar och regleringar
              kan ge bra priser och kvalitet när offentlig sektor köper varor
              och tjänster. Det sker en översyn i EU-länderna av lagen om offentlig
              upphandling. Denna process följer vi socialdemokrater noga. Vi
              anser att upphandling kan vara ett verktyg för att förbättra anställningsförhållanden
              och miljöanpassa verksamhet. Man kan se på livscykelkostnader
              i stället för pris.
            </seg>
            <seg n="b3be036a">
              Regeringen har fattat beslut om att samla upphandlingsstödet
              och placera det hos Konkurrensverket. Syftet är att skapa ett
              helhetsansvar för frågorna. I dag är upphandlingsstödet fördelat
              på Kammarkollegiet, Vinnova och Miljöstyrningsrådet. Från och
              med den 1 juli 2014 kommer allt upphandlingsstöd i stället att
              vara samlat hos Konkurrensverket. Det finns risk för att den miljökompetens
              som i dag finns i Miljöstyrningsrådet kommer att gå förlorad och
              att kommuner och landsting inte i samma omfattning kommer att
              få professionellt stöd i dessa frågor. Detta synsätt hade Sveriges
              Kommuner och Landsting när finansutskottet träffade dem i höstas.
            </seg>
            <seg n="60018f42">
              Vi socialdemokrater är tveksamma till en sådan lösning, inte
              minst mot bakgrund av att detta innebär dubbla befogenheter för
              Konkurrensverket, som då ska vara både rådgivande myndighet och
              tillsynsmyndighet. Det finns enligt vår mening andra lösningar
              som är bättre. En sådan lösning skulle vara att inrätta ett nationellt
              kompetenscentrum för upphandling, som vi socialdemokrater föreslagit.
              Vidare vill vi framhålla att vi finner det märkligt att regeringen
              i en så viktig fråga har satt i gång en process för att samla
              upphandlingsstödet utan att närmare förankra det med övriga riksdagspartier.
              Vi förutsätter nu att regeringen återkommer med ytterligare information
              till det utskott i riksdagen som handhar de frågorna.
            </seg>
          </u>
          <note type="speaker" n="7037e4f4">
            Anf. 2 PER BOLUND (MP):
          </note>
          <u who="per_bolund_61c5be" xml:id="i-d3bd1f4873b4fb83-0" n="d83180f4">
            <seg n="c039407d">
              Herr talman! Detta är ett brett ärende som täcker in många olika
              områden i samhället. Jörgen Hellman har talat om bland annat finansförvaltning
              och ekonomisk stabilitet. Men även många andra viktiga områden
              finns med i ärendet. Jag tänkte ta upp två av dem.
            </seg>
            <seg n="44a40ef4">
              Inte heller vi kommer att reservera oss i det här ärendet. Vi
              har nöjt oss med att lämna ett särskilt yttrande. Det beror på
              att riksdagen tidigare har ställt sig bakom budgetramarna för
              området. Av respekt för budgetramverket tänker vi inte ta strid
              om detta.
            </seg>
            <seg n="cbe7300f">
              Jag vill börja med att tala lite om ojämställda löner, ett stort
              och ökande problem i Sverige i dag. Vi vet att de ekonomiska klyftorna
              mellan kvinnor och män har ökat kraftigt under den sittande regeringen.
              Vad gäller inkomster totalt, inte bara lön, har klyftorna ökat
              med mellan 40 och 60 procent, beroende på vilka grupper man jämför.
              En sådan snabb ökningstakt är självklart oacceptabel för Miljöpartiet.
              Vi måste göra vad vi kan för att minska de ekonomiska klyftorna
              mellan män och kvinnor.
            </seg>
            <seg n="7f08a7f4">
              Här tycker vi att staten har ett stort ansvar som arbetsgivare.
              Regeringen hade möjlighet att lägga en extra pott pengar för att
              kunna lyfta lönerna för kvinnor som arbetar inom statlig sektor,
              som vi i Miljöpartiet gjort i vårt budgetförslag. Om staten skulle
              ta sitt ansvar genom att gå före i lönesättningen jämfört med
              andra grupper och branscher skulle man också dra med sig resten
              av samhället, tror vi, och få en snabb utveckling mot likställda
              löner mellan kvinnor och män, till att börja med i statlig sektor,
              men sedan även i kommunal sektor, landstingssektor och privat
              sektor. Det hade varit ett bra initiativ som skulle ha visat att
              man menar allvar när man pratar om jämställdhet. Tyvärr väljer
              regeringen inte att ta den möjligheten.
            </seg>
            <seg n="54048f1b">
              Herr talman! Jag vill ta upp en viktig fråga som även Jörgen
              Hellman tog upp. Det handlar om offentlig upphandling. Här är
              vi djupt oroade över de förslag som regeringen lägger fram i budgeten.
              Den offentliga upphandlingen har en helt central roll i att skapa
              en hållbar utveckling i vårt samhälle. När vi ställer krav på
              miljöhänsyn och sociala hänsyn i upphandlingar i kommun, stat
              och landsting kan vi använda våra gemensamma skattemedel för att
              skapa ett mer rättvist, jämställt och hållbart samhälle på ett
              effektivt sätt.
            </seg>
            <seg n="00f28e36">
              Miljöpartiets syn är att kommun och landsting inte bara bör utan
              ska ta hänsyn både till miljön och till sociala faktorer när man
              upphandlar. Det kan till exempel ske genom att kommunen ställer
              krav när man upphandlar leksaker till dagis på att de ska vara
              utan farliga kemikalier som gör våra barn sjuka. Det finns allt
              fler studier som visar på det sambandet. Det kan handla om att
              vi ställer krav på att landstingets leverantörer arbetar med jämställdhet,
              gör en jämställdhetskartläggning och arbetar för jämställda löner.
            </seg>
            <seg n="dcef35d0">
              Genom att ställa krav som tar hänsyn till både miljön och sociala
              faktorer kan vi använda de 600 miljarder kronor som den offentliga
              upphandlingen i Sverige omfattar för att påverka så att vi får
              ett mer jämställt och mer hållbart samhälle i framtiden.
            </seg>
            <seg n="d4ff3880">
              Eftersom vi nu ser hur den offentliga upphandlingen har en enormt
              stor vikt när det gäller att få ett bättre samhälle oroas vi djupt
              av regeringens förslag här i budgeten om att man under våren ska
              lägga över hela upphandlingsansvaret, hela ansvaret för rådgivning
              och andra delar, på Konkurrensverket. Vi vet att Miljömålsrådet
              har haft en viktig roll som rådgivare och varit högst uppskattat
              för den kompetens som har byggts upp och den kunskap som finns
              kring vad som är möjligt att ställa för krav och vad som är tillåtet
              när det gäller sociala och miljömässiga krav.
            </seg>
            <seg n="88b20cee">
              Nu ska de i stället för att stödjas fråntas allt ansvar när det
              gäller upphandlingsfrågor. Det tycker vi är en märklig linje.
              I stället ska man lägga över hela ansvaret på Konkurrensverket.
              Det är faktiskt den myndighet som mest målmedvetet har motarbetat
              upphandlingskrav som inte är strikt ekonomiska, med hänvisning
              till exempelvis konkurrensskäl.
            </seg>
            <seg n="81cd1ee4">
              Regeringen har alltså valt att lägga upphandlingsansvaret på
              den myndighet som mest genomgående visat minst vilja att använda
              den offentliga upphandlingen för att nå viktiga samhällsmål. För
              mig känns det så utstuderat att det inte bara kan vara en slump.
              Jag tycker att det visar på en regering som pratar vackert om
              offentlig upphandling, som säger att det ska användas som ett
              redskap för att nå ett hållbart samhälle och som använder vackra
              ord. Men i det här fallet räcker det faktiskt inte med vackra
              ord. Om de följs av en organisationsförändring som riskerar att
              förstöra alla möjligheter att ställa sociala krav och miljökrav
              visar det att de vackra orden inte var mer än tomt prat. Det tycker
              jag är djupt oroande.
            </seg>
            <seg n="3980c9c2">
              Det här påfundet som regeringen nu kommer med i budgeten gör
              att man också helt ignorerar förslagen från inte bara en utan
              två statliga utredningar som båda efter hårt arbete och gedigna
              analyser har kommit fram till att man ska placera upphandlingsstödet
              i en ny myndighet och inte lägga det under Konkurrensverket.
            </seg>
            <seg n="f20ba405">
              Allt detta arbete bortser regeringen från och kommer med en helt
              ny organisation som ingen har prövat eller studerat tidigare.
              Utredningarna kom också fram till att man skulle göra det här
              för att öka synligheten när det gäller upphandlingsfrågor och
              också för att det inte ska uppstå intressekonflikter när det gäller
              den tillsynsverksamhet som Konkurrensverket bedriver och den rådgivningsverksamhet
              som handlar om att stödja och ge kommuner, landsting och stat
              större möjligheter att ställa miljökrav.
            </seg>
            <seg n="e047e16e">
              Allt detta slänger regeringen över bord och man kommer med ett
              nytt påfund, en helt ny organisation. Det är extra bekymmersamt
              och extra olyckligt när vi nu ser en tendens och en process inom
              EU som handlar om att ge större möjligheter till offentliga aktörer
              att ställa sociala krav och miljökrav. I stället för att ta vara
              på den chansen för alla de offentliga aktörer som vill ta miljöhänsyn,
              se till hela livscykeln och ta större hänsyn än bara de strikt
              ekonomiska när det gäller vem som har lägsta pris ger man dem
              nu mindre möjligheter att använda sig av det här regelverket.
            </seg>
            <seg n="15af629f">
              Det är också bekymmersamt att regeringen med den här organisationen
              placerar stöd och rådgivning inom samma myndighet som man har
              satt att sköta tillsynen av offentliga upphandlingar. Det här
              är en annan princip än man har valt att ha på många andra områden.
              Man har till exempel valt att ha ett skolverk som ska hjälpa och
              stötta kommuner för att få skolan att vara bra, och så har man
              en skolinspektion som sköter tillsynen just för att man inte vill
              ha den här sammanblandningen. Men när det gäller offentlig upphandling
              är det tydligen inte så viktigt. Då kan man göra lite hur som
              helst.
            </seg>
            <seg n="85dc72c9">
              Risken, ser jag, blir väldigt stor att alla de tjänstemän som
              sitter runt om i landet och som ska genomföra upphandlingar och
              som verkligen behöver stöd och kompetens för att kunna göra det
              på ett bra sätt inte vågar söka det stödet i de fall då det är
              lite oklart vilka krav man får ställa och vilka möjligheter man
              har.
            </seg>
            <seg n="ace75fed">
              Eftersom Konkurrensverket utövar tillsyn och faktiskt inte har
              varit särskilt rädda för att dra kommuner och landsting och även
              statliga myndigheter inför rätta när de anser att fel har gjorts
              i upphandlingsfrågor är det klart att många kommer att tveka att
              höra av sig till den myndigheten och be om hjälp med att sköta
              upphandlingar på ett bra sätt.
            </seg>
            <seg n="e2c5c045">
              Det finns en stor risk att den här kompetensen kring miljöfrågor
              och sociala frågor i upphandlingar kan gå förlorad och att de
              som ska göra upphandlingarna inte vågar höra av sig. Det här tycker
              jag är olyckligt, och jag tycker att det är synd att man på det
              här sättet från regeringens sida försvårar möjligheten att använda
              det här redskapet som är otroligt effektivt om man använder det
              rätt.
            </seg>
            <seg n="5e15feea">
              Som tur är, anser jag, har regeringens förslag stött på ganska
              kraftiga protester. Såväl Sveriges Kommuner och Landsting, som
              ju är en av de parter som har mest ansvar för offentliga upphandlingar,
              som miljörörelsen, inte minst i form av Naturskyddsföreningen,
              och LRF och andra aktörer har kritiserat det här förslaget hårt.
            </seg>
            <seg n="21cb4d5b">
              Jag hoppas att regeringen lyssnar på de här rösterna och inte
              har låst fast sig i en position som man av prestigeskäl inte kan
              lämna. Det är inte för sent. Det hoppas jag att de från regeringssidan
              som sitter här i salen inser. Det finns möjlighet att ändra den
              här processen. Regeringen har möjlighet att tänka om och komma
              med ett nytt, mer genomtänkt förslag, till exempel i vårbudgeten.
            </seg>
            <seg n="4fa5c903">
              Sällan har det varit så relevant att i den här kammaren säga:
              Snälla regering, tänk en gång till! Gör om, gör rätt!
            </seg>
            <seg n="42e0570b">
              Herr talman! Med det vill jag önska herr talmannen, alla fantastiska
              tjänstemän, mina kolleger här i salen och alla åhörare en god
              jul och ett gott nytt år.
            </seg>
          </u>
          <note type="speaker" n="9afa8a24">
            Anf. 3 STAFFAN ANGER (M):
          </note>
          <u who="staffan_anger_addfbf" xml:id="i-148504406d9c6f7a-0" n="c0c715b0">
            <seg n="337b83bd">
              Herr talman! I utgiftsområde 2, som handlar om samhällsekonomi
              och finansförvaltning, uppgår anslagen till totalt 14,1 miljarder.
              Jag passar nu på att yrka bifall till förslaget i finansutskottets
              betänkande FiU2.
            </seg>
            <seg n="b763e95f">
              Arbetsgivarfrågan i staten är viktig. Regeringen har en samordnad
              statlig arbetsgivarpolitik som säkerställer att kompetensen finns
              för att nå verksamhetens mål. De delmål som finns för de statliga
              arbetsgivarna är för det första att den statliga sektorn totalt
              sett inte ska vara löneledande. Det ska naturligtvis exportindustrin
              vara. För det andra ska andelen kvinnor på ledande befattningar
              öka – Per Bolund! För det tredje ska löneskillnaden mellan kvinnor
              och män i staten minska – Per Bolund! För det fjärde ska den etniska
              och kulturella mångfalden bland de anställda öka på alla nivåer.
              För det femte ska arbetsmiljön vara god. För det sjätte ska de
              anställda ha kunskap om och förståelse för grundläggande värden
              i statsförvaltningen och rollen som statstjänstemän, vilket är
              väldigt viktigt.
            </seg>
            <seg n="40b14de8">
              Vi tycker att dessa mål är utmärkta, och det kan knappast sägas
              bättre. Arbetsgivarverkets analyser ger vid handen att 90 procent
              av de anställda är nöjda, vilket är en fantastisk siffra i en
              statlig organisation.
            </seg>
            <seg n="be756aa8">
              Herr talman! För att öka effektiviteten och minska administrationskostnaderna
              i statsförvaltningen inrättade regeringen Statens servicecenter
              2012. Målet är att 25 procent av statsförvaltningens anställda
              ska vara anslutna till Statens servicecenter vid utgången av 2015
              och att huvuddelen av myndigheterna ansluts på längre sikt. Det
              finns säkert stora samordningsfördelar inom detta område. Regeringen
              kommer att arbeta vidare med detta enligt den plan som ligger.
            </seg>
            <seg n="79860b6f">
              Herr talman! Finansiell stabilitet är en hörnsten för en väl
              fungerande samhällsekonomi och därmed för offentliga finanser,
              tillväxt, sysselsättning och välfärd. Ett stabilt finansiellt
              system är centralt i regeringens politik. Det har vi visat på
              många sätt. Riksdagen har också beslutat för Sverige om ett finansiellt
              system som präglas av högt förtroende med väl fungerande marknader,
              som tillgodoser hushållens och företagens behov av finansiella
              tjänster samtidigt som det finns ett högt skydd för konsumenter.
            </seg>
            <seg n="2691c94e">
              Statens finansförvaltning ska drivas effektivt, och kostnaderna
              för statsskulden ska minskas på lång sikt med beaktande av riskerna
              i förvaltningen. Vi är en bra bit på väg nu, under 40 procent.
            </seg>
            <seg n="e269482a">
              Herr talman! Vi delar regeringens avsikt att före årets slut
              inrätta ett formaliserat finansiellt stabilitetsråd där företrädare
              för regeringen, Riksbanken, Finansinspektionen och Riksgäldskontoret
              ingår. Vi noterar att ett förberedande möte om rådets arbetsformer
              redan har hållits. Utskottet utgår från att det finansiella stabilitetsrådet
              ska vara ett mötesforum mellan myndigheterna i syfte att värna
              finansiell stabilitet och motverka uppbyggnaden av finansiella
              obalanser. Det är nog så viktigt.
            </seg>
            <seg n="99d133a7">
              Regeringen anser att Finansinspektionen ska få det huvudsakliga
              ansvaret för de nya verktygen för finansiell stabilitet. Finansinspektionen
              föreslås få ytterligare 100 miljoner kronor åren 2014–2016.
            </seg>
            <seg n="26da12fc">
              En annan myndighet som får mer resurser är Konkurrensverket då
              regeringen har samlat den statliga stöd- och informationsverksamheten
              för offentlig upphandling i verket. Anslaget till verket ökar
              därför med 35 miljoner kronor 2015.
            </seg>
            <seg n="af0e6456">
              Vi stöder detta. Det ökar synligheten. Vi ser också en annan
              organisationsform som Skatteverket har. Det går mycket väl att
              sitta på två olika stolar, och vi är lite förvånade över Per Bolunds
              negativa kritik av detta. Man får mer resurser och det kommer
              att löpa väl.
            </seg>
            <seg n="9d486b62">
              Jag önskar mina kommittémedlemmar och herr talmannen god jul
              och gott nytt år.
            </seg>
          </u>
          <note type="speaker" n="a32285cf">
            Anf. 4 PER BOLUND (MP) replik:
          </note>
          <u who="per_bolund_61c5be" xml:id="i-d3bd1f4873b4fb83-1" n="d83180f4">
            <seg n="5c551d7e">
              Herr talman! Staffan Anger hänvisar till de mål som finns på
              området. Målen – det kan vi enas om – är inte det stora problemet.
              Det finns vackra och viktiga mål både för jämställdhet – de jämställdhetspolitiska
              mål som riksdagen i full enighet har ställt sig bakom – och för
              hur offentlig upphandling ska användas.
            </seg>
            <seg n="40d5242a">
              Målen är ett första steg, men de kan inte vara ett tillräckligt
              steg eller det enda steget. Det räcker inte med mål, utan de måste
              följas upp med konkret handling. Om man tittar där är det uppenbart
              att i handling går utvecklingen åt fel håll på många områden.
            </seg>
            <seg n="f9c5e36a">
              Vi kan ta jämställdhetsområdet som exempel. Klyftan i lön mellan
              män och kvinnor minskar med 0,1 procentenhet varje år. Med den
              takten skulle det ta 70 år innan vi har jämställda löner mellan
              män och kvinnor. För oss är det uppenbart att det inte är en acceptabel
              takt. Om det inte är en acceptabel takt har man ett ansvar att
              komma med olika politiska förslag för att se till att klyftan
              minskar snabbare.
            </seg>
            <seg n="acf1ecc8">
              Nu väljer regeringen att göra precis tvärtom. Den tar inga initiativ
              som arbetsgivare för att minska klyftan. Tvärtom tar den till
              exempel bort kravet på lönekartläggningar i företag som är till
              för att hela tiden följa upp löneutvecklingen och se till att
              klyftan minskar.
            </seg>
            <seg n="883a9d26">
              Om man tittar bredare än bara på lönen och ser på hela inkomstsidan
              kan man konstatera att klyftorna mellan män och kvinnor inte minskar
              utan ökar med regeringens politik. Jag tycker att Staffan Anger
              borde vara bekymrad över det och se till att mer initiativ tas
              där.
            </seg>
            <seg n="c9a050f8">
              När det gäller offentlig upphandling är det uppenbart att regeringen
              tycker att detta är en bra organisatorisk lösning, men i princip
              alla andra som jobbar med området delar inte den bedömningen.
              Det finns uppenbarligen en stor oro och tveksamhet kring den organisatoriska
              lösningen. Man har inte granskat den för att se om det är en lämplig
              organisation för att sköta upphandlingsfrågor.
            </seg>
            <seg n="1f1d068b">
              När det är ett sådant bastant motstånd mot ett förslag, Staffan
              Anger, är det inte läge då att tänka ett varv extra och fundera
              på om alla kritikerna har en poäng?
            </seg>
          </u>
          <note type="speaker" n="1da96056">
            Anf. 5 STAFFAN ANGER (M) replik:
          </note>
          <u who="staffan_anger_addfbf" xml:id="i-148504406d9c6f7a-1" n="c0c715b0">
            <seg n="21e67c83">
              Herr talman! Det är klart att vi alla är för att vi ska minska
              gapet i lönenivåerna mellan män och kvinnor. Jag tror att alla
              i Sverige, både i företag och i statsförvaltningar, är medvetna
              om att vi inte kan ha det på det här sättet.
            </seg>
            <seg n="926b8898">
              Jag kan bara säga att den politik regeringen för och som vår
              jämställdhetsminister har framfört är att gapet ska minska. Det
              ska minska drastiskt. Det är inte acceptabelt att ha det på detta
              sätt.
            </seg>
            <seg n="bb1513bb">
              Det gäller inte bara lönesidan, utan andelen kvinnor på ledande
              poster ska öka. Där har regeringen gjort en hel del. Om man ser
              på verkschefer och annat är det fler kvinnor som har de positionerna
              nu än när vi kom in i regeringen.
            </seg>
            <seg n="74d82b6b">
              I princip har vi samma uppfattning: Det ska till en kraftig ändring
              här. Den ligger i att följa den lönepolicy vi har. Det kommer
              att ske en förändring – jag är övertygad om det. Vi kommer att
              få fler duktiga och mer erfarna kvinnor i verksamheten, och det
              kommer automatiskt att ge högre löner för kvinnor.
            </seg>
            <seg n="3cc13e58">
              Där är vi helt överens. Vi ska arbeta på detta, och vi kommer
              inte att ge upp. Det ska bli en ändring, och jag hoppas att vi
              kan se den ganska snart.
            </seg>
            <seg n="448de910">
              Herr talman! När det gäller Konkurrensverket och upphandlingen
              håller jag med om att det är ett stort område. Vi pratar om 600
              miljarder. Det är ett jätteområde, och det måste vara riktigt
              och bra. Det har penetrerats, utretts och diskuterats, och vi
              har haft Skatteverket som en modell. Det går att få det att fungera.
            </seg>
            <seg n="90b63714">
              Vi måste framför allt se till att det finns tillräckligt med
              resurser. Konkurrensverket får ytterligare pengar – 35 miljoner
              – för att förstärka organisationen.
            </seg>
            <seg n="d8865941">
              Jag tycker att Konkurrensverket fungerar bra i andra frågor också
              numera. Det finns ingen anledning att ändra på detta.
            </seg>
          </u>
          <note type="speaker" n="291dd4bd">
            Anf. 6 PER BOLUND (MP) replik:
          </note>
          <u who="per_bolund_61c5be" xml:id="i-d3bd1f4873b4fb83-2" n="d83180f4">
            <seg n="43324d1c">
              Herr talman! Staffan Anger säger att alla är för ett jämställt
              samhälle. Det är lätt att vara det på papperet och när man håller
              vackra anföranden.
            </seg>
            <seg n="70b57f35">
              Jag vill säga att vi inte är överens på det här området. Vi är
              överens om de jämställdhetspolitiska målen, men vi är långt ifrån
              överens när det gäller vilka redskap man ska använda för att nå
              de målen.
            </seg>
            <seg n="9dafdb38">
              Regeringen har nu suttit vid makten i snart åtta år. Under den
              tiden har det inte varit stor aktivitet när det gäller jämställdhetsområdet,
              och klyftan har inte minskat i snabbare takt än tidigare. Tvärtom
              är det en väldigt långsam minskningstakt.
            </seg>
            <seg n="8769bd49">
              Under de åtta åren har Miljöpartiet i varje budget föreslagit
              att konkreta initiativ ska tas. Vi har föreslagit att man ska
              gå före som statlig arbetsgivare och avsätta en pott för att lyfta
              kvinnors löner så att de blir jämställda med männens. Vi har föreslagit
              att man ska ha lönekartläggningar i alla företag för att få statistik.
            </seg>
            <seg n="1d781e9e">
              Det finns alltså redskap som kan användas. Problemet är att regeringen
              har valt att inte använda dem. Det är ett medvetet val. Den har
              valt att säga: Jämställdhetspolitiska mål, javisst, men vi kommer
              inte att göra särskilt mycket för att nå dem. Det tycker jag är
              djupt bekymmersamt.
            </seg>
            <seg n="6c01338e">
              När det gäller organisationen tycker jag att processen kring
              offentlig upphandling är väldigt märklig. Man tillsatte två olika
              utredningar och bad utredarna att tränga ned i frågan och titta
              på hur arbetet skulle kunna organiseras på ett bättre sätt och
              vad som skulle behövas för att offentlig upphandling skulle kunna
              användas mycket mer effektivt än i dag för att nå de mål vi har
              satt upp.
            </seg>
            <seg n="e436209f">
              Bägge utredningarna kom fram till att en ny myndighet skulle
              skapas. Det kan göras genom att man slår ihop myndigheter eller
              liknande, men en ny myndighet måste till.
            </seg>
            <seg n="60c005d9">
              Och så väljer regeringen att bortse från båda utredningarna.
              Den säger att utredningarna inte har gjort ett tillräckligt bra
              arbete. I stället hittar den på en helt egen variant som innebär
              att det hela läggs in i den myndighet som haft mest invändningar
              mot att ställa miljökrav och sociala krav.
            </seg>
            <seg n="f3b798a7">
              Det är klart att det inte bara är jag som misstänker att detta
              kanske är medvetet och att man i praktiken faktiskt inte vill
              använda offentlig upphandling som ett redskap.
            </seg>
          </u>
          <note type="speaker" n="8be80485">
            Anf. 7 STAFFAN ANGER (M) replik:
          </note>
          <u who="staffan_anger_addfbf" xml:id="i-148504406d9c6f7a-2" n="c0c715b0">
            <seg n="bc02c056">
              Herr talman! Jag tror att vi alla är överens om att jämställdhet
              måste till och att det måste till snabbare. Det gäller inte bara
              den statliga sektorn utan också den privata.
            </seg>
            <seg n="451fb6b9">
              Som du vet, Per Bolund, kommer jag från näringslivet. Där har
              vi drivit detta under lång tid, och där sker förändringar som
              går snabbare än man kunde ha trott. Lönenivån för kvinnor ökar
              en hel del inom vissa områden.
            </seg>
            <seg n="08657746">
              Jag tror att det viktigaste är att man konkret i löneförhandlingarna
              sätter sig ned och säger: Så här mycket är vi beredda att ge.
              Så här mycket kan vi ge potten för kvinnor, och så här mycket
              kan vi ge potten för män. Det kan sorteras upp på ett bättre sätt.
            </seg>
            <seg n="3d95b449">
              Jag tror att vi alla är överens om att det inte har varit tillfredsställande
              hittills. Resultatet är inte tillräckligt bra. Det är oacceptabelt,
              och regeringen kommer att se till att det blir en bättre styrning
              av lönesättningen.
            </seg>
            <seg n="cf03277b">
              Som jag sade tidigare när det gäller andelen kvinnor på ledande
              befattningar kan Per Bolund inte klaga på det. På det området
              har det blivit en väldigt fin uppgradering av kvinnorna, och det
              är viktigt.
            </seg>
            <seg n="9c856126">
              När det sedan gäller Konkurrensverket och upphandlingarna ser
              vi upphandlingar som något oerhört viktigt. Det är 600 miljarder.
              Framför allt är det viktigt att se till att upphandlingarna fungerar
              i kommunernas och de små och medelstora företagens verksamhet.
              Där har det inte fungerat tillräckligt bra, och det är vi överens
              om. Det måste till hårdare regler och hårdare styrning på de områdena.
            </seg>
            <seg n="6b63ca91">
              Upphandlingar måste delas upp på ett helt annat sätt så att småföretagarna
              får vara med och framför allt kan bjuda på olika byggprojekt och
              andra projekt. Jag tror att det är där de viktiga bitarna ligger
              – att organisera upp det.
            </seg>
            <seg n="fe953d4a">
              Själva kontrollen av Skatteverket fungerar jättebra. De har bra
              service, och de fattar sina beslut. Jag är inte särskilt orolig.
              Den här organisationen måste ha bra resurser.
            </seg>
          </u>
          <note n="67812932">
            Överläggningen var härmed avslutad.
          </note>
          <note n="7c5ab173">
            6 § Statsskuldsräntor m.m.
          </note>
          <note n="9ac1ffe2">
            Andre vice talmannen konstaterade att ingen talare var anmäld.
          </note>
          <note n="b5514d84">
            7 § Avgiften till Europeiska unionen
          </note>
          <note type="speaker" n="915ed917">
            Anf. 8 JOHNNY SKALIN (SD):
          </note>
          <u who="johnny_skalin_3e2441" xml:id="i-0076bcfd283457d7-0" n="16edd5bf">
            <seg n="48aba155">
              Herr talman! I dag fattar riksdagen beslut om en av statsbudgetens
              största utgiftsposter. Avgiftsposten till EU är nämligen nästan
              lika stor som kostnaden för hela det svenska rättsväsendet. Trots
              detta ser vi i dag endast två debattörer av riksdagens åtta partier,
              och trots detta ser vi en total enighet från Vänsterpartiet, Socialdemokraterna
              och Miljöpartiet till samtliga allianspartier.
            </seg>
            <seg n="39bc5321">
              Det enda parti som opponerar sig, som ifrågasätter, som kräver
              en diskussion och som kräver en förändring är Sverigedemokraterna.
              Anledningen till att vi gör det är mycket enkel: Vi vill varken
              delta i eller finansiera EU:s stormaktsambitioner och federalisering
              av Europa. Vi tror i stället på demokratiernas Europa. Vi tror
              att både vårt och varje medlemslands folk bäst känner till hur
              deras länder utvecklas på bästa sätt. Vi tror nämligen på frihet,
              vi tror på en öppen handel och vi tror på ett verkligt samarbete
              i stora gränsöverskridande frågor men i enighet och befriat från
              all form av överstatlighet.
            </seg>
            <seg n="6ca4391b">
              Kunde Sverige klara det före det svenska EU-inträdet finns det
              rimligen ingen anledning att tro att Sverige inte skulle klara
              det nu också. Kan Eftaländerna framgångsrikt klara detta ännu
              i dag kan också Sverige göra det. Faktum är att Eftaländerna inte
              bara har lägre arbetslöshet, lägre statsskuld, bättre sjukvård
              och överlägset högre sysselsättningsgrad, utan de ligger dessutom
              i en klass för sig vad gäller den förväntade livslängden. Livet
              i länderna utanför EU är i viktiga avseenden bättre, billigare
              och längre.
            </seg>
            <seg n="8840d597">
              Frågan var och en därför bör ställa sig är: Om livet utanför
              EU fungerar mycket bättre än inom, vilken funktion fyller då detta
              överstatlighetens EU? Vilken funktion fyller det att riksdagen
              under innevarande mandatperiod lagt grunden inte bara för ytterligare
              maktöverföring utan även för besluten att skapa nya federala institutioner
              för att rädda ett EMU som Sverige inte ens är och heller inte
              – i alla fall om man frågar folket – vill bli delaktigt i? Varför
              behöver Sverige överstatliga EU-myndigheter som Esma, EBA, EEAS,
              Eiopa, ESRB och ESM?
            </seg>
            <seg n="0f8efa03">
              Vad tjänar Sverige på att ha gett EU en gemensam arbetsmarknadspolitisk
              samordning och finansiering för ungdomsarbetslösheten så att de
              svenska skattebetalarna ska finansiera åtgärder mot ungdomsarbetslöshet
              i andra europeiska länder i stället för i Sverige? Har Sverige
              verkligen inte nog med utmaningar att ta hand om? Vill verkligen
              de svenska väljarna se den europeiska statsupplåningsmekanism
              som riksdagen gett mandat att upprätta? Och vill verkligen de
              svenska skattebetalarna genom denna facilitet i framtiden betala
              för andra länders statsupplåning och bankkriser?
            </seg>
            <seg n="0a8d6140">
              Om svaret på dessa frågor är nej, och om intresset ligger i att
              värna och försvara den svenska demokratin och det svenska självbestämmandet,
              borde riksdagen i konsekvensens namn strypa finansieringen av
              EU i stället för att fortsätta att pumpa in pengar till EU-kommissionen,
              eftersom inget av det skulle vara möjligt utan denna höga EU-avgift.
            </seg>
            <seg n="8b7bb87e">
              Men i stället har riksdagens samtliga övriga partier fattat politiska
              beslut som medfört att den svenska nettoavgiften till EU mellan
              1999 och 2007 vandrat från ett snitt på 12,4 miljarder kronor
              till en nettoavgift som i dag ligger på ungefär 27 miljarder kronor
              årligen. Ändå orkar inte fler riksdagspolitiker ta sig upp i talarstolen
              för att försvara sitt tillgrepp, vilket gör att man kan ställa
              sig frågan: Var har vi egentligen politikerna som säger att de
              tror på folket och som tror på att de svenska väljarna vet bäst?
            </seg>
            <seg n="d60acdc3">
              Herr talman! Jag tror på folket. Jag tror på demokratin. Jag
              tror på självbestämmande och jag tror på frihet. Det var dessa
              ingredienser och inga andra som en gång byggde Sverige starkt,
              och det är dessa ingredienser som bygger Sverige starkt även i
              framtiden. Jag tror därför att vi behöver mindre av EU, inte mer.
              Jag tror också att vi behöver mindre av EU-utgifter, inte mer.
              Den samlade riksdagen är uppenbarligen av annan uppfattning.
            </seg>
            <seg n="9d826380">
              Jag ställer mig därför bakom Sverigedemokraternas särskilda yttrande
              i betänkandet.
            </seg>
          </u>
          <note type="speaker" n="7de9a326">
            Anf. 9 PEDER WACHTMEISTER (M):
          </note>
          <u who="unknown" xml:id="i-525fa7aee4d97f4a-0" n="353c5cc0">
            <seg n="5f7f11d4">
              Herr talman! Jag vill börja med att yrka bifall till finansutskottets
              förslag i betänkandet.
            </seg>
            <seg n="97d6dfa8">
              Finansutskottet stöder liksom tidigare regeringens inriktning
              i budgetpolitiken i EU. Det innebär budgetrestriktivitet och en
              inriktning mot en reformerad och moderniserad EU-budget. Utskottet
              tillstyrker regeringens förslag till anslag och bemyndigande.
            </seg>
            <seg n="0beae625">
              Jag vill även tillönska herr talmannen en god jul.
            </seg>
          </u>
          <note n="67812932">
            Överläggningen var härmed avslutad.
          </note>
          <note n="e4af75f7">
            8 § Beslut om ärende som slutdebatterats den 17 december
          </note>
          <note n="9507aac0">
            Punkt 2
          </note>
          <note n="af701753">
            Punkt 3
          </note>
          <note n="b241c530">
            Punkt 4
          </note>
          <note n="6c779ba0">
            Punkt 5
          </note>
          <note n="bbe4cfff">
            Punkt 6
          </note>
          <note n="3227c485">
            Punkt 16
          </note>
          <note n="daf87d57">
            Övriga punkter
          </note>
          <note n="cedc4d1c">
            9 § Beslut om ärenden som slutdebatterats vid dagens sammanträde
          </note>
          <note n="ae762103">
            Ajournering
          </note>
          <note n="d6162f05">
            Kammaren beslutade kl. 9.48 på förslag av andre vice talmannen
            att ajournera förhandlingarna i 15 minuter för att ge finansutskottet
            möjlighet att sammanträda.
          </note>
          <u who="unknown" xml:id="i-a07a44b5e1d1e422-0" n="353c5cc0">
            <seg n="b09a7d07">
              Återupptagna förhandlingar
            </seg>
            <seg n="01ac6d77">
              Skriftligt svar på följande fråga hade kommit in:
            </seg>
          </u>
          <note n="738f6f90">
            Förhandlingarna återupptogs kl. 10.03.
          </note>
          <note n="fe26832e">
            10 § Bordläggning
          </note>
          <note n="7e589188">
            Följande dokument anmäldes och bordlades:
          </note>
          <note n="493c07b2">
            11 § Anmälan om frågor för skriftliga svar
          </note>
          <note n="13c54512">
            Följande frågor för skriftliga svar hade framställts:
          </note>
          <note n="85560da4">
            den 18 december
          </note>
          <note n="62195884">
            Elin Lundgren
          </note>
          <note n="62195884">
            Elin Lundgren
          </note>
          <note n="62195884">
            Elin Lundgren
          </note>
          <note n="2b8d590f">
            Anders Karlsson
          </note>
          <note n="2b8d590f">
            Anders Karlsson
          </note>
          <note n="ba34d8c0">
            Hans Olsson
          </note>
          <note n="ba34d8c0">
            Hans Olsson
          </note>
          <note n="6bb710fd">
            Peter Persson
          </note>
          <note n="9a32dde6">
            Jennie Nilsson
          </note>
          <note n="9a32dde6">
            Jennie Nilsson
          </note>
          <note n="75cf30b2">
            Jan Lindholm
          </note>
          <note n="d8549027">
            12 § Anmälan om skriftligt svar på fråga
          </note>
          <note n="85560da4">
            den 18 december
          </note>
          <note n="6bb710fd">
            Peter Persson
          </note>
          <note n="5b48488c">
            13 § Kammaren åtskildes kl. 10.03.
          </note>
          <note n="71269f0c">
            Förhandlingarna leddes av andre vice talmannen.
          </note>
          <note n="f262b0ef">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
