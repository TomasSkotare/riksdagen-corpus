<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--113</head>
          <docDate when="2013-05-19">2013-05-19</docDate>
        </div>
      </front>
      <body>
        <div>
          <note n="51b4af1d">
            ﻿
          </note>
          <note n="172db144">
            Riksdagens protokoll
          </note>
          <note n="c49666f0">
            2013/14:113
          </note>
          <note type="date" n="9deedf27">
            Måndagen den 19 maj
          </note>
          <note n="add50a78">
            Kl. 09:00 - 14:26
          </note>
          <note n="a129364a">
            1 § Justering av protokoll
          </note>
          <note n="2c4d3bcb">
            Protokollen för den 8, 9, 12 och 13 maj justerades.
          </note>
          <note n="a55b22f5">
            2 § Anmälan om återtagande av plats i riksdagen
          </note>
          <note n="f5bf0292">
            Andre vice talmannen meddelade att Linda Wemmert (M) skulle återta
            sin plats i riksdagen från och med den 24 maj, varigenom uppdraget
            som ersättare skulle upphöra för Gustav Schyllert (M).
          </note>
          <note n="fab4ea92">
            3 § Avsägelse
          </note>
          <note n="b73b3cb2">
            Andre vice talmannen meddelade att Linda Wemmert (M) avsagt sig
            uppdraget som suppleant i miljö- och jordbruksutskottet från och
            med den 24 maj.
          </note>
          <note n="f79b8647">
            Kammaren biföll denna avsägelse.
          </note>
          <note n="fc052da4">
            4 § Meddelande om aktuell debatt om FN:s klimatpanels senaste
            vetenskapliga rapport
          </note>
          <note n="829eb574">
            Andre vice talmannen meddelade att på begäran av Vänsterpartiets
            riksdagsgrupp skulle en aktuell debatt om FN:s klimatpanels senaste
            vetenskapliga rapport anordnas torsdagen den 5 juni kl. 12.00
            .
          </note>
          <note n="d848bc95">
            Från regeringen skulle miljöminister Lena Ek (C) delta.
          </note>
          <note n="4b2485d7">
            Den inkomna skrivelsen hade följande lydelse:
          </note>
          <note n="ae1a7576">
            Begäran om aktuell debatt med anledning av IPCC:s senaste vetenskapliga
            rapport
          </note>
          <note n="1cf06f9d">
            FN:s klimatpanel har presenterat sin vetenskapliga rapport om
            klimatförändringens påverkan på människor och ekosystem (WG2-AR5).
            Rapporten ger en tydligare bild av klimatförändringens omfattande
            konsekvenser för våra samhällen. Förra delrapporten kom i höstas
            (presenterades i Helsingfors) och fokuserade på det vetenskapliga
            underlaget för klimatförändringen. Denna rapport har klimatförändringens
            samhälleliga konsekvenser som huvudtema. Områden som berörs är:
            utbredningen av mer extrema väderhändelser, livsmedelsförsörjning,
            brist på färskvatten, risken för ökat antal våldsamma konflikter
            och krig, ökat antal s.k. klimatflyktingar, spridning av sjukdomar
            och ökad press på ekosystemen. Rapporten lägger också stor vikt
            vid behovet av anpassning till ett förändrat klimat. Stora delar
            av våra samhällen måste planeras om. Städer, infrastruktur och
            livsmedelsförsörjning måste i framtiden göras på ett sätt som
            klarar ett varmare klimat med förändrade förhållanden. Det här
            kommer att ställa mycket stora krav på det politiska systemet
            på lokal, nationell och global nivå.
          </note>
          <note n="32853af9">
            FN:s klimatpanel – IPCC – är världens mest robusta politiskt-vetenskapliga
            organ för att följa klimatförändringarna. Syftet med IPCC är att
            förse världens beslutsfattare med gedigna underlag för att klimatförändringarnas
            omfattande konsekvenser ska kunna hanteras av det politiska systemet.
          </note>
          <note n="53c69897">
            Den senaste rapporten pekar på långtgående konsekvenser av klimatförändringarna
            för våra samhällen och att tiden är knapp. Vänsterpartiet anser
            därför att en aktuell riksdagsdebatt med anledning av IPCC:s senaste
            vetenskapliga rapport ska genomföras. Detta för att riksdagen
            ska ges möjlighet att diskutera och för att riksdagen ska få besked
            om vilka åtgärder regeringen avser att vidta.
          </note>
          <note n="70befb7f">
            Hans Linde
          </note>
          <note n="cd5acb24">
            5 § Anmälan om uppteckningar vid EU-nämndens sammanträden
          </note>
          <note n="039cea1c">
            Andre vice talmannen anmälde att uppteckningar från EU-nämndens
            sammanträde onsdagen den 30 april hade kommit in.
          </note>
          <note n="464301b9">
            6 § Anmälan om subsidiaritetsprövning
          </note>
          <note n="c400fc3f">
            Andre vice talmannen anmälde att utdrag ur prot. 2013/14:33 för
            tisdagen den 13 maj i ärende om subsidiaritetsprövning av EU-förslag
            hade kommit in från arbetsmarknadsutskottet.
          </note>
          <note n="3340db15">
            7 § Anmälan om faktapromemorior
          </note>
          <note n="1bed6f0b">
            Andre vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note n="5d20d007">
            KOM(2014) 216
          </note>
          <note n="74e990e2">
            KOM(2014) 219
          </note>
          <note n="7ff6baae">
            8 § Ärenden för hänvisning till utskott
          </note>
          <note n="1601d6f8">
            Följande dokument hänvisades till utskott:
          </note>
          <note n="19d4460b">
            9 § Svar på interpellationerna 2013/14:350 och 390 om inbördeskriget
            i Syrien och destabiliseringen av läget i Mellanöstern
          </note>
          <note type="speaker" n="90f80d3f">
            Anf. 1 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-0" n="042c137d">
            <seg n="808ee151">
              Herr talman! Jabar Amin och Amineh Kakabaveh har frågat mig vad
              jag avser att göra till stöd för demokratisering och fred i syriska
              Kurdistan och inom EU och FN för att få ett slut på kriget, säkra
              finansiering av FN-appellen för Syrienkrisen, asyl för palestinier
              i grannländerna och stöd till säkerhetsrådets resolution 2139.
              Jag väljer att besvara interpellationerna i ett sammanhang.
            </seg>
            <seg n="a5cd4f27">
              Regeringen ser med största allvar på kriget i Syrien och den
              förstörelse och det lidande det orsakar för Syriens befolkning.
              Kriget och dess konsekvenser innebär också stora risker för Syriens
              grannländer. De rådsslutsatser som antogs av EU:s utrikesministrar
              den 14 april visar med all tydlighet att EU ser med oro på situationen.
            </seg>
            <seg n="9c2b8620">
              Konflikten i Syrien är komplex, och regionala motsättningar tar
              sig uttryck på marken i Syrien. För att åstadkomma ett slut på
              kriget måste därför de regionala nyckelaktörerna, inklusive Iran,
              involveras närmare i de politiska ansträngningarna. Sverige verkar
              internationellt för att så också ska ske.
            </seg>
            <seg n="27cebdd4">
              En annan orsak till att det internationella samfundet inte har
              lyckats agera kraftfullt för att stoppa konflikten och lidandet
              i Syrien är att Ryssland har lagt in sitt veto mot en resolution
              i FN:s säkerhetsråd samt förhindrat att förslag lagts fram i rådet
              genom att hota med sin vetorätt. Sverige och EU har enträget förordat
              en politisk lösning på konflikten och har därför gett ett entydigt
              stöd till Genèveprocessen. Detta arbete kommer att fortsätta.
            </seg>
            <seg n="ef733cde">
              Sverige var pådrivande för antagandet av en humanitär resolution
              i FN:s säkerhetsråd. Generalsekreterarens första rapport till
              säkerhetsrådet om den humanitära resolutionen 2139 visar på bristande
              efterlevnad. Det bör dock tydliggöras att resolutionen riktar
              sig till de stridande parterna, som bland annat beordras tillåta
              humanitärt tillträde och respektera den internationella humanitärrätten.
              De humanitära aktörerna kan inte beskyllas för att resolutionen
              inte efterlevs. FN-organen arbetar under svåra omständigheter,
              och exempelvis FN:s hjälporgan för palestinska flyktingar, Unrwa,
              har förlorat personal i Syrien. Sverige kommer fortsatt att vara
              pådrivande för att resolutionen följs upp i säkerhetsrådet.
            </seg>
            <seg n="72c31a8e">
              Den humanitära appellen för Syrien och den regionala responsplanen
              är båda fortsatt underfinansierade. Sverige och EU uppmanar kontinuerligt
              hela givarsamfundet att bidra och ser positivt på att Kuwait nyligen
              har utfäst 500 miljoner dollar. EU är sammantaget den största
              givaren till Syrienkrisen, och Sverige har bidragit med över 1
              miljard kronor i humanitärt bistånd sedan kriget bröt ut.
            </seg>
            <seg n="2b54d7af">
              Hanteringen av syriska flyktingar som kommer till Syriens grannländer
              är i första hand ett ansvar för myndigheterna i dessa länder.
              Det är av yttersta vikt att dessa länder följer det internationella
              regelverket och inte bryter mot principen om att en stat inte
              får utvisa eller avvisa en flykting dit dennes liv eller frihet
              kan hotas. Detta är något som EU kontinuerligt för fram i dialogen
              med grannländerna.
            </seg>
            <seg n="b334b4ee">
              FN:s flyktingorgan UNHCR arbetar särskilt med syriska flyktingar
              i regionen, och i Libanon och Jordanien verkar även Unrwa för
              att bistå palestinier. Sverige avser att fortsatt ha ett nära
              samarbete med dessa aktörer och kommer även i fortsättningen att
              följa utvecklingen avseende skyddet för flyktingar på flykt från
              Syrien.
            </seg>
            <seg n="570d1687">
              Jag vill även framhålla det faktum att Sverige är ett av de länder
              utanför regionen som tagit emot det största antalet palestinier
              på flykt från Syrien. Sedan krisen i Syrien inleddes har 11 500
              statslösa palestinier sökt asyl i Sverige, och en majoritet av
              dessa har flytt undan våldet i Syrien. Det är nästan lika många
              som de ca 13 000 palestinier som tagit sig från Syrien till Jordanien.
              Merparten av palestinierna, ca 52 000, har flytt till Libanon.
            </seg>
            <seg n="4da9ba21">
              Sverige verkar för en hållbar politisk lösning för hela Syrien
              och hela det syriska folket. Det är viktigt att även exempelvis
              kurdiska intressen representeras vid förhandlingarna i FN:s regi
              när dessa någon gång kan återupptas igen. Jag har uppmanat både
              regimen och oppositionen att anstränga sig för att nå ut till
              alla delar av den syriska befolkningen, även till dem som ännu
              inte kommit till tals.
            </seg>
            <seg n="e50bc57d">
              En politisk lösning måste bevara Syriens multietniska samhälle,
              vilket EU har arbetat för sedan konflikten bröt ut. Säkerhetsrådets
              resolution 2139 uppmanar också samtliga aktörer att vidta åtgärder
              för att skydda etniska, religiösa och konfessionella grupper.
              EU uttrycker i rådsslutsatserna från den 14 april återigen oro
              över de kristnas utsatta situation i Syrien.
            </seg>
          </u>
          <note type="speaker" n="88c7a988">
            Anf. 2 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-0" n="f8ac4078">
            <seg n="2f68012b">
              Herr talman! Låt mig börja med att tacka utrikesminister Carl
              Bildt för att han har kommit till riksdagen dels för att besvara
              interpellationen, dels för att föra en dialog om den västra delen
              av Kurdistan, Rojava.
            </seg>
            <seg n="c0787526">
              Utrikesministern vet mycket väl att det kurdiska folket i Syrien
              under det senaste halvseklet har betraktats som andra klassens
              medborgare, utrikesministern vet mycket väl att de har betraktats
              som utlänningar i sitt eget land och utrikesministern vet mycket
              väl att de har fråntagits många av sina legala rättigheter.
            </seg>
            <seg n="bd90146e">
              De kristnas situation kan inte heller ha undgått utrikesministern.
              De har betraktats som ett B-lag i ett land som de har levt i under
              tusentals år. Nu håller kurder, kristna och araber i ett område
              på att bygga fred och demokratiska institutioner. Det är i Rojava
              i den västra delen av Kurdistan. För drygt tre månader sedan var
              jag där själv under ett par dagar. Jag besökte Qamishlo, Amuda
              och Derek för att se situationen på nära håll. Där noterade jag
              att man håller på att bygga demokratiska institutioner. Där, till
              skillnad från i övriga Syrien, var det relativ fred. Där fanns
              det en överenskommelse över regiongränserna och de etniska gränserna.
              Där fanns det en vilja att se framåt och inte bara se till det
              akuta. Man såg till frågor om jämställdhet, om miljö, om tolerans
              och om en framtid tillsammans.
            </seg>
            <seg n="eefef032">
              Jag anser att det ligger i det internationella samfundets intresse
              att stödja en sådan positiv utveckling i en region där det råder
              ett ohyggligt krig. Överallt är det förstörelse, förutom i mer
              eller mindre en region. Då ligger det även i Sveriges intresse
              att stödja både freden och demokratiseringsprocessen i området.
              Utan stöd från det internationella samfundet finns det nämligen
              risk för kollaps även där.
            </seg>
            <seg n="1da3f83f">
              I det interpellationssvar som nyss gavs anser jag att det fattas
              en hel del. Det fanns förvisso en punkt som jag tycker att man
              bör betona. Det är kurdernas deltagande i de internationella förhandlingarna
              om Syriens framtid, som utrikesministern nämnde. Men det behövs
              betydligt mer från det internationella samfundet, och det behövs
              betydligt mer från Sverige.
            </seg>
            <seg n="16f6d69b">
              Min fråga till utrikesministern blir således: Vad avser Sverige
              att göra för att stödja både freden och demokratiseringsprocessen
              i västra delen av Kurdistan?
            </seg>
          </u>
          <note type="speaker" n="b03d59e7">
            Anf. 3 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-0" n="319c8429">
            <seg n="92167b20">
              Herr talman! Jag vill tacka utrikesminister Carl Bildt för svaret,
              för redogörelsen och också för de ansträngningar han försöker
              göra i ett oenat FN och i ett världssamfund som står helt handfallet
              inför kriget i Syrien som har pågått i snart fyra år. Det är inne
              på fjärde året nu.
            </seg>
            <seg n="27116cf6">
              Konsekvenserna är fruktansvärda för alla oskyldiga människor.
              Över 110 000 civila människor har dödats; 11 000 är bara barn.
              Många miljoner människor är också på flykt, även i sitt eget hemland.
              Dessutom nås mer än en tredjedel av befolkningen, ca 6,5 miljoner,
              inte av någon hjälp alls i områden som Bashar al-Asad inte har
              någon kontroll över. De människorna får inte någon hjälp, förnödenheter,
              medicin eller vatten trots att resolution 2139 har antagits enhälligt
              av hela FN. Men den fungerar inte eftersom regimen vägrar låta
              internationella organisationer komma in och ge hjälp. Det har
              vi fått veta från såväl internationella Rädda Barnen, Röda Korset
              och andra internationella organisationer som faktiskt är godkända
              och registrerade. Men de får inte komma in och ge sitt stöd.
            </seg>
            <seg n="08f596c1">
              Nyligen hörde jag att England försöker minska sitt bistånd till
              just FN med 20 procent eftersom det inte fungerar och inte når
              de människor som verkligen behöver. Det går i stället direkt via
              andra organisationer som kan ge hjälpen. Sverige är generöst och
              betalar, vilket är väldigt bra. Men jag tycker att om hjälp inte
              når de människor som mest behöver det, människor som svälter,
              måste vi i så fall också göra det villkorligt helt enkelt. Det
              finns områden som regimen belägrar och som har tagit emot bistånd
              där människor svälter.
            </seg>
            <seg n="814491e3">
              Interpellationen skrevs egentligen i mars. Då kom Amnesty International
              med en rapport om byn Yarmuk där människorna svalt och barn dog
              – vi såg en hel del hemska foton på nyheterna. Det innebär att
              det är ett jättestort problem att humanitär hjälp inte kommer
              fram trots att det finns en resolution som hela FN har skrivit
              under. Alla är eniga, men det fungerar ändå inte. Därför menar
              jag att det faktiskt behövs mer ansträngningar här, utrikesministern.
            </seg>
            <seg n="4f30244d">
              Sverige är en röst. Och Sverige skulle till exempel kunna börja
              med att påverka de nordiska grannländerna och sedan gå vidare
              till de länder som tycker som vi. Stormakterna sätter sina egna
              maktintressen före människors, barns, kvinnors, handikappades,
              de mest behövandes intressen. För att få en mer internationell
              lösning på kriget och konflikten i Syrien skulle vi kanske göra
              ännu mer kraftfulla insatser och göra frågan politisk. Jag håller
              fullständigt med om att det inte går att lösa på något annat sätt.
              Det är bra att utrikesministern också har uttryckt det och försöker
              pusha på. Men man måste göra det även med andra medel. Ensam går
              det inte men kanske tillsammans med andra.
            </seg>
          </u>
          <note type="speaker" n="84f1de13">
            Anf. 4 VALTER MUTT (MP):
          </note>
          <u who="valter_mutt_c20a58" xml:id="i-59c446d9f77b91e7-0" n="f606c277">
            <seg n="320f55d5">
              Herr talman! Jag vill tacka utrikesministern för svaret till
              interpellanterna.
            </seg>
            <seg n="80460f9a">
              Det är närmast ett mirakel att det i dagens Syrien finns en region,
              Rojava, där trevande steg mot demokrati och en fredlig utveckling
              nu tas. I ett land där en despotisk härskarfamilj har styrt med
              järnhand i snart ett halvsekel satsar man i Rojava, västra Kurdistan,
              på att decentralisera makten till självstyrande kantoner där också
              araber, assyrier och andra grupper som inte tillhör områdets kurdiska
              majoritetsbefolkning garanteras rättigheter. Här finns även för
              Mellanöstern ovanliga jämställdhetsambitioner. Exempelvis har
              det största partiet, PYD, en kvinnlig och en manlig partiordförande.
            </seg>
            <seg n="9bc74a84">
              Man ska givetvis inte romantisera utvecklingen i Rojava. Självfallet
              kan ingen i dag veta i vilken utsträckning dagens förhoppningar
              kommer att förverkligas. Däremot kan vi vara rätt säkra på att
              en positiv utveckling blir sannolikare om vi i Sverige och andra
              demokratiska länder lyssnar till de vädjanden om hjälp som nu
              kommer från Rojava. Själv fick jag möjlighet till ett mycket givande
              tankeutbyte med Saleh Muslim och Sinam Mohammad, två nyckelpersoner
              i ledningen för det nya autonoma Rojava, när de i februari besökte
              Sverige. De vädjade om allt från materiellt till politiskt stöd
              och underströk hur mycket det skulle betyda om inte bara den svenska
              staten utan även kommuner och civilsamhälleliga organisationer
              i vårt land engagerar sig i solidaritetsarbetet.
            </seg>
            <seg n="b445ffd1">
              Mot den bakgrunden skulle jag vilja fråga utrikesministern vilka
              konkreta steg Sverige och det svenska samhället skulle kunna ta
              för att stödja en positiv utveckling i Rojava.
            </seg>
            <seg n="6ba9c98a">
              Företrädare för FN har nyligen haft samtal med Rojavas ledning
              och öppnat dörren på glänt för ett engagemang från världsorganisationens
              sida. Bedömer Carl Bildt att Sverige och den svenska FN-delegationen
              skulle kunna vara pådrivande här?
            </seg>
            <seg n="fd0f8a83">
              Turkiet har reagerat starkt negativt på att få ytterligare en
              autonom kurdisk region som granne, och åtskilligt tyder på att
              den turkiska regeringen ger betydande stöd till al-Qaida-anknutna
              grupper som al-Nusra som bekämpar den sekulära ledningen för Rojava.
              Jag undrar därför om Carl Bildt är beredd att föra en aktiv dialog
              om detta med regeringen i Ankara.
            </seg>
            <seg n="cf9794e6">
              Många svenska kommuner har i dag ingått kommunala partnerskap
              med utomeuropeiska kommuner som finansieras med statliga medel
              ur Sidas budget. Den här sortens understatligt internationellt
              samarbete växer snabbt på många håll i världen och kan spela en
              betydande roll för att bygga relationer med samhällen i svårt
              dysfunktionella stater som till exempel Somalia och Syrien. Tror
              utrikesministern att detta kan vara ett sätt att nå fram till
              människorna i Rojava?
            </seg>
          </u>
          <note type="speaker" n="80eccf4c">
            Anf. 5 ANNIKA LILLEMETS (MP):
          </note>
          <u who="annika_lillemets_d743a3" xml:id="i-2ebc6b083c3a086f-0" n="0a8e2085">
            <seg n="ef5cc3f2">
              Herr talman! Jag vill tacka utrikesministern som har besvarat
              interpellanternas frågor och kommit hit för att debattera dessa
              oerhört viktiga saker.
            </seg>
            <seg n="f29a934f">
              För drygt ett år sedan reste jag, tillsammans med Amineh Kakabaveh,
              till gränstrakterna i sydvästra Turkiet där vi besökte flyktingläger
              och sjukhus. Vi besökte också ett flyktingläger inne i Syrien.
              Vi fick en liten glimt av det ofattbara, ohyggliga lidande som
              människor från Syrien utsätts för i sitt eget land eller som flyktingar
              i grannländer som en följd av den syriska regimens förtryck och
              våld mot den egna befolkningen. Förtrycket har lett till det fruktansvärda,
              blodiga och utdragna kaos som nu råder i landet. Sedan dess har
              det blivit ännu värre. Många fler har drabbats, och grundfrågorna
              kvarstår.
            </seg>
            <seg n="8d43f13f">
              Vad kan vi i Sverige göra för att hjälpa till att lindra lidandet
              och nöden och framför allt få till stånd en politisk lösning som
              sätter stopp för mördandet och möjliggör en fredlig framtid för
              Syriens folk?
            </seg>
            <seg n="c434ca8b">
              Det finns få ljuspunkter i mörkret, men utvecklingen i syriska
              Kurdistan, Rojava, är en. Som Jabar Amin och Valter Mutt berättade
              har man mot alla odds lyckats undvika den värsta förödelsen och
              börjat bygga upp samhället. Människorna där behöver naturligtvis
              stöd och hjälp från omvärlden för att komma vidare. Deras situation
              är svår och utsatt. De angrips av beväpnade islamistiska organisationer,
              och behovet av akut hjälp är stort. Inte minst behövs mat. Det
              är givetvis viktigt att också bistå i uppbyggnaden av demokratiska
              institutioner och ett i alla avseenden fungerande samhälle.
            </seg>
            <seg n="7467224c">
              Även jag skulle vilja be utrikesministern utveckla vad mer vi
              kan göra konkret, hur Sverige kan hjälpa till på bästa sätt med
              att bygga demokrati och en rättsstat. Det vore mycket intressant
              att höra. När det gäller den akuta nödhjälpen undrar jag hur vi
              just nu kan nå fram till Rojava med den.
            </seg>
            <seg n="91304bc7">
              Utrikesministern sade att Sverige verkar för en hållbar politisk
              lösning för hela Syrien och hela det syriska folket och att det
              är viktigt att också kurdiska intressen representeras vid förhandlingarna
              i FN:s regi när de återupptas. För att uppnå en varaktig fred
              krävs att hela den syriska befolkningen, kvinnor såväl som män,
              blir en självklar del i fredsprocessen och i att efter konflikten
              forma samhället. Även här är Rojava intressant då där faktiskt
              finns, som Valter Mutt nämnde, uttalade jämställdhetsambitioner.
            </seg>
            <seg n="5cce836d">
              Jag vill verkligen uppmana utrikesministern att inte glömma kvinnorna.
              FN:s resolution 1325, som antogs enhälligt av FN:s säkerhetsråd
              för 13 år sedan, slår fast att i fredsprocesser ska både kvinnors
              och mäns perspektiv beaktas. Det är en bindande resolution för
              alla medlemsländer. Det finns ytterligare en, 2122, som kräver
              att kvinnor ska delta i hela fredsprocessen och finnas med på
              alla beslutsnivåer för att både förhindra och lösa konflikter.
            </seg>
            <seg n="c54e0a9c">
              Jag undrar om utrikesministern kunde utveckla konkret på vilket
              sätt han kommer att verka för att kvinnor ska få sin givna plats
              i fredsprocessen framöver.
            </seg>
          </u>
          <note type="speaker" n="d4c36401">
            Anf. 6 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-1" n="042c137d">
            <seg n="92e304ec">
              Herr talman! Låt mig börja med den sista punkten. Vi gjorde betydande
              insatser i samband med den process som startade i Montreux, fortsatte
              i Genève och därefter dess värre inte resulterade i någonting.
              Vi gjorde det just för att se till att det blev kvinnlig representation.
              Jag hade separata möten med kvinnliga representanter av olika
              slag. Det var behjärtansvärt. Dess värre rann det skedet av fredsprocessen
              ut i sanden, men insatser gjordes.
            </seg>
            <seg n="1a8a3499">
              Den humanitära situationen är desperat, eller mer än desperat.
              Vi kan från svensk sida i alla fall säga att vi har gjort vad
              vi kunnat. Vore det möjligt för oss att göra mer skulle vi säkert
              göra det, men det är en situation där vi tyvärr helt enkelt är
              begränsade i möjligheterna. Det är en situation som till stora
              delar ligger utanför vår kontroll. Vi var pådrivande när det gällde
              att ta initiativ till det som så småningom, alldeles för sent,
              blev resolution 2139.
            </seg>
            <seg n="289282dc">
              Vi har varit ett av de ledande länderna när det gällt finansiellt
              bidrag till flyktingar dels i Sverige, för all del en mindre del
              av det hela, dels i närområdet och sedan i form av den konkreta
              humanitära hjälpen inne i Syrien. Där är svårigheterna, som påpekas
              i mitt svar och av interpellanterna, mycket betydande. De olika
              FN-organisationerna försöker komma fram, men det är klart att
              vårt stöd också ges genom andra.
            </seg>
            <seg n="5d982771">
              Låt mig nämna Internationella rödakorskommittén, som fortfarande
              har viss förmåga att operera över territoriet i dess helhet. Svårigheten
              är dels att regimen använder mat och hjälp som ett politiskt instrument,
              dels att splittringen mellan olika väpnade grupperingar inom oppositionen
              tilltar. Jag talade med en hjälporganisation som målande beskrev
              alla de förhandlingar de måste ha med olika organisationer i Aleppoområdet
              för att ta sig fram några enstaka kilometer och kunna ge den hjälp
              som människorna så väl behöver. Vi måste därför fortsätta ansträngningarna.
            </seg>
            <seg n="5acc1f17">
              Freden kan bara komma genom en politisk lösning. Det som inträffat
              sedan interpellationssvaret skrevs är att Lakhdar Brahimi dess
              värre har avgått. FN:s generalsekreterare Ban Ki Moon var i Helsingfors
              i onsdags och hade överläggningar, inte minst med statsministern,
              om den situation som nu råder och de överväganden som han gör
              för att försöka få i gång, kanske efter några veckor och kanske
              på ett något nytt sätt, någon typ av politisk process. Det finns
              ingen anledning att vara omedelbart optimistisk om man läser Lakhdar
              Brahimis avskedsord till säkerhetsrådet, men där finns vissa trådar,
              och det är det internationella samfundets skyldighet att göra
              sitt yttersta för att se vart de kan leda.
            </seg>
            <seg n="85c4d875">
              Så till situationen i de olika delarna, och då enkannerligen
              de kurdiska delarna i de östliga delarna av Syrien. Det är viktigt
              att ha med den kurdiska delen i fredsprocessen. Vi har verkat
              för det, men det är försett med vissa svårigheter. Sedan skulle
              jag nog säga att den bild av PYD som tecknas av debattörerna är
              lite åt det romantiska hållet. Vi ska inte glömma att det är en
              organisation som både varit allierad med och till viss del varit
              en del av PKK. Det vi nu ser är delvis en funktion av en överenskommelse
              med Asadregimen. Det är ingen tvekan om att PYD och Asad till
              stor del har varit i säng med varandra, om man kan använda det
              uttrycket, och de facto råder det vapenvila mellan dem.
            </seg>
            <seg n="c85c5cac">
              Om det är bra eller dåligt kan diskuteras, men då är vi tillbaka
              i den stora frågan, nämligen om vi ska göra fred med eller mot
              Asad. Svaret på den frågan kanske kan komma att påverka hur vi
              ser på utvecklingen i just den delen av landet.
            </seg>
          </u>
          <note type="speaker" n="76de50c9">
            Anf. 7 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-1" n="f8ac4078">
            <seg n="49022d43">
              Herr talman! Det finns en tråd i utrikesministerns svar som man
              skulle kunna bygga på, den om vikten av att även de kurdiska delarna,
              kurdiska representanter, representanter för Rojava, finns med
              i de internationella förhandlingarna om både Syriens framtid och
              framtiden för de olika regionerna. Där behövs ett aktivare ställningstagande
              från Sveriges sida. Jag har inte noterat att det finns.
            </seg>
            <seg n="8245f92a">
              Jag menar att det finns en hel del som Sverige skulle kunna göra.
              Man skulle till exempel kunna underlätta viseringarna för representanter
              för Rojava, vilket inte är fallet i dag. Jag noterar att många
              av de främsta företrädarna för Rojava nekats visum till Sverige.
              Det har varit ett önskemål från Rojavas representanter att underlätta
              visering till exempel för att kunna utbyta politiska åsikter och
              påverka regimen.
            </seg>
            <seg n="ee089572">
              Sveriges regering, utrikesministern och Utrikesdepartementet
              skulle i möten med representanter för Rojava definitivt kunna
              utbyta åsikter och påverka varandra. Man skulle kunna bidra med
              mer bistånd till byggandet av fred och administration av en rättsstat.
              Man skulle kunna protestera mot den blockad som västra Kurdistan
              utsätts för av Turkiet. Sverige skulle kunna öppna det konsulat
              eller kontor som en gång i tiden fanns i Aleppo, nu när hela landet
              mer eller mindre är i ruiner. Är det möjligt att öppna ett ambassadkontor
              eller ett konsulat i den del som fungerar i Syrien nu när ambassaden
              är flyttad till om det är Beirut?
            </seg>
            <seg n="1c75ba50">
              Det är några av de åtgärder som man definitivt skulle kunna vidta
              från Sveriges sida. Jag vill därför fråga utrikesministern: På
              vilket sätt skulle Sverige kunna gå vidare med dessa frågor? Är
              det möjligt på någon av punkterna? Jag tror att det skulle gynna
              både Sveriges och kurdernas intressen, liksom hela det syriska
              folkets intressen med alla de folkgrupper och religioner som där
              finns.
            </seg>
          </u>
          <note type="speaker" n="1d747aec">
            Anf. 8 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-1" n="319c8429">
            <seg n="d7225188">
              Herr talman! Det är väldigt problematiskt och inte trovärdigt
              om man kommit överens om en resolution och det sedan inte fungerar
              i FN. Det är svårt att tro på ett samfund som antagit en resolution
              som inte fungerar i praktiken.
            </seg>
            <seg n="438361b1">
              Frågan är då om man verkligen ska ge bistånd. Varför? Vem ska
              använda det om det inte går till Rojava, till de belägrade områdena
              eller till flyktingläger, exempelvis dem som Annika nämnde? Vi
              har redan varit i Syrien och i Turkiet. Jag var också för drygt
              ett år sedan i Kurdistan och Irak.
            </seg>
            <seg n="95a9cdbb">
              UN Womens nyaste rapport från förra veckan heter We just keep
              silent – vi håller bara tyst. Rapporten handlar om sexuella övergrepp,
              trakasserier, utnyttjande av barn och tvångsäktenskap. Man köper
              och säljer killar och tjejer i Kurdistan och Irak. Det är faktiskt
              också kurder som har flytt. Över 100 000 kurder finns inne i Irak.
              Jag har varit i ett av lägren. Ca 800 personer befann sig där.
            </seg>
            <seg n="ab202e1b">
              Den här rapporten bekräftar precis vad jag sagt. Jag hade en
              debatt med Carl Bildt här. Ett år har gått, men man har inte fört
              den här dialogen. Människor flyr för sina liv undan krig och död
              till grannländerna, och så ska de bli utsatta för de här formerna
              av förtryck. Hur kommer det sig? Det är helt oacceptabelt, och
              det måste stoppas. Jag hoppas verkligen att utrikesministern kommer
              att föra dialoger med KRG och den irakiska regeringen. Men det
              gäller också Libanon och Jordanien, där många är tvungna att sälja
              sina barn. Barnäktenskap finns inte. Det handlar bara om att sälja
              och köpa. De här människorna behöver stöd. De kan inte försörja
              sina barn.
            </seg>
            <seg n="56b635b7">
              Det här är en situation som också påverkar resten av världen.
              Människovärdet i sig är egentligen det viktigaste, men det hänger
              även ihop med vattenförsörjning, infrastruktur, medicin, mat och
              allt annat. Det finns mycket att säga om konflikten i Syrien,
              och man vet inte vilka delar man ska hinna med på de här minuterna
              i interpellationsdebatten. Men jag tror att det är totalt omöjligt
              att nå fred om man inte har med sig kvinnorna, kurderna och assyrierna/syrianerna.
            </seg>
            <seg n="b7eb3ddf">
              Jag vill nämna att advokaten Abgar Moshe gripits i Damaskus.
              Han är brorsa till den tidigare gripne Gabriel Moshe, som jag
              ställt en skriftlig fråga om till utrikesministern. Jag hoppas
              att utrikesministern tar upp den här frågan. Det är helt oacceptabelt
              att de här människorna grips på grund av sin etniska bakgrund
              och sin aktivism.
            </seg>
            <seg n="ee399dbd">
              Det finns jättemycket problematik i de olika delarna. Men för
              att kunna åstadkomma något när det gäller flyktingarnas situation,
              kvinnornas situation och kurdernas situation handlar det som jag
              sade tidigare helt enkelt om att prata med andra länder, diskutera
              och få ihop människor, länder och utrikesministrar som tänker
              som Carl Bildt och Sverige i den här frågan. Man kan inte ha belägring
              där också bara för att Asad är där. Det kan vara bra eller dåligt,
              men det är egentligen bättre att de är självständiga nu än att
              de ska behöva lämna sitt område för al-Qaida och andra organisationer.
            </seg>
          </u>
          <note type="speaker" n="6bdaf627">
            Anf. 9 VALTER MUTT (MP):
          </note>
          <u who="valter_mutt_c20a58" xml:id="i-59c446d9f77b91e7-1" n="f606c277">
            <seg n="6a5f2199">
              Herr talman! Nej, självfallet ska man inte romantisera utvecklingen
              i Rojava, vilket jag också betonade i mitt inlägg. Jag är enig
              med utrikesministern om detta. Men när jag har lyssnat på journalister
              som rest i området, statsvetare som specialiserat sig på den här
              delen av världen och för den delen nyckelpersoner som Saleh Muslim
              och Sinam Mohammad, som var i Sverige nyligen, har jag ändå slagits
              av att det finns ett dialogiskt förhållningssätt. Jag har inte
              mött något dogmatiskt förhållningssätt till de här frågorna. Det
              är det definitiva intrycket, i alla fall för mig.
            </seg>
            <seg n="a072c96a">
              Sedan är det klart att det ingås oheliga allianser i alla konflikter.
              Jag känner också till att det finns spekulationer om att ledningen
              för Rojava har något slags deal med Asadregimen. Men det är inget
              nytt under solen. Själve Winston Churchill sade under andra världskriget
              att han kunde försvara samarbetet med Sovjetunionen – åtminstone
              i underhuset, lade han till.
            </seg>
            <seg n="2dc79dc0">
              Jag fick inget riktigt konkret svar, tycker jag. Det innebär
              ändå en liten strimma av ljus att vi har en del av Syrien, detta
              helvete på jorden, där det är relativt fredligt, där det uppenbarligen
              går att göra någonting och där man vädjar om omvärldens stöd och
              utökade relationer. Det skulle vara intressant om utrikesministern
              kunde konkretisera lite mer vad vi skulle kunna göra för att efterkomma
              denna vädjan.
            </seg>
          </u>
          <note type="speaker" n="b57c8234">
            Anf. 10 ANNIKA LILLEMETS (MP):
          </note>
          <u who="annika_lillemets_d743a3" xml:id="i-2ebc6b083c3a086f-1" n="0a8e2085">
            <seg n="ca8b0283">
              Herr talman! Självklart vill inte heller jag romantisera det
              som pågår i Rojava. Jag vet inte allting om vad man tänker och
              tycker där. Men jag tycker ändå att man får gripa efter de halmstrån
              som finns. Finns det någonting litet att bygga på för att få i
              gång en demokrati och ett fungerande samhälle är det väl värt
              att försöka. Det gäller till exempel det Valter Mutt nämnde. Kan
              det kanske också finnas möjligheter att uppmuntra samarbete på
              kommunal nivå och så vidare? Människor är sig lika mest överallt.
              Man vill leva i fred, frihet och säkerhet. Kan någonting sådant
              vara möjligt? Men jag behöver inte upprepa det Valter Mutt har
              sagt.
            </seg>
            <seg n="d9d60d15">
              Jag vill passa på att lyfta fram en annan sak, och det gäller
              det humanitära. Det är bra att vi tar emot flyktingar, ger humanitärt
              bistånd och så vidare. Men jag fäster mig vid att utrikesministern
              säger att det främst är Syriens grannländer som har ansvar för
              hanteringen av de flyktingar som kommer dit. Visst är det så.
              Vi i Sverige och EU har dock ett ansvar att hjälpa dem, för det
              är en enorm, fullständigt övermänsklig uppgift de får ta på sig.
              Till exempel har Libanon, ett land med liten yta och fyra miljoner
              invånare, varav en majoritet är fattiga, tagit emot uppemot en
              och en halv miljon flyktingar, enligt Rädda Barnens chef som besökte
              riksdagen för en tid sedan. Det säger sig självt att det är ohållbart
              och att vi i resten av världen måste öka våra insatser och se
              till att de blir effektiva.
            </seg>
            <seg n="2ac2aecd">
              En konkret fråga som lyfts fram bland annat av hjälporganisationerna
              är hur det humanitära biståndet till flyktingarna i Syrien och
              dess grannländer bäst organiseras, inte minst från Sverige. De
              efterlyser en subregional strategi från svensk sida, det vill
              säga en strategi för hela området runt Syrien. Jag vill ta tillfället
              i akt att fråga utrikesministern om en sådan kommer att tas fram,
              även om det naturligtvis främst är biståndsministerns ansvar.
            </seg>
          </u>
          <note type="speaker" n="845a3552">
            Anf. 11 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-2" n="042c137d">
            <seg n="b4556431">
              Herr talman! Subregionala och regionala strategier arbetar vi
              med inom Europeiska unionen. Vi ska inte glömma att Sverige är
              finansiärer, men väldigt mycket av det operativa arbetet sker
              inom ramen för EU, FN respektive de internationella humanitära
              organisationerna. Sverige har inom EU-diskussionen betonat vikten
              av det regionala perspektivet i det vi gör. Det är väldigt viktigt,
              som påpekas.
            </seg>
            <seg n="47c6b79c">
              Det humanitära arbetet är väldigt krävande. Samtidigt som vi
              ger starkt stöd till de olika humanitära organisationerna mänskligt,
              politiskt och finansiellt ska vi vara medvetna om de mycket svåra
              utmaningar de står inför. Dock ska också sägas att hjälpen når
              fram till miljoner människor inne i Syrien. Med all rätt fokuserar
              vi på dem som inte får hjälpen och de problem som ännu inte är
              lösta. Men vi ska inte glömma att det trots allt sker ett oerhört
              hjälparbete som når väldigt många människor inne i landet. Det
              kan förefalla hopplöst, men det är inte alldeles så.
            </seg>
            <seg n="fd064c74">
              Angående de kurdiska delarna av landet vill jag berätta en liten
              anekdot som illustrerar problematiken. Jag talade med en ledande
              företrädare för den syriska oppositionen i samband med Montreuxsamtalen
              och frågade om det inte vore bra om även kurderna kunde sitta
              med där. Då svarade vederbörande att det vore väldigt bra och
              att de var välkomna, men att de skulle sitta på andra sidan bordet,
              på regimsidan. Detta illustrerar problemet med den syriska oppositionen
              i dess helhet. Vi ska inte splittra den, vi måste ena den. Den
              har splittrats för mycket. Det gäller också relationerna mellan
              kurderna, enkannerligen PYD – kurderna har många olika grupperingar,
              som påpekats – och de ledande grupperingarna i oppositionen i
              dess helhet. Vi ska inte segmentera Syrien för mycket. Vår ansträngning
              har varit att försöka ena den syriska oppositionen, inklusive
              den kurdiska komponenten.
            </seg>
            <seg n="63c69bc9">
              Det har varit svårt. Anklagelserna har farit fram och tillbaka
              genom luften. Jag ska inte gå längre än vad jag redan har gjort
              med anklagelser och vad som är bakgrunden till detta. Det är inte
              någonting som vi i detaljer kan ta ställning till, men vi kan
              notera att det är där som det avgörande problemet ligger.
            </seg>
            <seg n="1e8b8405">
              Det är viktigt att det sker en dialog med andra. Jag noterar
              att PYD-ledningen har varit i Ankara minst två gånger för överläggningar
              trots att kärleken mellan de två enheterna kanske inte har varit
              det mest påfallande genom historien. Samma gäller KRG i Erbil
              där spänningsförhållandet gentemot PYD är mycket påtagligt av
              skäl som vi alla är medvetna om.
            </seg>
            <seg n="8e74fd6e">
              Jag tror att vi ska hysa respekt för att det är de som måste
              sortera ut detta. Framför allt måste det ske i en större enighet
              inom den syriska oppositionen för att det ska vara möjligt att
              få en syrisk politisk överenskommelse. Jag skulle vara skeptisk
              mot svenska insatser som skulle kunna tolkas som att vi vill splittra
              Syrien ytterligare och att vi vill försvåra arbetet att ena den
              syriska oppositionen.
            </seg>
            <seg n="cd20acd4">
              När detta är sagt är det självfallet så att hjälparbete ska nå
              alla delar av Syrien och att hjälp når även dessa delar av Syrien.
              Men det ska inte ske enligt politiska kriterier utan efter humanitära
              kriterier. Hjälpen ska ges till de nödlidande människorna oavsett
              vilka de är och oavsett var de är i det krigshärjade Syrien.
            </seg>
            <seg n="23bd5ae7">
              Slutligen ser jag inte några möjligheter att utvidga vår diplomatiska
              representation inne i Syrien i dag. Det är tillräckligt besvärligt
              som det redan är. Vi har inte stängt ambassaden i Damaskus, men
              den är heller inte så hemskt öppen om jag ska vara alldeles ärlig.
              Några ytterligare steg i den delen tror jag inte att det finns
              förutsättningar att ta just nu.
            </seg>
          </u>
          <note type="speaker" n="0e3d0e6d">
            Anf. 12 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-2" n="f8ac4078">
            <seg n="1f813037">
              Herr talman! Utrikesministern använde sängmetaforen. Är det någon
              som har legat i säng med al-Asad-regimen är det många av västregeringarna
              inklusive Sveriges regering under fyra decennier. Jag tänkte bara
              påpeka det här.
            </seg>
            <seg n="69c53ade">
              Jag menar att det är bättre att utveckla området och regionen
              genom en vapenvila än att få sitt land och sin region ödelagda
              som i Aleppo. Det tror jag att även utrikesministern håller med
              om. Man vill inte ha krig utan någon form av överenskommelse så
              att man kan utveckla det som vi alla hoppas på. Det är en utveckling
              mot ett fredligare och ett mer demokratiskt Syrien i dess alla
              delar.
            </seg>
            <seg n="925654a8">
              Jag kan inte undgå att fråga utrikesministern: Handen på hjärtat,
              är det inte bättre att stödja ett område där det är mer eller
              mindre fred i stället för att säga att det är en romantisering
              att tala om det? Är det inte bättre att stödja ett område i stället
              för ett annat där kvinnorna är totalt frånvarande förutom i en
              region? Är det inte värt någonting?
            </seg>
            <seg n="6e388478">
              I ett område talar man aldrig om den framtida miljön och klimatet
              medan man i ett annat område säger att det är något viktigt som
              vi måste prioritera. Även om inte allting är perfekt och enligt
              den världsbild som utrikesministern vill ha borde det finnas någon
              skillnad. Utrikesministern borde se någon skillnad i att stödja
              ett område som i varje fall är på rätt väg till skillnad från
              alla andra områden i Syrien.
            </seg>
          </u>
          <note type="speaker" n="d2193420">
            Anf. 13 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-2" n="319c8429">
            <seg n="72ddeee5">
              Herr talman! Tack, utrikesminister Carl Bildt!
            </seg>
            <seg n="3859b729">
              Jag tänker säga något om de kurdiska delarna. Det är inte oproblematiskt
              med en regim som i årtionden har tagit ifrån det kurdiska folket
              sin identitet. Där har man i dag området för sig själv och har
              helt enkelt skapat den fred som är möjlig. Det är inte bara kurderna
              som sitter med regimen i överläggningar. Hittills har hela världen
              suttit med al-Asad, och också FN vill ha al-Asad på sin sida.
              Låt oss vara diplomater och göra det till en fråga för hela befolkningen.
            </seg>
            <seg n="75c9592a">
              Jag kan inte acceptera att bara för att de är där är de på al-Asads
              sida. Det finns ingen annan som knackar på dörren. Vad ska det
              kurdiska, assyriska och syrianska folket göra när de reser och
              behöver pass? Det finns en viktig aspekt i att de försöker. Qatar,
              Bahrain och Saudiarabien är diktaturer och mördar sina kvinnor,
              människor som är oliktänkande och arbetare. I stället för att
              ena sig med dem enar de sig med en regim i ett land där de i varje
              fall har medborgarskap. Det var en fråga.
            </seg>
            <seg n="3ac1401d">
              Den andra frågan handlar om flyktingarna. Jag hoppas verkligen
              att Sverige fortsätter att trycka på. Det handlar inte bara om
              Jordanien och Libanon, som har tagit emot miljoner. Det handlar
              om Grekland, Bulgarien och europeiska länder som behandlar flyktingarna
              illa. Jag hoppas att de ska pushas så att de tar emot lika många
              flyktingar som Sverige. Det är vad de behöver.
            </seg>
          </u>
          <note type="speaker" n="e17ebe60">
            Anf. 14 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-3" n="042c137d">
            <seg n="2fa4ac5c">
              Herr talman! Diskussionen illustrerar komplexiteten i den situation
              i Syrien som vi står inför. Jabar Amin säger: Är det inte bättre
              med vapenvila? Måhända, men det är en linje som hitintills avvisats
              av den syriska oppositionen.
            </seg>
            <seg n="fc633739">
              Då är vi tillbaka i den grundläggande frågeställningen: Ska man
              åstadkomma fred med eller mot al-Asad? Utan att ta ställning till
              det kan jag säga att hittills har det internationella samfundets
              linje varit att al-Asad ska ställas åt sidan. Det finns inget
              utrymme för honom.
            </seg>
            <seg n="2899ed32">
              Ett alternativ är att sluta vapenvila med honom på ett eller
              annat sätt. Det är en alternativ väg. Det är den väg som PYD mer
              har valt att gå. Låt oss inte glömma att i den delen av Syrien
              är det egentligen inte strider mellan PYD-styrkor och al-Asad-styrkor.
              Men vi har strider mellan PYD-styrkor och de syriska oppositionsstyrkorna
              som företräds av det syriska nationella oppositionsrådet. Det
              visar komplexiteten i det hela.
            </seg>
            <seg n="a6222ea3">
              Den inställning som måste vara vår grundläggande är Syriens enighet
              för alla dem som bor där. De kan vara kurder, alaviter, kristna
              – maroniter eller olika typer av kristna – sunni eller shia eller
              vad det än är. Enigheten för Syrien är avgörande för en långsiktig
              fred.
            </seg>
            <seg n="9de77fd7">
              Den enigheten måste grundläggas också under denna period. Därför
              tror jag att vi ska vara försiktiga med att ta steg som kan uppfattas
              som splittrande av Syrien. Vi ska verka för en enighet inom den
              syriska oppositionen. Det är lite det prismat man måste ha också
              i denna diskussion.
            </seg>
            <seg n="f08a9a16">
              Den humanitära hjälpen är självklar. Den ska ges efter humanitära
              grunder alldeles oavsett politiska hänsynstaganden. Det är bara
              så den har några förutsättningar att över huvud taget nå fram.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="e0fcb802">
            10 § Svar på interpellation 2013/14:408 om lagförslag som legitimerar
            pedofili och våldtäkt mot barn i Irak
          </note>
          <note type="speaker" n="a6cf299e">
            Anf. 15 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-4" n="042c137d">
            <seg n="9515ccd8">
              Herr talman! Amineh Kakabaveh har frågat mig om regeringens avsikter
              för att förmå Irak att avstå från att lagstifta om att tvinga
              minderåriga till giftermål. Amineh Kakabaveh har också frågat
              huruvida regeringen avser att ta upp frågan i internationella
              organisationer för att kraftsamla mot barnäktenskap i Irak och
              på andra håll i världen.
            </seg>
            <seg n="6ba96803">
              Jag delar helt och fullt Amineh Kakabavehs oro för det lagförslag
              (den så kallade Jaafarilagen) som diskuteras i Irak och som med
              nuvarande skrivningar riskerar att kraftigt begränsa flickors
              och kvinnors rättigheter. Förslaget skulle sänka åldern för giftermål
              för flickor från 18 till 9 år och kräva mannens tillstånd för
              att hustrun ska kunna lämna hemmet. Lagförslaget strider mot internationella
              konventioner om mänskliga rättigheter, bland annat FN:s barnkonvention
              och FN:s konvention mot diskriminering av kvinnor som Irak har
              tillträtt. Om lagförslaget träder i kraft i sin nuvarande form
              skulle det utgöra en allvarlig kränkning av de mänskliga rättigheterna.
            </seg>
            <seg n="a581a80c">
              Kontaktytorna mellan Sverige och Irak är många och ger goda möjligheter
              till politisk dialog om Iraks utveckling och respekten för mänskliga
              rättigheter. Regeringen följer frågan om denna lag noga och har
              vid flera tillfällen tagit upp den i bilaterala möten med irakiska
              företrädare såväl i Helsingfors som lokalt genom vår ambassad
              i Bagdad.
            </seg>
            <seg n="de3d2310">
              Därtill ger Sverige stöd till irakiska MR-organisationer, bland
              annat organisationer som arbetar med kvinnors åtnjutande av mänskliga
              rättigheter och som genom upplysningsarbete strävar efter att
              väcka insikt och opinion mot lagförslaget.
            </seg>
            <seg n="5a0af56c">
              Lagförslaget diskuteras i EU-kretsen och i kontakter med FN-organisationer
              på plats. Vi kommer även fortsättningsvis att samråda i frågan
              för att med gemensamma krafter arbeta mot lagförslaget.
            </seg>
            <seg n="008343c3">
              Vi tillhör de länder som i FN:s generalförsamling och i FN:s
              råd för de mänskliga rättigheterna driver förslag om internationella
              åtaganden i syfte att motarbeta barn- och tvångsäktenskap. Vi
              har även delat med oss av de steg och åtgärder som vi från svenskt
              håll har vidtagit för att förebygga denna form av äktenskap.
            </seg>
          </u>
          <note type="speaker" n="d3a20a9c">
            Anf. 16 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-3" n="319c8429">
            <seg n="635aea7c">
              Herr talman! Jag tackar Carl Bildt för svaret. Det är glädjande,
              och jag förstår – det är självklart – att Sverige har en röst
              och att Sverige har spelat en betydande roll. Till exempel när
              den ugandiska regeringen beslutade om anti-hbt-lagen agerade Sverige.
              Finansminister Anders Borg är inte i kammaren just nu, men han
              har varit där och gjort ett gigantiskt arbete.
            </seg>
            <seg n="c0849c88">
              Jag hoppas verkligen att Sverige på många olika sätt, precis
              som Carl Bildt redogör för, har goda kontakter, möten, relationer
              och bistånd till ett land som Irak. Vad skulle vårt bistånd göra
              om det inte skulle vara behjälpligt för de barn och kvinnor som
              till exempel inte får gå i skolan och som måste ha heltäckande
              hijab? Det finns inte något civiliserat samhälle som gifter bort
              nioåringar. Det finns ingen civiliserad människa som kan tycka
              att det är bra. Dess värre är det välutbildade människor som ligger
              bakom dessa förslag. De har massorna med sig.
            </seg>
            <seg n="fd33c123">
              Jag vill att utrikesministern ser detta i ett större sammanhang
              och i ett större perspektiv. Detta är en våg – en våg av kvinnofientliga
              krafter. I Iran har man till exempel också sänkt giftermålsåldern
              till att gälla nioåringar, fast för adoptivbarn. Den lagen har
              redan gått igenom. I Irak gick för inte så länge sedan – ett par
              år sedan bara – ett lagförslag om polygami igenom, även i det
              kurdiska parlamentet, med motiveringen att det finns många kvinnor
              vars män har dött i krigen eller att något annat har hänt familjerna.
              I den kurdiska riksdagen hade man denna motivering.
            </seg>
            <seg n="6a8f4283">
              Det finns alltså utbildade män, religiösa ledare och politiska
              ledare – de religiösa ledarna är politiska ledare – som driver
              detta. Därför är faran stor för att om detta går igenom går landet
              många år tillbaka, och det har det också redan gjort.
            </seg>
            <seg n="549da3e0">
              Nyligen läste jag i en artikel i The Guardian en beskrivning
              i samband med förslaget Jaafarilagen, som kom helt överraskande
              för alla kvinnor i Irak den 8 mars, den internationella kvinnodagen.
              Många befarar att om detta går igenom går man tillbaka till profetens
              tid, ca 1 600 år eller mer. I artikeln refererar man till – vilket
              tyvärr också stämmer – att under diktator Saddam förvärvsarbetade
              mer än 89 procent av de irakiska kvinnorna och att det i dag är
              mindre än 14 procent. Tolvåringar kunde då gå vidare i skolan.
              I dag slutar tyvärr tolvåringar skolan. Upp till tolv års ålder
              får de gå i skolan. Sedan måste de bära burka. Det finns ingen
              trygghet, och de kan bli kidnappade. Familjerna tillåter kanske
              inte heller att de går i skolan. Detta gäller också de kurdiska
              delarna.
            </seg>
            <seg n="372c6cf0">
              Jag har bott i Irak, och jag har varit där. Jag har aldrig sett
              så mycket förtryck mot kvinnor. Jag ser det som händer på gatan
              och i hemmet med hedersrelaterat våld, syra som kastas mot kvinnor,
              självmord och allt detta. Det sker på grund av det förtryck och
              den repression som finns från alla möjliga håll. Jag hoppas verkligen
              att vi sätter det här i ett större perspektiv.
            </seg>
          </u>
          <note type="speaker" n="361318e9">
            Anf. 17 ANNIKA LILLEMETS (MP):
          </note>
          <u who="annika_lillemets_d743a3" xml:id="i-2ebc6b083c3a086f-2" n="0a8e2085">
            <seg n="589b763f">
              Herr talman! Först vill jag tacka Amineh Kakabaveh för att hon
              står upp för hotade och utsatta barn och kvinnor genom att ställa
              dessa viktiga frågor till utrikesministern. Jag vill naturligtvis
              också tacka utrikesministern för att han har kommit hit för att
              diskutera dem i dag.
            </seg>
            <seg n="0baa6ad4">
              Jag trodde först inte att det var sant när jag fick höra talas
              om det lagförslag i Irak som vi talar om i dag – den så kallade
              Jaafarilagen. Det är något som hör hemma mer i en mardröm än i
              verkligheten. Men på fullt allvar föreslås nu att en lag ska införas
              i Irak som i ett slag skulle beröva barn och kvinnor deras mänskliga
              rättigheter. Det är en lag som bland annat skulle göra övergrepp
              mot barn lagligt genom att tillåta att flickor så unga som nio
              år får giftas bort. Den skulle tillåta våldtäkt inom äktenskapet,
              tillåta män att begränsa sina fruars rörelsefrihet och så vidare.
            </seg>
            <seg n="318d8d3d">
              Lagen är tänkt att gälla för den shiitiska majoriteten av Iraks
              befolkning. Den skulle bryta mot ett antal FN-konventioner som
              Irak har ratificerat, för att nämna några. Det handlar bland annat
              om barnkonventionen. Den strider även mot en artikel i landets
              egen konstitution som förbjuder diskriminering och olika behandling
              av landets medborgare grundad på exempelvis religion och kön.
            </seg>
            <seg n="fca2a0e2">
              Samtidigt öppnar konstitutionen, som antogs 2005, för att relationsfrågor
              kan få avgöras på religiösa grunder. Därav har detta varit möjligt.
            </seg>
            <seg n="1ec76dad">
              Enligt landets nu gällande familjelagstiftning från 1959 är det
              rättssamhället som är ansvarigt för relationsfrågor och familjelagstiftning
              – inte religiösa ledare. Det är en relativt progressiv lag. Till
              exempel är äktenskap tillåtet från 18 års ålder, och undantag
              kan bara göras i speciella fall – då för flickor och pojkar över
              15 år och efter domstolsbeslut.
            </seg>
            <seg n="0d0e3d27">
              Detta ledde till att barnäktenskap minskade över tid. Men tyvärr
              har trenden vänt, och en dramatisk ökning av unga flickor som
              gifts bort har skett i Irak. Det vore givetvis katastrofalt att
              legalisera detta. Lagförslaget har också väckt berättigat motstånd
              från många håll. Såväl irakiska som internationella kvinnorättsorganisationer
              och människorättsorganisationer, domare och inte minst religiösa
              ledare från både sunni och shia har protesterat. Framför allt
              är det många irakiska kvinnor som kämpar på ett modigt och beundransvärt
              sätt för sina barns och sina egna rättigheter. De behöver verkligen
              vår solidaritet och vårt stöd.
            </seg>
            <seg n="307a2e86">
              Nu gäller det att reagera och agera kraftfullt och att tala med
              hög och tydlig röst för dem som inte alltid kan göra sig hörda.
              Sverige har en tradition av att stå upp för mänskliga rättigheter
              i världen – en tradition som vi ska vara stolta över och leva
              upp till. Det är bra att utbildningsministern tar upp frågan om
              Jaafarilagen i bilaterala möten med irakiska företrädare. Det
              är bra att Sverige ger stöd till irakiska MR-organisationer. Men
              räcker det? Vad har det lett till hittills? Finns det mer att
              göra? Är det kanske dags att utrikesministern höjer tonen? Här
              duger ingenting annat än klarspråk – riktigt tydligt klarspråk.
              Det är, som Amineh Kakabaveh uttrycker det i interpellationen,
              barbari och legaliserad pedofili det handlar om.
            </seg>
            <seg n="22c4e3df">
              Vad händer egentligen på EU-nivå? Hur går det där? Räcker det
              att ta upp frågan på möten? Räcker det med verbala fördömanden
              eller uttalanden? Eller behövs det rent av något hot om något
              slags sanktioner när det handlar om så grova brott mot mänskliga
              rättigheter?
            </seg>
            <seg n="2e8a3e79">
              Sammanfattningsvis skulle jag vilja be utrikesministern konkretisera
              vad han har sagt och gjort hittills och vad han avser göra härnäst.
              Vad anser han behövs för att stoppa detta? Den irakiska regeringen
              har lämnat en proposition på lagen, men den har ännu inte beslutats
              om av parlamentet i Bagdad. Rimligen bör det gå att påverka den
              om trycket blir tillräckligt starkt.
            </seg>
          </u>
          <note type="speaker" n="1edf098b">
            Anf. 18 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-3" n="f8ac4078">
            <seg n="9995fde2">
              Herr talman! Den irakiska regeringen har antagit en proposition
              och skickat den till parlamentet. En regering som vi har kontakter
              med har alltså antagit ett lagförslag och skickat det till parlamentet
              – ett förslag som gör äktenskap med nioåringar legalt, och dessutom
              med flera.
            </seg>
            <seg n="620a39fa">
              Det är alltså äktenskap med flera barn. Denna regering har vi
              kontakt med. Tack och lov har parlamentet, på grund av att det
              har varit val, inte hunnit ta ställning till detta förfärliga,
              omänskliga lagförslag.
            </seg>
            <seg n="e3988f3f">
              Jag tycker att det är mycket bra att Sveriges utrikesminister
              klart deklarerar att vi protesterar mot detta och att det strider
              mot internationella avtal, överenskommelser och deklarationer.
              Men jag tycker att det behövs mer än att bara protestera här.
            </seg>
            <seg n="e29a9241">
              Det här är så unikt och förfärligt att man måste göra någonting
              annat än att bara protestera i några meningar i Sveriges riksdag.
              Man skulle till exempel kunna kalla den irakiska ambassadören
              till UD och lämna en protestnot. Man skulle kunna ta hem den svenska
              ambassadören från Bagdad ifall detta träder i kraft.
            </seg>
            <seg n="3d4a9403">
              Man måste kunna göra någonting mer än att protestera, både i
              Sverige och i EU men även på det internationella planet. Det här
              är helt upp och ned och så förfärligt att det inte kan accepteras.
              Det räcker inte att bara protestera i Sveriges riksdag. Jag tycker
              att Sveriges regering bör göra mer.
            </seg>
            <seg n="3d54a4d5">
              Min fråga till utrikesministern är: Skulle utrikesministern kunna
              konkretisera vad han tänker göra för att protestera mot detta?
              Det kan inte vara rimligt att man gifter sig med nioåringar.
            </seg>
          </u>
          <note type="speaker" n="db116057">
            Anf. 19 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-5" n="042c137d">
            <seg n="6917e724">
              Herr talman! Jag tror att den beskrivning som Amineh Kakabaveh
              ger av den allmänna utvecklingstendensen inte bara i Irak utan
              i regionen i nästan dess helhet i grova drag dess värre är riktig.
              Det är en mycket bekymmersam utveckling. Vi ser att de sekulära
              samhällena och de sekulära delarna av samhällena i regionen hamnar
              under ökat tryck. Det är någonting som självfallet bör bekymra
              oss och som bekymrar oss och bekymrar framför allt kvinnor i regionen
              i dess helhet. Vi måste försöka agera på olika sätt. Detta är
              en del av problematiken.
            </seg>
            <seg n="5a249b24">
              För att vara korrekt är det inte beslutat och förslaget inte
              sänt av regeringen till parlamentet ännu. Det är ett lagförslag
              som har tagits fram av ett parti med en mycket tydlig inriktning,
              förmodligen som en del i spelet inför det parlamentsval som hölls
              den 30 april. Nu pågår regeringsbildning i Irak. Det är viktigt
              att se till att det här lagförslaget aldrig kommer vare sig från
              regeringens bord eller på parlamentets bord eller framför allt
              inte ut ur parlamentsbyggnaden – om man nu ska uttrycka sig på
              det sättet. Såvitt jag förstår saknar det förankring i det shiitiska
              ledarskapet i an-Najaf, vilket kan vara viktigt i sammanhanget.
              Det här går helt enkelt för långt.
            </seg>
            <seg n="660f43cb">
              Därmed är det viktigt att utnyttja de möjligheter till dialog
              och påverkan som finns. Jag vet att frågan står mycket högt på
              dagordningen för FN:s särskilda representant i Bagdad – som jag
              råkar känna och som jag dessutom har haft kontakt med också i
              denna fråga – och självfallet inom den europeiska unionen.
            </seg>
            <seg n="39162e5d">
              Det pågår som sagt en regeringsbildning i Bagdad. Vad den kommer
              att sluta i vet åtminstone inte jag. Det är möjligt att någon
              annan vet, men jag vet inte det för ögonblicket. Det här är möjligtvis
              en av de spelbrickor som finns i sammanhanget.
            </seg>
            <seg n="bd5b6588">
              Jag kan försäkra att vi kommer att utnyttja de möjligheter som
              vi kan ha. Det kan ske bilateralt. Det kan ske genom den europeiska
              unionen och FN, som spelar en betydelsefull roll i Bagdad för
              att försöka att se till att lagförslaget icke kommer i närheten
              av att bli någon lag. Lyckas vi med det är bra, men det finns
              fortfarande anledning att vara bekymrad över den allmänna tendens
              som finns både i Irak och i regionen i dess helhet. Det kommer
              att krävas insatser från oss och andra under en lång tid framöver.
            </seg>
          </u>
          <note type="speaker" n="082cb667">
            Anf. 20 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-4" n="319c8429">
            <seg n="a9ac64ab">
              Herr talman! Tack, utrikesministern! Tyvärr måste vi bära den
              här oron med oss. Det är inte någonting särskilt roligt, kan man
              säga. Det är en väldigt svår situation för miljontals kvinnor
              i Somalia, i Nordafrika efter den så kallade arabiska våren, i
              Irak, i Iran och i Saudiarabien, för att nämna några.
            </seg>
            <seg n="790e475c">
              Det är vissa grupperingar, kan man säga, en enad religiös-politisk
              kraft som ligger bakom det hemska, fruktansvärda, omänskliga förslaget.
              Jag kan inte ens tala om barnäktenskap; det är helt enkelt pedofili.
              Det är legitimering av pedofili, pedofililag, våldtäkt på barn,
              inget annat.
            </seg>
            <seg n="51b6b93f">
              Vi vet hur situationen är för kvinnorna i Irak, som vi pratar
              om nu. Könsstympning förekommer, till och med i de kurdiska delarna.
              Man säger att över 80 procent av kvinnorna i byarna drabbas. I
              Egypten är det likadant, och i många delar av Afrika har det blivit
              mycket sämre på sistone. Det kommer kvinnor därifrån också hit,
              och därför måste vi verkligen på alla möjliga sätt försöka stoppa
              det här lagförslaget. Det kan hända att män åker tillbaka till
              Irak från europeiska länder och gifter sig med en nioåring, och
              det är fruktansvärt. Det berör även oss och vårt eget rättssystem.
              Det finns faror.
            </seg>
            <seg n="d98b08f6">
              Kvinnorna i Mellanöstern har kämpat hela sitt liv. I dag slängde
              en kvarts miljon kvinnor i Iran sin slöja i protest mot regimens
              barbariska lagar mot kvinnor. Jag menar att kvinnorna protesterar.
              De sekulära kvinnorna i muslimska länder kämpar för sina rättigheter.
              Men det är inte de som sitter i parlament. Det är inte de som
              stiftar lagarna. De få kvinnor som finns där är med regeringarna,
              med i detta system, för att kunna bli en del av det politiska
              systemet.
            </seg>
            <seg n="65b7aeec">
              Därför behövs mer än någonsin Carl Bildts och Sveriges röst,
              en samlad röst. Jag tror inte att det finns några länder, möjligen
              enstaka, som skulle tycka att det var okej med äktenskap med nioåringar.
              Därför finns det goda framtidsutsikter till att kunna samlas och
              enas kring detta och försöka få den irakiska regeringen att inte
              ta det här förslaget till parlamentet. Kommer det dit vet vi inte
              hur det blir. Vi kan inte den irakiska regeringens sammansättning
              ännu, men det kommer inte att vara några radikala utan reaktionära
              religiösa krafter, tyvärr. Det gäller också de kurdiska delarna,
              där man fick igenom polygami. Man hade en hel motivering för det.
            </seg>
            <seg n="58ea9081">
              När det gäller den irakiska konstitutionen hjälpte USA och västvärlden
              till. Jag kommer ihåg att under valrörelsen 2005 gav Dick Cheneys
              fru 50 miljoner dollar till alla kvinnoorganisationer i hela Irak
              för att de skulle propagera för den här konstitutionen. Det blev
              så att religionen är överordnad demokrati och rättssystem. Då
              finns det alltid en fara för kvinnor och barn, som är de mest
              utsatta.
            </seg>
          </u>
          <note type="speaker" n="cdb8e816">
            Anf. 21 ANNIKA LILLEMETS (MP):
          </note>
          <u who="annika_lillemets_d743a3" xml:id="i-2ebc6b083c3a086f-3" n="0a8e2085">
            <seg n="83850687">
              Herr talman! Det är sant att det håller på att bildas en ny regering
              i Irak. Förhoppningsvis minskar riskerna för att man får igenom
              det här lagförslaget. Vi hoppas verkligen att Sveriges regering
              och alla andra goda krafter i världen står upp och försöker stoppa
              det. Det här skulle naturligtvis få förödande konsekvenser för
              de irakiska barnen och kvinnorna. Men risken är också att mörka
              och bakåtsträvande krafter på andra håll inspireras att fara fram
              på liknande sätt.
            </seg>
            <seg n="f7c3ac26">
              Barnäktenskap är ett stort problem i många delar av världen.
              Jag såg en uppgift att ca 30 000 barn gifts bort i världen varje
              dag och att det skulle finnas i storleksordningen 111–113 miljoner
              barnäktenskap.
            </seg>
            <seg n="c0889395">
              Globalt sett är förlossningskomplikationer den vanligaste dödsorsaken
              för flickor mellan 15 och 19 år.
            </seg>
            <seg n="454e98f9">
              Givetvis skulle en sådan här lag också leda till ytterligare
              splittring i Irak mellan religiösa grupper, samtidigt som det
              riskerar att göra landet ännu mer instabilt och våldsamt, när
              vissa medborgare behandlas på ett sätt och andra medborgare på
              ett annat sätt.
            </seg>
            <seg n="6d973ce6">
              Det är klart att detta beror på fattigdom. Föräldrar kan drivas
              av fattigdom till att sälja sina små flickor, men en stor del
              av förklaringen är naturligtvis också den riktigt otäcka, grundlägganden
              synen på flickor och kvinnor som egendom som kan säljas och förbrukas.
              Det är där vi måste vara oerhört tydliga och tala ett riktigt
              starkt klarspråk.
            </seg>
            <seg n="cc3af60e">
              Jag hoppas verkligen att utrikesministern kommer att vara riktigt
              skarp och tydlig för dem som behöver höra det här.
            </seg>
          </u>
          <note type="speaker" n="8a52b802">
            Anf. 22 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-4" n="f8ac4078">
            <seg n="9a47d3b2">
              Herr talman! Jag välkomnar att utrikesministern är så tydlig
              i denna fråga. Men jag tror att det behövs mer än att vara tydlig,
              som jag sade i mitt förra inlägg. Tyvärr fick vi inte höra så
              mycket om konkretiseringar, mer än att vi tycker att detta är
              förfärligt.
            </seg>
            <seg n="0e1b0978">
              Även om valet ägde rum för några veckor sedan verkar det tyvärr
              som att det är samma regering och samma partier som ska bilda
              majoritet även i kommande regering. Problemet är inte, Carl Bildt,
              att det är ett parti som tycker så, utan att det var regeringen
              som antog en proposition. Det är regeringen som har tagit fram
              och antagit ett så förfärligt förslag, oavsett vilka partier som
              ingår i den koalitionen. Det är det som är problemet. Koalitionen
              består av många organisationer och partier. Hade det varit bara
              ett parti som hade tyckt så hade det varit en annan femma. Nu
              är det en regering som tycker så.
            </seg>
            <seg n="71ee99f8">
              Glädjande nog har många i Irak protesterat mot detta. I irakiska
              Kurdistan har man sagt tydligt och klart att man är emot detta.
              Kommer parlamentet att anta förslaget kommer man inte att tillämpa
              det i irakiska Kurdistan. Detta är mycket välkommet.
            </seg>
            <seg n="09985e2f">
              Vad jag hoppas av utrikesministern är lite mer konkretiseringar
              av vad Sverige är berett att göra. Har man över huvud taget fört
              en dialog med Iraks representanter i Sverige? Är man beredd att
              göra det och att skicka en signal i alla fall till en kommande
              regering? Vi har ju representanter för regeringen här. Är man
              beredd att göra åtminstone det lilla?
            </seg>
          </u>
          <note type="speaker" n="18488029">
            Anf. 23 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-6" n="042c137d">
            <seg n="4745d644">
              Herr talman! Jag vet inte om Jabar Amin lyssnade på mitt interpellationssvar.
              Svaret på en del frågor som han ställde fanns faktiskt i svaret.
            </seg>
            <seg n="c300c9fb">
              Jag noterar att Jabar Amin välkomnar att jag är mycket tydlig
              i frågan, men sedan vill han att jag ska vara mer än tydlig. Oppositionspolitikerns
              roll är ibland sådan, men tydlig är jag, mer än tydlig. Jag vet
              inte riktigt vad detta innebär, om jag ska vara alldeles ärlig.
              Tydliga är vi, och det ska vi fortsätta att vara.
            </seg>
            <seg n="e24300f9">
              Det finns tendenser i hela regionen. Amineh Kakabaveh nämnde
              hedersmord som ett annat fenomen som vi på olika sätt med de insatser
              som vi kan göra försöker att få bukt med. Har vi lyckats? Nej.
              Har vi räddat några? Ja. Ska vi fortsätta med all vår kraft? Absolut.
              Detta är ännu ett uttryck för de tendenser som finns.
            </seg>
            <seg n="d2d26c3d">
              Det handlar om att arbeta konkret i de konkreta fallen. Lagstiftningen
              är ett konkret exempel, och, som sagt, det står åtskilligt i interpellationssvaret
              om vad vi gör och vad vi avser att göra i den delen. Men sedan
              handlar det om ett långsiktigt opinionsbyggande, om att stödja
              kvinnoorganisationer, människorättsorganisationer samt verka för
              en öppning och modernisering av det irakiska samhället genom samarbete
              med omvärlden på olika sätt.
            </seg>
            <seg n="4cc4b359">
              Om dessa samhällen sluter sig inom sig själva och går tillbaka
              tusen år i tiden är det klart att vi då hamnar i en annan situation.
              Det gäller att på olika sätt ta dessa samhällen framåt. Där spelar
              det samarbete som vi har genom olika internationella organisationer
              – Förenta nationerna, Europeiska unionen och andra – en betydelsefull
              roll.
            </seg>
            <seg n="bb336805">
              Jag kan lova att vi kommer att fortsätta att vara mycket tydliga.
              Så mycket mer än så kan man inte lova.
            </seg>
          </u>
          <note type="speaker" n="51683244">
            Anf. 24 AMINEH KAKABAVEH (V):
          </note>
          <u who="amineh_kakabaveh_836342" xml:id="i-f1cab14985276a7b-5" n="319c8429">
            <seg n="cbe8ddc8">
              Herr talman! Tack, Carl Bildt. Jag välkomnar varmt och det är
              glädjande att utrikesministern lovar att denna lag inte ska gå
              igenom. Det hoppas vi verkligen att den inte gör.
            </seg>
            <seg n="968c2bfe">
              USA är ett land som stöder den här regeringen, eller har stött
              i alla fall. Det är tack vare USA som den här regeringen kom till
              makten. Shiiterna vill nu också ha sharialag. Iran gör sitt yttersta
              för att det ska bli precis som i Iran; det vet vi. Därför är det
              viktigt att utrikesministern pratar med Obama, Ban Ki Moon och
              med Catherine Ashton, som är engagerad i många människorättsfrågor
              direkt när det gäller Iran och många andra länder.
            </seg>
            <seg n="0dbb9380">
              Jabar Amin menade att man ska vara mer konkret och gärna diskutera
              det i EU. Det är väldigt viktigt att man via diskussioner kan
              föra fram sina egna förslag och det som kommer att gå igenom.
              Rent konkret kan man ta till exempel telefonluren och ringa upp
              eller skriva att det nu är allvar. Den regering som kommer att
              bildas är samma människor och partier som har kommit med det här
              lagförslaget.
            </seg>
            <seg n="c1c365a2">
              Det finns ju en fara. I Jemen, till exempel, har man infört detta.
              Det var där som den åttaåriga tjejen dog av inre blödningar på
              bröllopsnatten – man kan faktiskt kalla det för våldtäktsnatten.
              Det är så fruktansvärt.
            </seg>
            <seg n="489a4cd2">
              Nu är Anders Borg här också. Jag hoppas att både han och utrikesministern
              gör detta till en fråga där Sveriges röst kommer att höras för
              att man ska kunna hjälpa dessa flickor.
            </seg>
          </u>
          <note type="speaker" n="2ced18a6">
            Anf. 25 Utrikesminister CARL BILDT (M):
          </note>
          <u who="unknown" xml:id="i-b90a8d47354d3c2b-7" n="042c137d">
            <seg n="df10720d">
              Herr talman! Jag har egentligen inte mycket att tillägga efter
              Amineh Kakabavehs senaste inlägg. Jag tror att vi i allt väsentligt
              är eniga, både om hur förfärligt detta lagförslag är och om vikten
              av att utnyttja de möjligheter som vi har att påverka just detta.
              Vi ska verka långsiktigt för en bättre ställning för kvinnor och
              barn och andra utsatta grupper i irakiska och andra samhällen
              där de tendenser som vi har diskuterat under dagens debatt dess
              värre har blivit starkare under senare år. Jag tackar alla för
              debatten!
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="bc096aba">
            11 § Svar på interpellation 2013/14:338 om den digitala industrin
          </note>
          <note type="speaker" n="4d2f8c17">
            Anf. 26 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-8" n="042c137d">
            <seg n="064e88ae">
              Herr talman! Hannah Bergstedt har frågat mig om jag och den svenska
              regeringen är beredd att pröva samma väg som den finska regeringen
              och låta den digitala industrin omfattas av samma energiskatt
              på el som tillverkningsindustrin.
            </seg>
            <seg n="f0d3eaff">
              Regeringen arbetar löpande med att generellt förbättra villkoren
              för företagande och investeringar i Sverige. Genom stärkt konkurrenskraft
              skapas förutsättningar för fler jobb. Regeringen har sänkt såväl
              bolagsskatten som arbetsgivaravgifterna och egenavgifterna. Den
              svenska konkurrenskraften och det svenska företagsklimatet rankas
              också högt i internationella jämförelser. Arbetet för att förbättra
              villkoren för företagen omfattar även informations- och kommunikationsverksamhet.
              Vi följer därför noga utvecklingen på området och ser kontinuerligt
              över vilka möjligheter det finns att förbättra dessa och andra
              företags villkor.
            </seg>
            <seg n="c3dd1301">
              Regeringen anser att det är viktigt med en modern och hållbar
              energiskatt på el. Det är viktigt att erbjuda företagen långsiktiga
              villkor, inte minst genom att uppfylla unionsrättens krav men
              även genom att höjd tas för förändringar av företagandet över
              tid.
            </seg>
            <seg n="a974075b">
              Samtidigt är det viktigt att komma ihåg att energiskatten på
              el är en betydande inkomstskälla för staten och styr hushåll och
              företag mot en effektivare elanvändning. Det är därför nödvändigt
              att beakta det finansieringsbehov och de effekter för exempelvis
              basindustrin och energieffektivisering som en förändring av beskattningen
              skulle medföra. Frågan om beskattningen av elintensiva tjänsteföretag
              bereds för närvarande inom Regeringskansliet. Jag avser inte att
              föregripa denna beredning.
            </seg>
          </u>
          <note type="speaker" n="454d3020">
            Anf. 27 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-ff08ea8d8308dcd0-0" n="880052c3">
            <seg n="187deb46">
              Herr talman! Tack, finansministern, för svaret!
            </seg>
            <seg n="d4f19868">
              Jag delar givetvis ministerns uppfattning om vikten av korrelation
              med unionsrätten och långsiktigheten för företagandet. Men med
              det svaret blir det lite märkligt med de två propositioner på
              energiområdet om kvotplikt och mikroproducerad el som regeringen
              har lagt fram och sedan i slutskedet fått dra tillbaka eller skjuta
              upp – ett misslyckande på båda de punkter som enligt svaret är
              väldigt viktiga.
            </seg>
            <seg n="197a3214">
              Ministern lyfter också upp vikten av stabila finanser för statskassan,
              och som socialdemokrat delar jag självklart den uppfattningen.
              Eftersom vi har stora investeringar på utbildningssidan och infrastruktursidan
              och har näringslivssatsningar ser vi det som särskilt viktigt.
            </seg>
            <seg n="64372941">
              På tal om stabila finanser förutsätter jag att den sänkta bolagsskatten
              syftar till att öka Sveriges konkurrenskraft. Men det har i sin
              tur lett till att våra grannländer är med i ett race to the bottom
              när det gäller bolagsskatten, och Sverige är nu inne i den tävlingen.
              Hur ger detta egentligen stabila förutsättningar?
            </seg>
            <seg n="dae0ded3">
              Vi kan jämföra oss med grannlandet Finland, som nu har både lägre
              bolagsskatt och lägre energiskatt, och det är ett av skälen till
              att jag ställer interpellationen. Finland har gått före Sverige
              och vill låta en lägre energiskatt omfatta den digitala industrin,
              vilket gör att vi redan nu märker att blickarna på de investeringar
              som ska göras vänds mot Finland.
            </seg>
            <seg n="85c1f3bd">
              Energiskattens betydelse för stabila finanser tar ministern också
              upp i svaret. Men om ingenting görs riskerar etableringarna i
              stället att hamna i något av våra grannländer, vilket innebär
              att vi får färre jobb och inte ökar våra skatteintäkter.
            </seg>
            <seg n="8a419c7a">
              Etableringen av Facebook har haft stor betydelse för ett län
              som Norrbotten, där stort fokus ligger på gruv- och skogsindustri.
              Att komplettera detta med ny och växande industri ger en bredare
              arbetsmarknad, som kräver andra kompetenser. Ett strategiskt branschprogram,
              som vi har efterlyst, som koncentrerar sig kring de förutsättningar
              som behövs och ytterligare utvecklar den verksamhet som etablerats
              skulle ha stor betydelse för Norrbotten men också för hela landet.
            </seg>
            <seg n="a9b22b86">
              Vill man bryta massarbetslösheten och långtidsarbetslösheten
              som biter sig fast tror jag att man behöver syna varje tillfälle
              att förverkliga satsningar inom framtidsbranscher – den digitala
              industrin är faktiskt en sådan. Visste finansministern till exempel
              att det här är den största enskilda investeringen i Luleåregionen
              sedan järnverket 1941?
            </seg>
            <seg n="b94ddf2b">
              I dag är den digitala industrin begränsad till ett antal datacenter
              som förbrukar i storleksordningen 1–10 megawatt. Facebook kommer
              fullt utbyggt i Luleå att förbruka ungefär 120, vilket ska jämföras
              med SSAB, som tillhör basindustrin, som förbrukar i storleksordningen
              80–90.
            </seg>
            <seg n="06a81f22">
              Det är klart att det kommer att ha betydelse för etableringen
              och utvecklingen hur vi betraktar de långsiktiga förutsättningarna
              för den digitala industrin. Jag skulle gärna vilja höra vilken
              bild finansministern har av den digitala industrins utveckling
              i Sverige. Kan inte ministern använda en del av sitt inlägg till
              att ge oss sin syn på detta: Vilken utvecklingspotential ser regeringen?
              Hur tänker regeringen agera för att etableringen ska hamna i Sverige?
            </seg>
          </u>
          <note type="speaker" n="a7371651">
            Anf. 28 LENA ASPLUND (M):
          </note>
          <u who="lena_asplund_a296b2" xml:id="i-cf24c852c98f2503-0" n="89b58cd6">
            <seg n="9a12667f">
              Herr talman! Det är två frågor som jag vill att Hannah Bergstedt
              ska svara på.
            </seg>
            <seg n="175bc0a2">
              Den första gäller de uteblivna skatteintäkterna: Var tänker Socialdemokraterna
              ta dem? Vilken skatt vill man höja i stället? Det handlar ju om
              en hel del pengar.
            </seg>
            <seg n="84b0474f">
              Den andra frågan gäller energitillgången i Sverige vid ett eventuellt
              samarbete med Miljöpartiet och en snabbavveckling av kärnkraften:
              Var ska all den energi tas som behövs i den energiintensiva tjänstesektorn?
              Om vi skulle avveckla kärnkraften får vi en helt annan konkurrenssituation
              mot Finland, som i dag bygger nya kärnkraftverk.
            </seg>
            <seg n="34468f6b">
              Jag tittade precis på Nord Pool. I dag exporterar Sverige lite
              energi till Finland. Men om vi skulle snabbavveckla ett antal
              kärnkraftverk skulle vi i framtiden behöva importera dyrare el,
              och kanske smutsigare el. Det skulle ha stor påverkan på vårt
              energipris. Då har inte 10 eller 12 öre i energiskatt speciellt
              stor betydelse. Det känns lite grann som en fråga om påvens skägg,
              där man försöker flytta fokus från en fråga till en annan.
            </seg>
            <seg n="ea56e475">
              Frågan är: Vad händer? Vad händer över huvud taget med vår elintensiva
              industri vid en eventuell kärnkraftsavveckling? Hur tänker Socialdemokraterna
              hantera den frågan med ett samarbetsparti – om det nu är det –
              som vill avveckla fort och snabbt?
            </seg>
          </u>
          <note type="speaker" n="d6244cd7">
            Anf. 29 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-c2990c18d178cf51-0" n="5bedb4b1">
            <seg n="ef974e54">
              Herr talman! Det är en mycket viktig fråga som Hannah Bergstedt
              lyfter upp i sin interpellation. Det handlar om nya jobb och tillväxt.
              Det handlar om nya jobb och tillväxt i hela Sverige, även om mycket
              av detta handlar om jobb uppe i de norra delarna av vårt land.
            </seg>
            <seg n="a9e4676a">
              Det handlar om stora fysiska investeringar. Det ger givetvis
              väldigt många jobb i samband med att investeringsbesluten tas,
              och det är ett betydande antal anställda på dessa företag. Sedan
              kan detta medföra andra stora mervärden. Det handlar om att bygga
              upp teknikkluster kopplat till de universitet som vi har där uppe
              och nya tjänster och produkter. Det här är ingenting som ska förringas.
            </seg>
            <seg n="4e70ba5b">
              Energiskatter har faktiskt betydelse för jobben, och energiskatter
              har betydelse också för tillväxten. Vi har lägre energiskatter
              för vår industri, och det här är samma sak – det är en digital
              industri.
            </seg>
            <seg n="01c09d4d">
              Jag blir givetvis glad när finansministern säger att ärendet
              bereds för närvarande. Men jag vet att frågan har varit känd under
              ett par års tid, även på Finansdepartementet och Näringsdepartementet.
              Denna senfärdighet kan innebära att jobben går förbi oss. Vi ser
              det som händer i Finland, och det handlar om ett race to the bottom,
              precis som Hannah Bergstedt säger.
            </seg>
            <seg n="ca6723ef">
              Min fråga till finansministern är: Finns det inte någon diskussion
              över huvud taget på nordisk nivå kring förutsättningarna för den
              här typen av industri? Finns det inte någon diskussion över huvud
              taget om gemensamma skattesatser på olika områden? Eller kör man
              bara landskamper? Är det så att man träffas, har fina middagar
              och gör fina deklarationer, och sedan är det landskamper bakom
              skynkena?
            </seg>
          </u>
          <note type="speaker" n="27d6effd">
            Anf. 30 KATARINA KÖHLER (S):
          </note>
          <u who="katarina_kohler_c6b83a" xml:id="i-23f2e4236298dbcb-0" n="47ab5396">
            <seg n="c30123a1">
              Herr talman! Jag ska fortsätta där mina kamrater slutade, och
              en del har redan sagts.
            </seg>
            <seg n="49d038a5">
              Stora internationella företag visar sitt intresse för att etablera
              sig i Sverige, och kanske särskilt i norra Sverige. Jag ställde
              en skriftlig fråga till finansministern i januari, och han svarade
              att Sverige genom det svala klimatet, stabil elproduktion, driftssäkra
              elnät, ett väl utbyggt fiberoptiskt nät och så vidare kan vara
              av intresse för dessa internationella företag. Han nämnde Facebook
              som ett företag och förekomsten av mindre företag inom sektorn
              som visar intresse.
            </seg>
            <seg n="40a10e51">
              Det handlar i dag om intresse från företag som inte är speciellt
              små. Jag skulle vilja säga det motsatta: Det är väldigt stora
              internationella företag som visar intresse för att etablera sig.
            </seg>
            <seg n="34fe0b8a">
              Det ger som Sven-Erik Bucht säger mängder av jobb under uppbyggnadstiden.
              Det investeras enorma summor pengar i etableringarna.
            </seg>
            <seg n="489ec3a3">
              Men det finns ytterligare skäl till att överväga att göra mer
              för att de här företagen ska välja Sverige, i det här fallet helst
              norra Sverige. Det handlar om synen på Norrland, framför allt
              övre Norrland.
            </seg>
            <seg n="13050ff6">
              I dag säger alla politiska partier att hela Sverige ska leva,
              och vi har med olika förslag och diskussioner talat om hur man
              skulle kunna göra norra Sverige mer attraktivt. Företagen som
              av de skäl som ministern själv nu räknar upp vill komma och etablera
              sig där uppe ger ett enormt mervärde för regionen och naturligtvis
              för Sverige i stort.
            </seg>
            <seg n="1475d492">
              Att visa att man kan etablera nya satsningar uppe i norr ger
              jobb, men det ger kanske framför allt en mer positiv syn på Sverige
              och norra Sverige om man på det här sättet etablerar nya företag.
              Universiteten skulle få mycket större möjligheter till forskning
              och utveckling på de här områdena. Det skulle också generera fler
              företag i branschen och i angränsande branscher, som förmodligen
              skulle ha stort intresse av att ligga nära stora digitala tjänsteindustrier.
            </seg>
            <seg n="719825d3">
              I svaret som jag fick av ministern i januari efter det att jag
              hade ställt min fråga säger han att han i nuläget inte är beredd
              att föreslå några ytterligare åtgärder. Det känns för mig som
              att man har gett upp. Det finns annat än skattesänkningar för
              löntagare som skulle kunna generera mycket mer för vårt samhälle
              i stort.
            </seg>
          </u>
          <note type="speaker" n="a36d0889">
            Anf. 31 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-9" n="042c137d">
            <seg n="4e87f382">
              Herr talman! Jag tycker inte att vi ska vara naiva i fråga om
              vilken värld vi lever i. Det internationella konkurrenstrycket
              har hårdnat, och det har hårdnat betydligt. Vi ser det i de diskussioner
              som nu förs om svenska läkemedelsbolag, och vi ser det på andra
              områden.
            </seg>
            <seg n="c7795d0d">
              Det är en globalisering som präglas av två drag. Det ena är att
              allt fler människor kliver in i världshandeln och därmed i världsproduktionen.
              Det sätter press på industrijobben. Industrins konkurrenskraft
              i Sverige urholkas långsiktigt, givet att produktion växer fram
              i lågkostnadsländer framöver.
            </seg>
            <seg n="eb28f173">
              Det andra, som kanske är lite nytt, är att konkurrensen också
              på FoU-sidan blir allt hårdare. Det är alldeles uppenbart att
              även jobb som vi trodde var säkra i Sverige inte längre är så
              säkra som man skulle ha kunnat hoppas och tro.
            </seg>
            <seg n="bf76f9fa">
              Det här har regeringen mött med en väldigt offensiv strategi.
              Vi har sänkt bolagsskatten, infört expertskatt, lättat på inkomstskatterna,
              minskat regelbördan, gjort dramatiska höjningar av forskningsanslagen
              och förstärkt fördelningsmekanismerna för forskningsanslag så
              att de i större utsträckning går till våra mest framgångsrika
              forskningsinstitutioner.
            </seg>
            <seg n="014c7810">
              Låt oss bara minnas att Socialdemokraterna till alla de här förslagen
              har sagt nej, nej, nej, nej, nej. Med en socialdemokratisk politik
              undrar jag om vi ens hade haft de diskussioner vi i dag har om
              att Sverige ändå kan stå sig i fråga om konkurrenskraft.
            </seg>
            <seg n="1396bb72">
              Den typen av frågeställningar som vi sett de senaste dagarna
              när det gäller till exempel bolagsskattesatsen har alltså tydlig
              betydelse. Hade man gått på Socialdemokraternas linje hade den
              diskussionen varit avslutad. Då hade vi alltså varit utan konkurrenskraft
              i det här läget. Det är klart att det är djupt bekymmersamt för
              Sverige.
            </seg>
            <seg n="6ae21b02">
              Den stora frågan för svensk industri, framför allt för svensk
              basindustri, är vart en eventuell rödgrön konstellation skulle
              ta vägen med kärnkraften. Det råder inget tvivel för den som har
              sett de besked som har lämnats: Man vill gemensamt sätta upp väldigt
              långtgående mål för förnybar energi. KI:s beräkningar – alltså
              inte regeringens beräkningar utan KI:s – indikerar prishöjningar
              på elen med mellan 15 och 30 procent. I praktiken skulle det innebära
              en baklängesavveckling av svensk kärnkraft.
            </seg>
            <seg n="1b1d67b3">
              Därtill har inte minst Miljöpartiet tillsammans med Vänsterpartiet
              långtgående krav på att snabbavveckla kärnkraften och att också
              skärpa miljöregleringar, vilket skulle innebära att vattendomarna
              fortsatt gör att vi får mindre och mindre konkurrenskraft för
              vår vattenkraft. Om jag har förstått det rätt finns det också
              ett starkt intresse hos både socialdemokrater och miljöpartister
              att höja fastighetsskatten på både vattenkraft och kärnkraft.
            </seg>
            <seg n="86c2962b">
              I ett läge där man är bekymrad över vart elskatten är på väg
              borde man väl i stället kunna ge besked om vad man har tänkt sig
              i fråga om kärnkraften. En snabbavveckling av kärnkraften är ett
              förödande slag mot jobben och mot svensk basindustri.
            </seg>
            <seg n="391bca30">
              Det vore också på sin plats att man tog på sig att vara lite
              självkritisk mot den politik man har bedrivit när det är så uppenbart
              att det är regeringens reformer som gör att vi ändå är kvar i
              matchen. Det är regeringens sänkningar av bolagsskatt, expertskatter,
              FoU-avdrag och andra saker som gör att vi fortfarande är med i
              matchen.
            </seg>
            <seg n="5f6ee86c">
              Om vi backar tillbaka från den typen av reformer och signalerar
              till hela världen att nu kommer skattehöjningarna tillbaka, då
              ligger Sverige illa till. Då undergrävs vår konkurrenskraft. Då
              får vi ännu svagare möjligheter att sätta emot när den internationella
              hårda konkurrenskraften slår in över Sverige.
            </seg>
            <seg n="549c30f3">
              Men framför allt: Vad händer med basindustrijobben när man snabbavvecklar
              kärnkraften, höjer skatten på vattenkraft och kärnkraft och tillåter
              ökad miljöreglering som kommer att slå ut mer av vår vattenkraft?
              Vad händer med jobben då?
            </seg>
          </u>
          <note type="speaker" n="9d7f6df5">
            Anf. 32 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-ff08ea8d8308dcd0-1" n="880052c3">
            <seg n="027097e7">
              Herr talman! Det är intressant att Anders Borg lyfter upp just
              läkemedelsbolagen i sitt anförande. Har man lyssnat på radio de
              senaste veckorna har man förstått att de sjunkande utbildningsresultaten
              i Sverige är en av orsakerna till att läkemedelsbolagen väljer
              att flytta utomlands. De ser en brist på kompetens.
            </seg>
            <seg n="b7d03bde">
              När det handlar om att vara lyckosam i etableringen av nya företag
              konstaterar jag att näringslivet och politiken har samordnat sig
              lokalt uppe hos oss i Norrbotten. Det är en av de frågor som Socialdemokraterna
              driver väldigt hårt eftersom vi vet att det är vad näringslivet
              efterfrågar. Vi ska ha en god förståelse av vilka behov näringslivet
              har för att kunna utvecklas.
            </seg>
            <seg n="ab3a3366">
              Detta har gjort att man i mitt hemlän har jobbat strategiskt
              med de förutsättningar som behövs. Man har genom detta lyft upp
              de goda förutsättningar som finns i vår del av landet för etablering
              av just digital industri. Med gemensamma insatser, kompetens och
              kontakter har vi lagt grunden för fler investeringar och en utveckling
              av branscher som har nytta av att ligga nära varandra, som Katarina
              Köhler lyfte upp här. Det är företag som arbetar med utveckling
              av ny teknik och nya tjänster, dataanalys, slutanvändarapplikationer
              och inte minst datasäkerhet, vilket torde vara en särskilt intressant
              fråga med tanke på den oro och de krigshot som finns runt omkring
              oss just nu.
            </seg>
            <seg n="ca94876b">
              Vi har många stora fördelar i Norrbotten och i Sverige. Samtidigt
              krävs det mer för att lyckas bygga upp en ny basnäring. När det
              gäller elbehovet vet säkert Lena Asplund, som ställde frågan,
              att vi redan i dag tillverkar mer energi än vi gör av med. När
              det gäller själva finansieringen är det ju så att etableringen
              är väldigt ny. Att låta den digitala industrin omfattas av en
              lägre energiskatt, som till exempel i Finland och Danmark, skulle
              i nuläget inte gräva några stora hål i statskassan. Däremot skulle
              det kunna få stor betydelse för de etableringar vi hoppas ska
              ske i just Sverige. Görs inget förlorar vi både arbetstillfällen
              och etableringar och därmed också skatteintäkter.
            </seg>
            <seg n="a3982dd7">
              Finland, som har samma geografiska läge, lockar med just lägre
              energiskatter. Det är en faktor som inte ska underskattas.
            </seg>
            <seg n="fb612cce">
              Vi som bor i Norrbotten har känt av det här med konjunktursvängningar
              när det gäller malmen, skogen och stålet. Därför menar vi att
              det ur ett regionalt perspektiv men också ur ett nationellt perspektiv
              finns skäl att skapa förutsättningar för en ny växande industri.
              Konjunktursvängningar påverkar olika branscher på olika sätt.
              Därför är det viktigt att man för att bygga en stark svensk ekonomi
              ser till att inte lägga alla ägg i samma korg.
            </seg>
            <seg n="0da25c83">
              Finansministern säger att frågan bereds inom Regeringskansliet.
              Som Sven-Erik Bucht påpekade i sitt anförande har vi ställt frågan
              ganska många gånger här i kammaren och fått samma svar.
            </seg>
            <seg n="1625e807">
              Det jag är lite nyfiken på är: Vad har Regeringskansliet för
              tidshorisont? Det finländska parlamentet har redan sprungit om
              oss ganska rejält. När kan vi tänka oss att Finansdepartementet
              eller regeringen kan lägga fram ett förslag eller en synpunkt
              om den här frågan?
            </seg>
            <seg n="9be8b63a">
              Sedan saknar jag fortfarande svar på det jag inledde med att
              fråga om: Hur ser finansministern egentligen på den digitala industrin?
              Vad är det för utvecklingspotential man ser, och vad tänker man
              göra för att säkerställa just den här branschens möjlighet till
              etablering i Sverige och i Norrbotten?
            </seg>
          </u>
          <note type="speaker" n="75b7fba2">
            Anf. 33 LENA ASPLUND (M):
          </note>
          <u who="lena_asplund_a296b2" xml:id="i-cf24c852c98f2503-1" n="89b58cd6">
            <seg n="fdfffd5f">
              Herr talman! Hannah Bergstedt svarade egentligen inte på min
              fråga. Hon gick bara förbi den och sade att vi har ett överskott.
              Ja, just nu exporterar vi. Vi importerar lite grann också, men
              vi exporterar. Det går ju mellan länderna.
            </seg>
            <seg n="1b5007c6">
              Jag kommer ihåg december 2010. Då var det några kärnkraftverk
              som stod stilla. Det hade varit en rätt torr sommar, så det fanns
              inte så mycket vattenkraft. I Sundsvalls Tidning den 14 december
              2010 berättade man att SCA stoppar en av sina pappersmaskiner
              tills vidare. Den dagen låg spotpriset på 1:33. Dagen innan hade
              det legat på 1:24. Då var det ett par kärnkraftverk som stod stilla
              för revision, och det var lite annat stök.
            </seg>
            <seg n="d1ff313d">
              Just i dag ligger spotpriset på 30–35 öre kanske. Det räcker
              med att ett par kärnkraftverk ska stanna för att priset ska åka
              upp. Vad händer då med all elintensiv industri, både den digitala
              tjänstesektorn och basnäringen? Detta är ett exempel. SCA stoppade
              en papperslina på grund av att priset på el var för högt, så det
              lönade sig inte att tillverka papper.
            </seg>
            <seg n="89323e1d">
              Vi har mycket annan industri som är väldigt elintensiv. Det viktiga
              är att vi har god tillgång på energi. Det har vi i dag, men om
              man räknar upp allt som finansministern också räknade upp – vattenkraft,
              domar och minskad kärnkraft – kommer vi att få problem. Då kommer
              priset att öka. Det kommer att slå mot all industri och även mot
              hushållen, som vi inte får glömma.
            </seg>
          </u>
          <note type="speaker" n="3646bc2e">
            Anf. 34 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-c2990c18d178cf51-1" n="5bedb4b1">
            <seg n="b7e425b9">
              Herr talman! Det är tydligt att finansministern inte vill tala
              om den fråga som interpellanten Hannah Bergstedt ställer, nämligen
              frågan om energiskatter för den digitala industrin. Jag förstår
              att finansministern är besvärad av sin egen senfärdighet när Sverige
              blir omsprunget för att man inget gör. Vi har en starkt internationellt
              konkurrensutsatt industri inom många områden.
            </seg>
            <seg n="0e1fdae2">
              Det finns vissa skäl för den här industrins intresse för att
              komma till norra Sverige eller norra Finland. Det handlar faktiskt
              om det klimat vi har och den tillgång till elström som finns i
              norra Sverige. Det finns även andra områden där vi i norra Sverige
              och norra Finland har fördelar, inte minst gäller det gruvindustri,
              mineralindustri, skogsnäring och så vidare. Men finansministern
              duckar också för frågan om man för någon nordisk diskussion om
              detta. I stället vill den här regeringen att Nordens länder ska
              vara i konkurrens och göra smygsänkningar och smyghöjningar utan
              att man talar med varandra.
            </seg>
            <seg n="da4e082a">
              Vi har en finansminister som säger att produktionsjordbruket
              inte behövs och att det är försvunnet och en statsminister som
              står i Davos och säger att industrijobb inte finns och inte betyder
              något. Är beskedet från finansministern att den digitala industrin
              inte heller behövs? Vad är beskedet från finansministern i frågan?
            </seg>
          </u>
          <note type="speaker" n="854cdb70">
            Anf. 35 KATARINA KÖHLER (S):
          </note>
          <u who="katarina_kohler_c6b83a" xml:id="i-23f2e4236298dbcb-1" n="47ab5396">
            <seg n="a8bbcb76">
              Herr talman! Jag menar också att regeringen och finansministern
              talar med kluven tunga. I de fina talen om moderat politik står
              Moderaterna och regeringen för jobbskapande och tillväxt, men
              här i talarstolen säger finansministern att den globala konkurrensen
              hårdnar allt mer och att det blir allt svårare för företag att
              etablera sig. Han har på något sätt gett upp innan vi ens har
              kommit någonvart. Vi har inte ens förslag, men det känns som om
              finansministern har gett upp.
            </seg>
            <seg n="796fec4c">
              I det här resonemanget saknar regeringen en helhetssyn. Mina
              kolleger Sven-Erik Bucht och Hannah Bergstedt har tagit fram många
              av de viktiga argument som borde vara i förgrunden i den här diskussionen.
            </seg>
            <seg n="e169880a">
              Sverige har tidigare haft gott anseende på många områden. Vi
              har varit framsynta. Vi har vågat prova och vågat ta beslut som
              har inneburit att vi har kunnat skapa tillväxt i Sverige med nya
              former av branscher. När finansministern talar om den digitala
              industrin känns det som om det vore någon liten dutt bara. Om
              det stämmer menar jag att finansministern inte befinner sig i
              verkligheten.
            </seg>
            <seg n="e353dab5">
              Hur långt vi än har kommit inom it-industrin och den digitala
              tjänsteindustrin är det förmodligen ändå bara en mycket liten
              del på väg. Det finns oerhört mycket som går att göra. Därför
              borde vi stå i främsta ledet. Därför borde vi välkomna företag
              som vill etablera sig i Sverige, och vi borde också ha helhetsperspektivet
              på jobb, utveckling och tillväxt där det finns.
            </seg>
          </u>
          <note type="speaker" n="35162262">
            Anf. 36 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-10" n="042c137d">
            <seg n="7ee77721">
              Herr talman! Vi lever i en allt hårdare internationell miljö,
              som under decennierna framöver kommer att bli tuffare. Det är
              den verklighet vi har. Fler länder förbättrar sitt företagsklimat.
              Fler länder får allt bättre utbildad arbetskraft. Fler länder
              rör sig uppåt i värdekedjan.
            </seg>
            <seg n="d1ca80c6">
              Detta är en allvarlig utmaning för svensk ekonomi. Det finns
              allvarliga risker för svenska jobb, både när det gäller industriarbeten
              och när det gäller forsknings- och utvecklingssidan. Det är uppenbart
              att Sverige är mer utmanat än vi kanske någonsin har varit.
            </seg>
            <seg n="f7aa1bbc">
              Vi har gjort betydande insatser för att i detta läge förstärka
              svensk konkurrenskraft. Det är svårt att hitta länder som har
              gjort så omfattande förändringar de senaste åren som Sverige för
              att just förstärka konkurrenskraften. Det handlar om bolagsskatt,
              inkomstskatter, arvs- och gåvoskatt, förmögenhetsskatt, minskad
              regelbörda, dramatiska satsningar på forskning och utveckling
              och kraftiga ökningar av investeringarna i infrastruktur. Vi ligger
              i dag i topp när det gäller offentliga investeringar bland de
              EU-14-länder vi har allra närmast oss.
            </seg>
            <seg n="70cced36">
              Det är klart att elpriserna också spelar en roll, särskilt om
              vi diskuterar nyetablering av elintensiv industri. Då är det detta
              som är huvudfrågan.
            </seg>
            <seg n="e522e87b">
              Det råkar vara så att Socialdemokraterna, Miljöpartiet och Vänsterpartiet
              är tre partier som på sina partikongresser och konferenser har
              fattat gemensamma beslut om att avveckla kärnkraften. Vi vet att
              Socialdemokraterna, Miljöpartiet och Vänsterpartiet aktivt vill
              höja fastighetsskatten för vattenkraft och kärnkraft. Det vet
              vi. Det är den linje man driver i olika förhandlingar.
            </seg>
            <seg n="2f03a5d5">
              Vi vet att Miljöpartiet är angeläget om att skärpa miljöreglerna,
              vilket skulle göra att vattenkraftens förutsättningar försämras
              kraftigt. De beräkningar som görs på de utfästelser på klimatsidan
              som nu Socialdemokraterna, Vänsterpartiet och Miljöpartiet gör
              – visserligen går några längre än Socialdemokraterna – visar på
              förluster om mellan 2 och 3 procent av bnp. Det är alltså mellan
              60 och 90 miljarder i förluster. Det blir elprishöjningar med
              mellan 15 och 30 procent. Det är den oro som vi i grunden har
              att hantera.
            </seg>
            <seg n="df0ff66f">
              Det finns alltså i dag en väljaropinion som stöder partier som
              vill marschera i väg från internationell konkurrenskraft och som
              tror att Sverige har ett välstånd som är av Gud givet och som
              inte kan ifrågasättas. Det är ju detta som är huvudproblemet.
              Det är frapperande att Socialdemokraterna inte bara har motsatt
              sig alla de åtgärder som vi har genomfört, utan på ett väldigt
              optimistiskt sätt har man sagt nej först till sänkning av bolagsskatten
              och sedan ändrat sig, och man har sagt nej till jobbskatteavdraget
              för att sedan ändra sig.
            </seg>
            <seg n="6a000037">
              Så har man gjort på område efter område. Men man har inga egna
              åtgärder som förstärker konkurrenskraften. Det är inte så att
              möten med statsministern för att diskutera innovationer är det
              som avgör när man diskuterar företagsaffärer. Det är de hårda
              siffrorna. Det är de som är avgörande, och dem vill Socialdemokraterna
              försämra.
            </seg>
            <seg n="d896e148">
              Man vill – och man har kongressbeslut om det – tillsammans med
              de andra två rödgröna partierna avveckla svensk kärnkraft. Det
              är klart att det skulle vara förödande för svensk industri. Och
              hänvisningen till Finland blir på många sätt märklig. I Finland
              bygger man ut kärnkraft för att förstärka sin konkurrenskraft.
              Då säger Socialdemokraterna: Det är vi oroliga för, och som motåtgärd
              vill vi tillsammans med Miljöpartiet och Vänsterpartiet avveckla
              svensk kärnkraft i snabb takt.
            </seg>
            <seg n="c448a44c">
              Det är en mycket märklig position som Socialdemokraterna intar.
              Sedan kan vi säkert föra andra diskussioner om hur vi ska påskynda
              en förändring av svensk energiskatt för att göra den mer modern,
              men det är en annan diskussion. Huvuddiskussionen är här, inte
              minst när vi har EU-valrörelsen framför oss, där ju Socialdemokraterna
              hårt driver den hårda linjen om att avveckla svensk basindustri.
            </seg>
          </u>
          <note type="speaker" n="68f71308">
            Anf. 37 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-ff08ea8d8308dcd0-2" n="880052c3">
            <seg n="243a4c26">
              Herr talman! Jag trodde att huvudfrågan handlade om den interpellation,
              den fråga, som jag ställde till finansministern. Ack så fel jag
              hade. Det var inte ett ord från finansministern kring den frågan.
            </seg>
            <seg n="256bd59a">
              Det här handlar naturligtvis inte om kärnkraften. Jo, det är
              sant att vi har ett kongressbeslut om att avveckla. Men vi har
              också sagt att det ska tas hänsyn till basindustrins förutsättningar.
              Dessutom handlar det om att investera i förnybar energi och om
              att jobba med energieffektivisering, vilket Socialdemokraterna
              också gör.
            </seg>
            <seg n="4e9d1028">
              Finansministern inledde sitt svar med att säga att Sverige är
              konkurrenskraftigt. Men sanningen är att Sverige tappar i konkurrenskraft
              i internationella jämförelser, som till exempel i World Economic
              Forums rankning.
            </seg>
            <seg n="ca89ec27">
              Trots alla de goda förutsättningar som finns i den norra delen
              av landet, som jag tror att jag och finansministern är överens
              om, ser vi nu hur blickarna vänds mot grannlandet. Då var min
              fråga: Vad tänker regeringen göra? Kan man tänka sig att titta
              på det system som Finland inför?
            </seg>
            <seg n="f9384fa8">
              Jag är öppen för andra förslag än dem som hitintills har presenterats,
              om ministern har någonting nytt att komma med. Men faktum kvarstår.
              Om ingenting görs riskerar Sverige att missa chansen till en etablering
              av en ny framtidsindustri. Därmed går man inte bara miste om arbetstillfällen.
              Det handlar också om vilka arbetstillfällen vi vill åt. Växande
              industrier med behov av kompetens, forskning och utveckling är
              vår, Socialdemokraternas, ambition. Hur ser regeringens ut?
            </seg>
            <seg n="de2bb055">
              Återigen: Är det här en bransch som regeringen vill se växa i
              Sverige? Och hur tänker ni er, i så fall, att man ska stärka vår
              konkurrenskraft och se till att de här etableringarna hamnar i
              Norrland och i Sverige?
            </seg>
          </u>
          <note type="speaker" n="ad9072e0">
            Anf. 38 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-11" n="042c137d">
            <seg n="24dc672b">
              Herr talman! Regeringen för en stark politik för att förstärka
              företagsklimatet, för att förbättra förutsättningarna för basindustrin
              och för att förbättra förutsättningarna för näringslivet också
              i norra Sverige.
            </seg>
            <seg n="2fc1e946">
              Vi är beredda att fortsätta att vidta åtgärder på alla områden
              som gör att Sveriges konkurrenskraft förstärks, för vi inser att
              Sverige är sårbart, utsatt och hotat. Det är vår verklighetsbild.
            </seg>
            <seg n="d1e074b2">
              På den rödgröna sidan lever man i en föreställning om att man
              ska skärpa regler, höja skatter, försämra förutsättningar och
              återförstatliga den svenska ekonomin. Vi talar om utfästelser
              på miljösidan som ger höjningar av elpriserna med 15–30 procent.
              Vi vet vad de här kostnadseffekterna kommer av. Man ska dra ned
              på kärnkraften, stoppa investeringar och snabbavveckla. Man ska
              skärpa regelverket för vattenkraft, och man ska bygga ut förnybar
              energi som har högre kostnader än vad vattenkraft och kärnkraft
              har.
            </seg>
            <seg n="ead4c7de">
              Då försöker man i stället borra upp alternativa vägar som skulle
              lösa det hela, men det är företagsklimatet som detta i grund och
              botten handlar om. Det är företagsklimatet som det handlar om.
              Vad ska vi erbjuda för villkor för dem som investerar i Sverige?
            </seg>
            <seg n="85b62f78">
              Vi ska återkomma till vad vi kan göra på elsidan – det har jag
              sagt i flera inlägg här. Vi ska titta på vad som kan göras. Den
              frågan är under beredning, och regeringen ska återkomma till den.
              Men det kan aldrig kompensera höjningar av elpriserna med 15–30
              procent.
            </seg>
            <seg n="b8eb29f8">
              Det allra viktigaste besked som socialdemokratiska riksdagsledamöter
              kan ge är att de säkrar det egna partiets politik. Det är ju Socialdemokraterna
              som ihop med Vänsterpartiet och Miljöpartiet är beredda att kompromissa
              fram förslag som skulle slå undan benen för svensk basindustri
              och svensk industris konkurrenskraft. Det är det som är huvudoron.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="d6f42d47">
            12 § Svar på interpellation 2013/14:347 om kvalitetssäkring av
            fortsatt värnskatt
          </note>
          <note type="speaker" n="e0ca2221">
            Anf. 39 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-12" n="042c137d">
            <seg n="6476fa9c">
              Herr talman! Peter Persson har frågat mig om jag är beredd att
              dels i en blocköverskridande uppgörelse garantera värnskattens
              fortsatta existens under kommande valperioder, dels diskutera
              hur vi brett kan förbättra progressiviteten i skattesystemet.
            </seg>
            <seg n="bba395ff">
              Regeringens främsta mål är att varaktigt öka sysselsättningen
              och minska utanförskapet. Skattepolitiken har därför inriktats
              på att göra det mer lönsamt att arbeta och stärka incitamenten
              att starta, driva och utveckla företag i Sverige. Det är viktigt
              att skattesystemet är utformat så att det stimulerar entreprenörskap
              och att det lönar sig för personer att genomgå en högre utbildning
              eller att vidareutbilda sig inom arbetslivet.
            </seg>
            <seg n="1e92c13e">
              Sedan 2007 har en rad åtgärder genomförts på skatteområdet för
              att varaktigt öka sysselsättningen, bryta utanförskapet och förbättra
              villkoren för företagande. Bland annat har förmögenhetsskatten
              avskaffats, bolagsskatten och socialavgifterna sänkts samt jobbskatteavdrag,
              investeraravdrag och skatteincitament för FoU införts.
            </seg>
            <seg n="9380d15e">
              För att klara framväxten av fler jobb i en hård internationell
              konkurrens har regeringen beslutat om två stora översyner inom
              skatteområdet: Företagsskattekommittén, vars huvuduppdrag handlar
              om att förbättra skattevillkoren för företagande, och Entreprenörskapskommittén,
              som ska göra en bred översyn av förutsättningarna att starta,
              driva, utveckla och äga företag i Sverige. Jag hoppas kunna få
              en samsyn kring resultaten av dessa utredningar och eventuella
              förändringar av skattesystemet.
            </seg>
          </u>
          <note type="speaker" n="341d090b">
            Anf. 40 PETER PERSSON (S):
          </note>
          <u who="peter_persson_b021b6" xml:id="i-3b152e1992d387b5-0" n="c2e9597e" next="i-9ceaed847f6cfe83-0">
            <seg n="cf186f19">
              Herr talman! Jag vill tacka finansministern för svaret, även
              om han i detta interpellationssvar, i likhet med hur det var i
              det förra, faktiskt inte berörde de två frågeställningar jag hade
              i interpellationen. Jag får väl förtydliga dem.
            </seg>
            <seg n="4bad99bc">
              Den moderatledda regeringens verkliga drivkraft har varit skattesänkningar
              under de snart åtta år som man har verkat. Man har argumenterat
              på ett annat sätt än tidigare. Nu har jobbskatteavdragen sagts
              vara politik för att bryta arbetslösheten. I det avseendet har
              politiken helt misslyckats. Vi har fått en ökande arbetslöshet.
              260 000 arbetslösa har blivit mer än 400 000.
            </seg>
            <seg n="d5fb9c61">
              Men vi har också fått andra verkningar av politiken. Framför
              allt är det – det är det första jag berör i min interpellation
              – ett sönderskjutet skattesystem, där pensionärer på ett orättfärdigt
              sätt får betala mer skatt, relativt, än löntagare och där arbetslösa
              och sjuka får betala mer skatt. De har också fått betala direkt
              för skattesänkningar genom sina försäkringar, som har byggts av
              oss alla för att kunna garantera trygghet när olyckan är framme.
            </seg>
            <seg n="fa6f34c6">
              Sänkt krogmoms och sänkt arbetsgivaravgift för unga är exempel
              som verkligen visar på behovet av en översyn av skattesystemet.
              Om det förs det en bred debatt bland olika ekonomer. Det handlar
              om behovet av ett skattesystem som säkrar välfärden, som ger klimatmässighet
              och som ökar rättvisan. Om översyn av skattesystem säger finansministern
              bara att man ska gå vidare med skattesänkningar på företagens
              område.
            </seg>
            <seg n="2409e2ed">
              Jag undrar egentligen vad som är drivkraften i Finansdepartementet
              och regeringen. Om man studerar dokumenten bortom interpellationssvar
              och bortom det knapphändiga som sägs här är det fråga om något
              mer långsiktigt. Jag tror nämligen att skattesänkningsstoppet
              är lätt övergående och att skattesänkningarna är på gång.
            </seg>
          </u>
          <note n="d431d1a4">
            När skatteutskottet dagen efter finansministerns annonserade
            skattesänkningsstopp behandlade skattesänkningar fanns 16 olika
            förslag på skattesänkningar från Anders Borgs partikamrater. Det
            var 16 olika förslag!
          </note>
          <u who="peter_persson_b021b6" xml:id="i-9ceaed847f6cfe83-0" n="c2e9597e" prev="i-3b152e1992d387b5-0">
            <seg n="0ba13bca">
              Jag har en fråga om en specifik skatt som upprätthåller en rättvisa
              i skattesystemet, nämligen värnskatten. Vi som kan bidrar med
              mer resurser och omfördelar skattetrycket. Är finansministern
              beredd att nu säga att värnskatten behålls och att ni sitter kvar
              i regeringsställning i ytterligare fyra år för att säkra rättvisa?
            </seg>
            <seg n="959375d2">
              Herr talman! Jag har sagt det tidigare men upprepar det gärna,
              att man kan lita på Socialdemokraterna. Om det gäller skatten
              på arbete kan man alltid lita på Socialdemokraterna att den aldrig
              kan bli för låg. Den kan alltid bli högre. Förslaget om värnskatten
              är ett utomordentligt bra exempel, och det finns många andra exempel.
              Jag kan nämna elskatterna, som jag tvingades höja fyra gånger
              år 2006 – med momsen blir det fem.
            </seg>
            <seg n="e934c0d4">
              Vi måste gå tillbaka för att förstå vad värnskatten är. Den är
              sedan 1995 skiktad. För att vi skulle kunna värna den progressiva
              beskattningen fanns det tidigare ett skikt. I den skatteöverenskommelse
              som träffades 1989 mellan Folkpartiet och Socialdemokraterna infördes
              och säkrades att det skulle vara en progressiv beskattning i ett
              skikt. Man reserverade sig dock för att om det var nödvändigt
              skulle man på de högsta inkomsterna införa ytterligare ett skikt.
              Det använde Socialdemokraterna när det var verkligt nödläge –
              det medger även jag – år 1995. Sedan dess har det dock blivit
              något mindre nödläge, som jag ser det, i landet – dock inte enligt
              Socialdemokraterna.
            </seg>
            <seg n="a5b1a3ee">
              Värnskatten är alltså kvar. Den har en gång avskaffats, herr
              talman, men det var på 1940-talet. Då hade vi också en värnskatt,
              men då var det det utrikespolitiska läget som motiverade denna,
              vilket var en helt annan sak.
            </seg>
            <seg n="4f6e6f24">
              Man kan fråga sig om Socialdemokraterna förstår effekterna av
              värnskatten. Den driver upp marginalerna mycket. Det blir krav
              på höga löneökningar. Skatten, som kallas värnskatt utgår med
              5 procent på alla inkomster över en viss summa, får inte så enormt
              stor statsfinansiell verkan. Kommunalskatten enligt den statsbudget
              som finns nu drar in 602 miljarder kronor för 2014, men all statsskatt
              på inkomst drar in 45 miljarder. Det är ungefär 8 procent och
              är alltså inte så otroligt mycket.
            </seg>
            <seg n="61917709">
              Jag tycker att Peter Persson ska fundera över vad det blir för
              effekter när man ständigt vill att de allra högsta inkomsttagarna
              ska betala ännu mer. Ni är inne på att dessutom ta bort jobbskatteavdraget
              för dem med över 60 000 kronor i månaden. Man kan möjligen förstå
              att avdraget ska trappas av, men ni vill också se till att ta
              bort värnskatten. Då blir det ännu högre marginaleffekter. Det
              är problemet för svenska företag när de ska ta hit kvalificerad
              arbetskraft.
            </seg>
            <seg n="c25e622f">
              Under socialdemokratisk ledning har något som heter expertskatt
              införts. Vad är expertskatt? Jo, det är just, Peter Persson, för
              att ta bort effekterna av den höga marginalbeskattningen som ni
              har infört det. Man måste inse effekterna.
            </seg>
            <seg n="0a424199">
              Kjell-Olof Feldt avgick 1990 därför att han inte kunde försvara
              skattesystemet. Han kallade det perverst. Ni är tillbaka på den
              vägen. Ni vill införa ett garanterat perverst skattesystem. Jag
              håller med finansministern om att det vore oklokt att åter garantera
              ett perverst skattesystem. Det tycker jag inte att vi ska ha.
              Jag tycker att vi ska ha ett skattesystem som manar till att jobba,
              inte att röka och snusa.
            </seg>
          </u>
          <note n="c1f97376">
            Anf. 41 GUNNAR ANDRÉN (FP):
          </note>
          <note type="speaker" n="298163c9">
            Anf. 42 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-13" n="042c137d">
            <seg n="16954d9a">
              Herr talman! Konkurrenskraften, konkurrensen mellan länder och
              konkurrensklimatet hårdnar dag för dag. Sverige utsätts för allt
              högre tryck från omvärlden. Vi är sårbara och utsatta. Det är
              den verklighet vi lever i. Det kommer inte att bli bättre om fem
              år, och det kommer inte att bli bättre om tio år. Det kommer att
              bli tuffare.
            </seg>
            <seg n="3f76c1ca">
              Vi vet vad som behöver göras för att möta en sådan utveckling.
              Vi måste förbättra villkoren för entreprenörskap. Ledande företagare
              som äger och driver företag med nya produkter på nya marknader
              i Sverige är den trygghet vi har. Det ska finnas ett starkt svenskt
              enskilt ägande. Det är ett skydd vi har för de företag som finns
              i Sverige. När ägandet sprids ut, läggs på fonder, är det bara
              den kortsiktiga kvartalsavkastningen som spelar roll.
            </seg>
            <seg n="a9134e6c">
              Entreprenörskapet, det personliga ansvaret för företagaren, är
              avgörande, det vill säga att man vill vara i Sverige och driva
              sina företag härifrån. Positionen ska inte undermineras med skatter
              så att andra starkare ägare utifrån tar över våra bolag och hårdrationaliserar
              bort verksamheten i Sverige.
            </seg>
            <seg n="030b262b">
              Regelbördan är viktig. Det måste bli lättare och enklare att
              starta företag i Sverige. Då är konkurrensen i inhemska sektorer
              avgörande, att det i transporter, i finanssektor, i företagstjänster,
              i detaljhandel samt hotell och restaurang finns en hög grad av
              konkurrens som gör att vi klarar av att vara kostnadseffektiva.
              Det är de kostnaderna vi får ta med oss ut på de internationella
              marknaderna. Då är kompetensförsörjningen avgörande. Sverige har
              kanske världens bäst utbildade arbetskraft med en styrka på problemlösningsområdet
              där vi slår praktiskt taget alla andra länder.
            </seg>
            <seg n="83ee2d51">
              Sedan har vi frågan om energiförsörjningen. Vi har låga energipriser
              i Sverige. Men de är inte givna av Gud utan de beror på att vi
              har investerat mycket i energi i Sverige. Kärnkraften och vattenkraften
              fungerar som bas för vårt energisystem.
            </seg>
            <seg n="695db4aa">
              Den politik vi har fört har på område efter område stärkt svenskt
              företagsklimat. Vi ser resultaten. I dag fick vi siffror från
              arbetskraftsundersökningen som visar en sysselsättningsökning
              strax under 60 000. Det är fråga om över 250 000 jobb sedan 2006.
              KI räknar med 150 000 jobb de kommande åren. Det har blivit 20
              procents ökning av reallönerna utan försvagad konkurrenskraft.
            </seg>
            <seg n="accb3d09">
              Vad är hotet mot utvecklingen? I mångt och mycket är det den
              politik som Peter Persson, Miljöpartiet och Vänsterpartiet tillsammans
              representerar. Det råder i dag hård konkurrens också högt upp
              i förädlingskedjan – på forskning och utveckling. Det är också
              jobb som ifrågasätts i dag i Sverige.
            </seg>
            <seg n="44223429">
              Då föreslår Socialdemokraterna som åtgärd, tillsammans med Vänsterpartiet
              och Miljöpartiet, att öka marginalskatterna till över 60 procent,
              i många fall väsentligt högre än så. Det är ett dråpslag mot svensk
              konkurrenskraft. Det är att skicka en signal till internationellt
              ledande företagsledare, forskare och nyckelpersonal att inte komma
              till Sverige. Vi ska pröva att göra om Hollandeexperimentet. Visserligen
              ställde det till kaos i Frankrike, visserligen har det undergrävt
              Frankrikes ställning, men här i Sverige är vi så frånvända från
              den utveckling vi ser i världen att vi tänker upprepa försöket,
              säger Peter Persson.
            </seg>
            <seg n="ce0c4094">
              Vi ska alltså straffbeskatta utbildning och entreprenörskap och
              direkt rikta in oss på att försöka pressa ut riktigt tung utvecklingsverksamhet
              från Sverige, för att göra det sämre för Astra Zeneca, för Volvo
              och för andra bolag som driver utveckling och forskning i Sverige.
            </seg>
            <seg n="711aaccc">
              Det är, herr talman, en bakvänd politik!
            </seg>
          </u>
          <note type="speaker" n="f46bc77e">
            Anf. 43 PETER PERSSON (S):
          </note>
          <u who="peter_persson_b021b6" xml:id="i-3b152e1992d387b5-1" n="c2e9597e" next="i-9ceaed847f6cfe83-1">
            <seg n="ff125d65">
              Herr talman! Två enkla frågeställningar har finansministern fått.
            </seg>
            <seg n="5445a8b7">
              Den första gäller ett sönderskjutet skattesystem, där bland annat
              pensionärer relativt sett får betala mer skatt. Är du beredd att
              medverka till en översyn av skattesystemet i avsikt att skapa
              mer rättvisa? Det finns två möjligheter att svara, men bara stick
              förbi.
            </seg>
            <seg n="9881d8d5">
              Den andra specifika frågeställningen gäller det som åstadkommer
              ett mått av rättvisa i skattesystemet, att höginkomsttagare som
              finansministern och jag själv betalar en så kallad värnskatt,
              alltså en förstärkt statsskatt. Vill han ha kvar den skatten?
              Är han beredd att kvalitetssäkra den även för en kommande mandatperiod?
            </seg>
            <seg n="b3c5366c">
              De två frågorna har jag ställt. Finansministern vägrar svara.
            </seg>
            <seg n="a4ed6e2d">
              I stället går han ut i omfattande attacker mot socialdemokratisk
              skattepolitik eller politik i övrigt. Jag vill säga: Det finns
              inte bara en väg, finansministern. Det finansministern målar upp
              för oss är att man i en alltmer hårdnande internationell konkurrens
              kan göra bara en sak: sänka skatter, avreglera, försämra för löntagare.
            </seg>
            <seg n="d4ac7cc8">
              Finansministern har inte ens den minsta tanke om att nationalstater,
              människor tillsammans, fackföreningar – i Europeiska unionen,
              i andra internationella organ – kanske skulle kunna arbeta i en
              annan riktning när världen blir alltmer orättvis, när förmögenhetsfördelningen
              på ett groteskt sätt har förstärkts till förmån för dem som redan
              hade.
            </seg>
            <seg n="4ae05ee2">
              Den relativa fattigdomen ökar. Det förs en omfattande internationell
              debatt om detta. Organisationer som inte har något särskilt samröre
              med eller några utgångspunkter i socialistiskt tänkande, som Internationella
              valutafonden, varnar för att vi har för lågt skattetryck och säger
              att vi ska höja skatterna för att skapa en produktiv rättvisa.
            </seg>
            <seg n="350350a9">
              Men finansministern säger: Vi ska fortsätta att sänka skatter
              – det är enda möjligheten att hävda oss gentemot omvärlden. Då
              förstår jag varför han gav partivännerna i skatteutskottet carte
              blanche att skriva motioner om avdrag för golf, ridning, segling
              och utförsåkning, avdrag för konstinköp, avdrag för familjens
              friskvård, RUT-avdrag för it-tjänster, ROT-avdrag för hela tomten,
              läx-RUT även för högskolestuderande – jag skulle kunna fortsätta
              så att jag tröttade ut kammaren.
            </seg>
            <seg n="ac4d32c1">
              Alltså träffade jag nog rätt i min interpellation, för det som
              var frågorna har finansministern fullständigt vägrat prata om:
              att se över skattesystemet för att skapa ett större mått av rättvisa,
              att inte pensionärerna ska beskattas hårdare än andra och att
              säkra att ha kvar en värnskatt nästa mandatperiod. Två chanser
              till har finansministern att svara på dessa frågor.
            </seg>
          </u>
          <note n="d6833836">
            Anf. 44 GUNNAR ANDRÉN (FP):
          </note>
          <u who="peter_persson_b021b6" xml:id="i-9ceaed847f6cfe83-1" n="c2e9597e" prev="i-3b152e1992d387b5-1">
            <seg n="06c9a437">
              Herr talman! Hur ser ett rättvist skattesystem ut? Vad är rättvisa
              i detta? Jag har nu hört Peter Persson och andra från den här
              talarstolen som har berättat vad ett rättvist skattesystem är.
              Jag, som har varit med länge i skatteutskottet, kommer ihåg när
              den dåvarande bostadsbeskattningen, fastighetsskatten, var höjden
              av rättvisa. Nu har ni accepterat något helt annat, och nu är
              det tydligen rättvist.
            </seg>
            <seg n="c9e56f9f">
              Är det rättvist att staten lägger beslag på 56 procent av det
              folk tjänar? Det är en intressant fråga, Peter Persson. Eller
              ska det kanske vara 100 procent?
            </seg>
            <seg n="39a587a0">
              En gång i tiden enades ditt och mitt parti om att 50 procent
              var det man borde betala högst. De som skulle betala så mycket
              skulle vara högst 10 procent, kom vi överens om. Så småningom
              ändrade finansutskottet under ledning av Jan Bergqvist till att
              det skulle vara 15 procent. Det är väl okej, men nu är vi uppe
              i 30 procent som betalar statlig skatt.
            </seg>
            <seg n="2863ecbd">
              Den här diskussionen handlar om det som Peter Persson frågar:
              Hur mycket ska folk få ha kvar av sin arbetsinkomst? Det är vad
              det handlar om. Går rättvisan vid 100 procent bör ni säga det,
              och om den går vid 60, 56 eller 50 procent bör ni säga det.
            </seg>
            <seg n="71ea1135">
              Jag säger inte att 50 procent är optimalt. Men det är det som
              åtminstone jag står för och tycker är rimligt att man avstår till
              andra ändamål. Att det skulle vara 70, 80, 90 eller 100 procent
              tror jag blir för mycket, helt enkelt. Det tror jag är dåligt
              för Sverige, utöver att det är dåligt för dem som arbetar att
              staten lägger beslag på så stor andel av deras inkomster – det
              tycker jag inte är rättvist.
            </seg>
            <seg n="c76be228">
              Jag tycker att Peter Persson är skyldig att ge svar på: Vad är
              rättvisa i skattepolitiken? Är det att staten tar 56 procent eller
              100 procent?
            </seg>
          </u>
          <note type="speaker" n="e9db480d">
            Anf. 45 FREDRIK SCHULTE (M):
          </note>
          <u who="fredrik_schulte_6d2a2e" xml:id="i-b40fc88c10e97729-0" n="1a589888">
            <seg n="9f2c2b39">
              Herr talman! Jag skulle vilja ställa en fråga till Peter Persson,
              och han kommer nu att få två chanser att svara på den frågan.
              Jag hoppas att han gör det. Frågan lyder: Har du, Peter Persson,
              slutat slå din fru?
            </seg>
            <seg n="e9cc97e7">
              Det är nämligen precis så som Peter Persson brukar ställa frågorna
              till finansministern och Moderaterna, formulera dem på ett sätt
              som gör att oavsett hur man svarar är hela bildsättningen att
              vi i Moderaterna och vi i alliansregeringen har agerat felaktigt
              på något sätt.
            </seg>
            <seg n="dd273948">
              Om Peter Persson inte vill svara på den frågan tycker jag att
              han ska sluta formulera frågeställningar på motsvarande sätt till
              exempelvis finansministern.
            </seg>
            <seg n="27d26263">
              Jag hoppas att det är många som sitter där hemma framför tv-rutan
              och lyssnar på debatten. Peter Perssons sätt att argumentera,
              hans retorik och den politik som han säger sig företräda visar
              mycket tydligt på den vänstervridning som Socialdemokraterna nu
              är inne i. Alla partier, även om man håller sig inom ett visst
              ideologiskt ramverk, rör sig från tid till annan inom samma ramverk,
              och just nu är Socialdemokraterna på väg i en tydlig vänstervridning.
            </seg>
            <seg n="a9dcdf2d">
              Jag sitter och gör en sammanställning av vilka förslag som den
              samlade vänstern och socialdemokratin i Europa lägger fram om
              hur de vill förändra sina respektive länder. Min slutsats där
              är att det inte finns någonstans i västvärlden där socialdemokratin
              så tydligt går fram med bidragshöjningar och massiva skattehöjningar
              för att finansiera samma bidragshöjning, alltså en tydlig vänstervridning.
              Jag tycker att man hör det mycket tydligt på Peter Perssons argumentation,
              att det är ett egenvärde i sig att höja skatterna.
            </seg>
            <seg n="7bfeaa51">
              Från allianssidan tycker vi att skatt är till för att finansiera
              välfärd. Då måste man se pragmatiskt på skattefrågan. Man måste
              se till att vi har ett skattesystem som uppmuntrar till arbete,
              som uppmuntrar till företagande och som gör att ekonomin snurrar
              runt.
            </seg>
            <seg n="a671427a">
              Man kan titta på de skattesänkningar som vi har genomfört under
              de snart åtta åren. Trots den enorma omfattningen av dem har staten
              ändå fått in mer pengar än vad som tidigare gällde, mer pengar
              till välfärden. Vi har totalt sett i Sverige satsat 46 miljarder
              mer inflationsjusterat på sjukvården. Vi har fått in mer än 70
              miljarder totalt sett i statskassan för att kunna använda till
              välfärden, trots skattesänkningar. Det är för att vi har förstått
              att om man ska ha en växande ekonomi måste man ha rimliga skatter
              på arbete, så att det lönar sig att arbeta och så att det lönar
              sig att driva företag.
            </seg>
            <seg n="f5683e41">
              Detta intresserar sig inte Peter Persson eller socialdemokratin
              för, utan de kan i sin nuvarande vänstervridning bara se den ideologiska
              aspekten av att det finns ett egenvärde i sig att höja skatterna.
              Det som är mest ironiskt är att det enda parti som föreslår skattesänkningar
              inför nästa val är Socialdemokraterna. Hur denna logik går ihop
              är svårt att förstå.
            </seg>
            <seg n="8c76b262">
              Det är intressant att man angriper det som beskrivs som förmögenhetsansamlingar
              och en enorm rikedom som växer fram på olika håll. Men man lägger
              inte fram några konkreta förslag för att adressera just detta
              problem, nämligen kapitalbeskattningen, utan man angriper vanligt
              folk som har lyckats skaffa sig en utbildning och bli framgångsrika.
              Det är dessa människor man vill beskatta.
            </seg>
          </u>
          <note type="speaker" n="79c1a1a9">
            Anf. 46 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-14" n="042c137d">
            <seg n="3c3e4a40">
              Herr talman! Konkurrensen ökar i världsekonomin, och länder sätter
              sig ned och funderar på vad de kan göra för att hänga med i detta
              race och klara trycket från omvärlden. Då vill Peter Persson,
              Stefan Löfven, Jonas Sjöstedt och Gustav Fridolin vända sig inåt
              och gå i motsatt riktning. Vi ska försvaga konkurrenskraften,
              vi ska undergräva förutsättningarna för jobb i Sverige och vi
              ska sänka potentialen för reallöneökningar.
            </seg>
            <seg n="bb0645a2">
              Vad är det som bygger välstånd långsiktigt? Det är utvecklingskraft,
              forskning och utveckling, kunskap och företagsamhet. Det är också
              att vi belönar ansträngning och arbete. När vi sparar, investerar,
              arbetar och utbildar oss växer ett land. Om man i stället försöker
              straffbeskatta bort företagsamhet, forskning och utveckling och
              utbildning, vad händer då?
            </seg>
            <seg n="0ecb1df0">
              Till att börja med förlorar man reallöneutveckling. Den politik
              som Peter Persson och Stefan Löfven står för tillsammans med Jonas
              Sjöstedt och Gustav Fridolin är en politik som gör att förutsättningarna
              för reallöneökningar i Sverige blir sämre. Vi har haft 20-procentiga
              reallöneökningar nu. Under denna tid har andra länder har haft
              väsentligt lägre ökningar. I somliga länder har lönerna till och
              med fallit, och i många länder har de stått och stampat.
            </seg>
            <seg n="cf38cf9c">
              Dessutom förlorar man förutsättningar för jobb. Har vi inte företag
              som utvecklar produkter och som har forskning och utveckling i
              Sverige kommer inte heller industriproduktion att ligga här. Då
              förlorar vi generellt sett förutsättningar för jobb och utveckling.
            </seg>
            <seg n="7013d3e4">
              Socialdemokraterna vill höja skatterna till över 60 procent,
              detta utifrån en frågeställning här om att vi ska se över skattesystemets
              struktur. Den första fråga som då bör besvaras är: Vilken struktur
              tänker Socialdemokraterna på när en skatt på över 60 procent ska
              gälla för ingenjörer, forskare, jurister, ekonomer och alla de
              som är med och driver svensk konkurrenskraft? Men sedan ska den
              ned till 55 procent för bankdirektörer. För dem som har en lång
              akademisk utbildning ska vi alltså ha en straffskatt på över 60
              procent. Men för riktigt framgångsrika bankdirektörer ska inkomstskatten
              ned till 55 procent.
            </seg>
            <seg n="b18cf22b">
              Detta är en struktur som framstår som ytterst märklig och som
              är närmast obegriplig ur incitamentsperspektiv. Människor som
              har skaffat sig en lång utbildning för att bidra till Sverige
              ska vi alltså klämma åt. Men om man har blivit riktigt rik då
              ska skatten ned. Det är en mycket märklig struktur som Socialdemokraterna
              talar om.
            </seg>
            <seg n="454b4a7b">
              Vi ska vara klara över en sak. Enligt Finansdepartementets beräkningar
              tappar vi 80 procent av intäkterna med denna typ av skatteförslag.
              Andra, till exempel den socialdemokratiska stjärnekonomen Bertil
              Holmlund, har drivit tesen att det är 100 procent av intäkterna
              som bortfaller. Vi tappar alltså mellan 80 och 100 procent av
              intäkterna med denna typ av förslag. Ändå vill man genomdriva
              dem. Och man vill göra det i ett läge då svensk industris konkurrenskraft
              är mer ifrågasatt än på länge, då allt fler länder tittar på vad
              de kan göra för att ta över svenska verksamheter, locka jobb till
              sig och driva fram en utveckling i sina länder. Då vill Socialdemokraterna,
              Vänsterpartiet och Miljöpartiet möta detta med en antikonkurrenskraftspolitik.
            </seg>
            <seg n="1c75a191">
              Man verkar inte heller vilja ta in att andra länder har gjort
              precis detta. Frankrike har gjort ett experiment med att förstöra
              sin egen ekonomi med höga marginalskatter. Varför tar man inte
              lärdom av detta? Varför vill man upprepa andras misstag när vi
              borde vilja arbeta tillsammans för att stärka Sverige?
            </seg>
          </u>
          <note type="speaker" n="983e6dbe">
            Anf. 47 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-0" n="c2e9597e">
            <seg n="59a5b6fc">
              Fru talman! Jag repeterar och erinrar om att interpellationen
              handlar om två frågeställningar, och finansministern har nu tre
              gånger avstått från att kommentera dem över huvud taget.
            </seg>
            <seg n="76904a21">
              Den första frågeställningen handlar nämligen om en översyn av
              skattesystemet i avsikt att göra det rättvist, bland annat att
              den orättvisa beskattningen av pensionärer ska uppgöra. Då säger
              finansministern att det skulle förstöra hela vår internationella
              konkurrenskraft om pensionärerna skulle betala lika mycket skatt
              som andra. Det är vad han säger.
            </seg>
            <seg n="cced873d">
              Min andra frågeställning är om han är beredd att låta ett viktigt
              element i rättvisan i skattepolitiken, nämligen värnskatten, vara
              värdesäkrad för kommande fyra år med de stora finansieringsbehov
              vi har. Men han glider runt även det.
            </seg>
            <seg n="98049e73">
              För finansministern finns det bara en enda väg för att Sverige
              ska kunna hävda sig i konkurrensen, och det är att vi ska tävla
              med andra länder om att sänka skatterna mest, detta i en värld
              där klyftorna blir större och välfärden och det som produceras
              fördelas alltmer orättvist.
            </seg>
            <seg n="ed6b69ee">
              Finansministern försöker prata bort allt det som jag tror är
              den moderata strategin. Nu säger man inför valet att det ska vara
              ett skattesänkningsstopp, men man vägrar gå in i diskussioner
              om mer specifika frågor. Peter Norman uttryckte det tydligare
              i Riksdag vi satsar också mycket mer än jämförbara länder.
            </seg>
            <seg n="5d3f4b2e">
              Av de jämförbara länderna har vi högst personaltäthet per tusen
              äldre. Vi har flest vårdplatser, trots att vi dessutom i allt
              större utsträckning bedriver vård i människors hem så att de har
              möjligheten att själva forma sin tillvaro. Därtill har vi ett
              system som är unikt genom att vi ger vård i hela Sverige till
              alla oavsett inkomst och bakgrund.
            </seg>
            <seg n="5bd2e867">
              Det är detta system vi har i dag. Det är detta system vi har
              förstärkt under dessa år och som vi tror på. Vi har tillfört 7
              miljarder till äldreomsorgen i fasta kronor under dessa år. Det
              ska jämföras med den budget som Peter Persson har skrivit där
              äldreomsorgen tillförs 100 miljoner, om jag minns rätt. Regeringen
              har gjort stora satsningar för att förbättra utbildningen av personalen
              i äldreomsorgen och för att det ska finnas skatteintäkter som
              gör att vi kan möta framtiden.
            </seg>
            <seg n="e8a84d34">
              Uppgiften för oss är givetvis att utveckla och modernisera den
              generella välfärdspolitiken. Hur gör man det? Den första punkten
              är att belöna ansträngningar. Det kanske allra viktigaste är att
              belöna ansträngningar i skolan så att unga människor i Katrineholm
              och Norrköping känner att det lönar sig att utbilda sig och att
              det finns lärare, föräldrar och klasser där eleverna stöttas så
              att de oavsett social bakgrund känner att det finns ett utbildningssystem
              för dem.
            </seg>
            <seg n="660e4f56">
              Detta gäller lika mycket i arbetslivet. I skolan ska vi ha betyg,
              prov och välutbildade lärare som prioriterar kunskap. Arbetslivet
              och arbetsmarknaden måste präglas av omställningsförmåga. Vi ska
              inte trycka ut människor från arbetslivet utan öppna vägar in
              och säkra att skattetrycket är sådant för låg- och medelinkomsttagare
              att det lönar sig att arbeta. Det är därför vi i dag för första
              gången ser en majoritet av Sveriges kvinnor arbeta heltid och
              inte ser fallande andel i heltid som när Socialdemokraterna styrde.
            </seg>
            <seg n="a9017302">
              Därför är det så viktigt att fortsätta reformera välfärdssystemet,
              att reformera systemen som gör att det alltid lönar sig att komma
              tillbaka och att alltid ha skatteintäkter som gör att vi kan säkra
              kvaliteten i de verksamheter som bedrivs. Det är vår politik.
            </seg>
            <seg n="b88f604b">
              Mot den står Peter Persson, Stefan Löfven, Jonas Sjöstedt och
              Gustav Fridolin. De har en annan idé. Deras idé är att systematiskt
              utforma politiken så att vi ska få låg tillväxt genom att rycka
              undan förutsättningarna för entreprenörsklimatet. De har en idé
              om att öppna vägarna till utanförskap genom att trycka bort människor
              från arbetsmarknaden. De har en idé om att undergräva förutsättningarna
              för reallöner för att de vill försämra företagsklimatet.
            </seg>
            <seg n="f55a84fe">
              Det är klart att vi förstår vad detta skulle leda till. Då går
              vi tillbaka till den politik som skapade 80–90 procent av de klyftor
              som Peter Persson så gärna talar om. Vi vet att 80–90 procent
              av ökningen av inkomstskillnader och 80–90 procent av ökningen
              i förmögenhetskoncentration skedde när vänsterpartierna tillsammans
              styrde Sverige. Man tryckte ut människor och skapade gräddfiler
              för miljardärer.
            </seg>
          </u>
          <note type="speaker" n="12be5bc6">
            Anf. 56 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-1" n="c2e9597e">
            <seg n="ff1d0f27">
              Fru talman! Det är så uppenbart. För frågan som avgör inriktningen
              på den moderatledda regeringens politik flyr finansministern.
            </seg>
            <seg n="cce8cdc8">
              Jag har vid ett par tillfällen ställt den specifika frågan: Accepterar
              finansministern blandfinansiering i välfärden, det så kallade
              Silver Life-konceptet, där den egna plånboken förbättrar maten,
              servicen, boendet och så vidare?
            </seg>
            <seg n="bda8da87">
              Det är en inkörsport till ett fullständigt systemskifte, men
              finansministern talar bara runt det.
            </seg>
            <seg n="d9b97492">
              Jag förstår att denna debatt och den tidigare debatten vi hade
              är obehagliga för finansministern. Det handlar ju i grunden om
              hur vi ska finansiera välfärden i vårt land.
            </seg>
            <seg n="b7858056">
              Nyligen stoppade finansministern en utredning som Socialdepartementet
              hemställde om gällande gapet mellan verksamhetsbehov och finansiering.
              Alla de besparingar, blöjvägningar och neddragningar som är i
              välfärden i dag låtsas finansministern inte om.
            </seg>
            <seg n="69bd6e3e">
              Under trycket av skattesänkningarna kommer nu systemet där de
              som har resurser får köpa sig fria. Det är djupt orättfärdigt,
              men finansministern vill inte kommentera det.
            </seg>
            <seg n="efc76e0b">
              Låt mig till sist säga: För Moderaterna är trygghet och välfärd
              något annat än för mig. Schulte blamerar sig fullständigt när
              han frågar om vi kan svara för bidragsstopp. Jag repeterar: Den
              som är arbetslös eller sjuk har inte valt detta utan förtjänar
              solidaritet av oss andra.
            </seg>
          </u>
          <note type="speaker" n="26adde06">
            Anf. 57 FREDRIK SCHULTE (M):
          </note>
          <u who="fredrik_schulte_6d2a2e" xml:id="i-b40fc88c10e97729-1" n="1a589888">
            <seg n="8cb6f241">
              Fru talman! Jag tror att det var Joakim von Anka som sade att
              det inte är de stora inkomsterna utan de små utgifterna som gör
              en rik. Det kan vara värt att tänka på.
            </seg>
            <seg n="0acb8dc7">
              Självklart måste vi ha skatter som inbringar de medel vi behöver
              för att finansiera välfärden, men om vi slösar bort dessa pengar
              på annat blir det inte mycket till välfärd.
            </seg>
            <seg n="57e596fa">
              Peter Perssons parti Socialdemokraterna går fram med massiva
              bidragshöjningar som saknar motstycke i hela västvärlden. Inget
              socialdemokratiskt parti i hela Europa går fram med sådana offensiva
              bidragshöjningar.
            </seg>
            <seg n="e7b48972">
              Det handlar på ett mycket konkret sätt om att höja bidragen för
              dem som tjänar lite mer. Den börsmäklare som blev arbetslös under
              finanskrisen kommer att få ungefär 5 000 kronor mer i arbetslöshetsbidrag
              vilket gör att han kommer att få mer pengar i a-kassa än vad ett
              vårdbiträde får i lön. Om det är solidaritet måste nog Socialdemokraterna
              utveckla lite mer vad de lägger i det begreppet.
            </seg>
            <seg n="feb25345">
              Finansministern har varit tydlig med att Sverige ska ha en förstklassig
              välfärd som ska tillmötesgå alla. Alla ska få en del av världens
              främsta välfärd.
            </seg>
            <seg n="dda468cb">
              Välfärden har fått 70 miljarder mer under denna regering, och
              vi vill fortsätta utveckla den. Därför går vi fram skattehöjningar
              medan Socialdemokraterna lägger fram skattesänkningar.
            </seg>
          </u>
          <note type="speaker" n="5bbbb03b">
            Anf. 58 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-15" n="042c137d">
            <seg n="79bfff12">
              Fru talman! Jag har redovisat hur svensk äldreomsorg ser ut.
              Jag har redovisat att vi har större resurser än vad man har i
              andra industriländer och övriga Europa. Jag har redovisat att
              till och med jämfört med Danmark, Finland och Norge, som har väl
              utbyggda välfärdsstater, lägger Sverige betydligt större resurser
              på äldreomsorg.
            </seg>
            <seg n="cb938d91">
              Vi har flest anställda per tusen äldre och fler långvariga vårdplatser
              trots att vi har en mer omfattande verksamhet med hemtjänst än
              vad de flesta andra länder har.
            </seg>
            <seg n="5bf27e67">
              Vi erbjuder denna verksamhet till alla överallt genom att det
              är ett öppet välfärdssystem där människor kommer in oavsett inkomst
              och där vi har en utjämning som gör att vi erbjuder lika villkor
              över hela landet. Det är den politik denna regering har stått
              för.
            </seg>
            <seg n="c32eeca0">
              Vår politik har fungerat. Vi har över 250 000 fler i sysselsättning,
              och 50 000 fler unga kvinnor arbetar. Andelen kvinnor som arbetar
              heltid har för första gången någonsin kommit upp i en majoritet.
              Vi har tillfört vård och omsorg 7 miljarder kronor i fasta löne-
              och prisjusterade pengar.
            </seg>
            <seg n="bc9e790b">
              Sedan är skiljelinjerna i svensk politik väldigt tydliga. Vänsterpartierna
              står för en konsekvent politik för att nedmontera konkurrenskraft
              och öppna för ökat utanförskap med sämre reallöner och ökade klyftor
              som följd.
            </seg>
            <seg n="af73801a">
              Om det enda man kan erbjuda svaga grupper på arbetsmarknaden
              är att trycka ut dem i fattigdomsfällor och utanförskap växer
              klyftorna. Om man höjer skatterna och tvingas öppna gräddfiler
              för de allra rikaste ökar klyftorna. Det är så vägvalet i svensk
              politik ser ut. Antingen håller vi ihop Sverige med allianspartierna,
              med en politik för arbete som ger välfärd, eller också delar vi
              Sverige med vänsterpartiernas politik.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="c466ae32">
            14 § Svar på interpellation 2013/14:356 om sänkningen av hotell-
            och restaurangmomsen
          </note>
          <note type="speaker" n="bb8b1300">
            Anf. 59 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-16" n="042c137d">
            <seg n="fd74e3f4">
              Fru talman! Peter Persson har frågat mig om jag har för avsikt
              att se över sänkningen av restaurangmomsen till förmån för vad
              Peter Persson anser vara mer sysselsättningsskapande åtgärder.
              Peter Persson har också frågat mig om jag avser att ta avstånd
              från det som enligt Peter Persson är kampanjstöd som utifrån egenintressen
              nu ges för den nedsatta restaurangmomsen av McDonalds, Max med
              flera.
            </seg>
            <seg n="2db69163">
              Den 1 mars 2011 överlämnade Utredningen om sänkt moms på vissa
              tjänster delbetänkandet Sänkt restaurang- och cateringmoms . Utredningens
              analys av den sänkta restaurangmomsen visade på gynnsamma effekter
              på den samhällsekonomiska effektiviteten, sysselsättningen och
              de administrativa kostnaderna för företagen. Regeringen valde
              att i samband med budgetpropositionen för 2012 sänka restaurangmomsen.
            </seg>
            <seg n="8e9af650">
              Regeringen ser ständigt över sina reformer. Detta gäller även
              den sänkta restaurangmomsen. I november 2011 gav regeringen Konjunkturinstitutet,
              Tillväxtanalys och Skatteverket i uppdrag att följa upp effekterna
              av den sänkta restaurangmomsen.
            </seg>
            <seg n="624e678a">
              Jag kan således konstatera att effekten av den sänkta restaurangmomsen
              ses över noggrant, oberoende av branschintressen. Regeringen inväntar
              fortfarande utvärderingar av de långsiktiga effekterna, men hittills
              kan jag konstatera att utvärderingarna visar på positiva effekter
              på sysselsättningen som ligger i linje med de bedömningar regeringen
              gjort.
            </seg>
          </u>
          <note type="speaker" n="0ca5ac55">
            Anf. 60 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-2" n="c2e9597e">
            <seg n="2aaea6dc">
              Fru talman! Arbetslösheten är vårt lands stora samhällsproblem.
              Det är ett gigantiskt slöseri med resurser, och det plågar enskilda
              människor. Det är regeringens stora misslyckande.
            </seg>
            <seg n="f21c4e4d">
              Den strategi man har valt handlar ensidigt om att sänka skatter
              genom så kallat jobbskatteavdrag eller om att sänka enskilda kostnader.
              Man har helt glömt att det finns något som heter näringspolitik,
              till exempel satsning på infrastruktur, forskning och utbildning
              och strategier för skilda branscher, eller arbetsmarknadspolitik
              – att ha en trygg arbetslöshetsförsäkring som gör att man kan
              gå vidare och att ha omskolning, vidareutbildning och kompetensutveckling.
            </seg>
            <seg n="c29da282">
              Regeringen har rustat ned både arbetsmarknadspolitik och näringspolitik.
              I stället flyr man in i ett tänkande där det bara handlar om att
              sänka kostnader för arbetskraft. En generell och dyr åtgärd har
              särskilt varit riktad mot ungdomar. Ett och ett halvt år efter
              hotell- och restaurangmomsens halvering säger SCB att detta inte
              haft någon effekt eller att effekten är tveksam.
            </seg>
            <seg n="ba079570">
              Visita säger att 4 000 nya jobb har skapats. De är naturligtvis
              en part i sammanhanget. Eftersom kostnaden för reformen är 5,4
              miljarder, finansministern, kostar varje jobb 1,3 miljoner kronor!
              Det hade naturligtvis kunnat ge en helt annan effekt om man hade
              anställt lärare eller undersköterskor, om man hade haft en inkomstöverföring
              till barnfamiljer och sänkt barnbidraget eller om man hade sänkt
              skatterna så att pensionärerna fått ett rimligare utfall jämfört
              med andra.
            </seg>
            <seg n="db96b515">
              Detta vill finansministern inte diskutera. I stället går han
              till attack. Jag tycker att det är beklagligt att finansministern
              inte vill pröva intellektuellt om det är en rimlig åtgärd att
              varje nytt jobb har kostat 1,3 miljoner kronor i en bransch där
              vinsterna ökat kraftigt under samma tid. Då har man gått ungdomen
              förbi i en bransch som många gånger präglas av låga löner.
            </seg>
            <seg n="09180d99">
              Finansministern vill inte pröva om politiken inte räcker till
              eller om den är undermålig. Han vill inte heller kommentera det
              kampanjstöd regeringen har fått från branschen. Det är brev till
              anställda från ett företag där man säger: Rösta rätt! Det är en
              kampanj och en dubbelstöt från Visita under ledning av Maud Olofsson.
            </seg>
            <seg n="3093e322">
              Tycker finansministern om det kampanjstöd han får, eller är han
              beredd att ta avstånd från det? Och framför allt: Är han beredd
              att pröva åtgärden? Är den inte väldigt kostsam och ineffektiv,
              finansministern?
            </seg>
          </u>
          <note type="speaker" n="88566769">
            Anf. 61 LENA ASPLUND (M):
          </note>
          <u who="lena_asplund_a296b2" xml:id="i-24f7a7feea2ab210-0" n="89b58cd6" next="i-1252a3bd921a9ad7-0">
            <seg n="6fce2f9d">
              Fru talman! Hur kommer det sig, Peter Persson, att du kan såga
              en hel bransch? För det är vad du gör med de här frågorna. Du
              tycker att man går ut och kampanjar för en alliansregering. Som
              företagare har man väl rätt att yttra sig och tycka vad man vill.
              Vi har åsiktsfrihet i det här landet.
            </seg>
            <seg n="75cb4112">
              Det har tillkommit många arbetstillfällen. Glöm inte vilka som
              får arbete till följd av den sänkta momsen på restauranger och
              hotell! Det är unga som ofta inte har någon högre utbildning eller
              kanske inte ens har avslutat gymnasiet.
            </seg>
            <seg n="b2fbb843">
              Jag har besökt många restauranger och träffat restaurangägare.
              Det kanske Peter Persson också borde göra. Hittills är det inte
              en enda som har sagt: Vi vill gå tillbaka till 25 procents moms.
              När man frågar vilka de anställer svarar de: Vi tittar på det
              som passar oss, gärna unga som är billiga, för det tar ett tag
              att skola in.
            </seg>
            <seg n="f009a7da">
              I restaurangbranschen tittar man inte alls på samma sätt på att
              personen har avslutade studier eller högskolestudier, utan man
              tittar på att det är en person som passar. Detta är jobb även
              för ungdomar som studerar och vill tjäna lite extra pengar.
            </seg>
            <seg n="5ac5c486">
              Vad är problemet, egentligen? Är det att vi har fått fler arbetstillfällen
              eller att vi har minskat antalet konkurser? Där är man rätt tydlig.
              Jag har träffat flera företagare som kanske inte har sin restaurang
              på Stureplan utan någonstans utanför Skellefteå eller i Småland.
              De säger: Tack vare detta har vi överlevt. Vi klarar det.
            </seg>
            <seg n="b30f364f">
              Skatteverket har kommit med en rapport som säger att man har
              minskat skattefusket med ungefär 700 miljoner. Det är väldigt
              bra. Jag antar att Peter Persson någon gång har ätit på en vägkrog
              eller något gatuköksaktigt där det står Äter ute, Catering eller
              Hämtar maten på kvittot fast man har suttit där.
            </seg>
            <seg n="06d7fb80">
              Det har varit en svår gränsdragningsfråga också. Vi har diskuterat
              det här i kammaren tidigare. Jag träffade en företagare med en
              verksamhet där man både kunde hämta mat och sitta där och äta.
              Ett exempel var att en kund kom och sade att maten skulle tas
              med, och 12 procents moms slogs in. Personen i fråga gick sedan
              ut och mötte en kompis i dörren som sade: Jag ska äta men sitta
              här. Då tog den första personen sin lilla påse med sig in och
              satte sig vid bordet. Vad händer i en sådan situation? Det har
              varit en stor gränsdragningsproblematik när det gäller detta.
            </seg>
            <seg n="19a8426b">
              Min fråga till Peter Persson är: Vill ni höja momsen på övrig
              mat till 25 procent? Blir det mer rättvist då? Det är orättvisa
              eller någonting liknande som driver er, för ni tycker ju inte
              att det här är okej.
            </seg>
            <seg n="7d6c4ea1">
              Konjunkturinstitutet sade att 4 000 jobb är en direkt följd av
              momssänkningen. Sedan har vi de halverade arbetsgivaravgifterna
              för unga också. Visita säger att det är 10 000 fler arbeten som
              har skapats. Någonstans mellan 4 000 och 10 000 arbeten har alltså
              skapats. Sedan får man väl se på sikt hur många arbeten det blir
              som skapas.
            </seg>
            <seg n="fd2d0d32">
              Kom med något bättre förslag på en reform som gynnar de unga
              – inte Amsåtgärder, utan en riktig reform! Det här har gjort det
              plus att vissa företag har undgått att gå i konkurs. Ingen ska
              säga att restaurangbranschen skär guld med täljkniv.
            </seg>
          </u>
          <note n="81af665f">
            Anf. 62 GUNNAR ANDRÉN (FP):
          </note>
          <u who="lena_asplund_a296b2" xml:id="i-1252a3bd921a9ad7-0" n="89b58cd6" prev="i-24f7a7feea2ab210-0">
            <seg n="0d948607">
              Fru talman! Peter Persson ställer många ideologiskt intressanta
              interpellationer, och det här är väl en av de allra mest intressanta,
              åtminstone den andra frågeställningen. Den gör mig som liberal
              ganska bekymrad. Peter Persson önskar nämligen att regeringen
              ska ta avstånd från en viss åsikt från ett företag.
            </seg>
            <seg n="86efaa7c">
              Jag menar att det är oerhört viktigt att vi håller på den fria
              åsiktsbildningen i det här landet. Man kan lätt vända på det här,
              fru talman, och säga att regeringen skulle ta avstånd från det
              som Hotell- och restaurangfackets ordförande Niia säger. I motsats
              till Peter Persson tycker hon att man inte ska höja restaurangmomsen.
              Jag försvarar absolut ordföranden för LO-förbundets hotell- och
              restaurangfacks och alla medlemmars rätt att tycka vad de vill
              om det här. Om regeringen skulle ta avstånd från någon åsikt som
              en enskild person eller något fackförbund har i det här landet
              skulle jag omedelbart anmäla finansministern till konstitutionsutskottet,
              för så gör man inte. Jag tycker att Peter Perssons, en socialdemokratisk
              riksdagsledamot, fråga om att regeringen ska ta avstånd från en
              viss åsikt är mycket uppseendeväckande.
            </seg>
            <seg n="3d5da234">
              Fru talman! Jag återgår nu till huvudfrågan som det här gäller,
              nämligen sänkningen av restaurangmomsen. Kanske är det inte bara
              jag utan någon annan också som varje dag gör som jag och lägger
              sig ned och sover och under huvudkudden har valmanifestet från
              Socialdemokraterna, Vänsterpartiet och Miljöpartiet från den 31
              augusti 2010. Det är underskrivet av Mona Sahlin, Lars Ohly och,
              tror jag, Maria Wetterstrand.
            </seg>
            <seg n="09b8bdc6">
              Vad kan man läsa i punkt 5, som handlar om stärkt konkurrenskraft?
              Jo, att dessa tre partier om de vinner regeringsmakten ska överväga
              att sänka restaurangmomsen. Det finns också någon annan reservation
              som gäller all moms om det ekonomiska läget så tillåter.
            </seg>
            <seg n="eabb9d2d">
              Peter Perssons parti gick till val på att man skulle sänka restaurangmomsen.
              Var glad över att regeringen har gjort det som ni ville göra,
              och var inte så bekymrad över detta! Jag var själv en av dem som
              var ganska fundersamma över detta skattesänkningskrav. Det tillhörde
              inte Folkpartiets prioriterade skattesänkningar, det ska jag gärna
              medge. Men nu när Socialdemokraterna, Vänsterpartiet och Miljöpartiet
              gick till val på detta får de väl pröva det också. Sedan tycker
              jag att det är klokt som finansministern säger att man nu i efterhand
              får se om detta var en klok politik eller inte.
            </seg>
            <seg n="2fcd167e">
              Ni ska vara glada och inte gå till angrepp mot er egen politik
              och att man har genomfört den. Peter Persson var ju kandidat till
              2010 års program och läste det säkert väldigt ingående. Annars
              kan man fråga sig: Om ni inte menade någonting med detta, vilka
              övriga punkter var det som ni inte menade någonting med? Man måste
              ju tro på det som står i ett valmanifest, för det är ju inte vilket
              dokument som helst. Peter Persson har läst det så noggrant att
              han vet att Socialdemokraterna gick till val på detta förslag.
              Nu tycker ni att det är ett jättedåligt förslag och alla dömer
              ut det. Men varför framförde ni då detta förslag?
            </seg>
          </u>
          <note type="speaker" n="e8653af3">
            Anf. 63 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-17" n="042c137d">
            <seg n="5c353139">
              Fru talman! Målet för regeringens politik är full sysselsättning.
              Alla som vill och kan ska ha ett arbete. Vi för en konsekvent
              politik för att förverkliga full sysselsättning. Vi har arbetat
              för att det ska vara fler som vill arbeta, fler som kommer in
              på arbetsmarknaden, som lämnar bidragssystem eller som kommer
              in och stannar kvar längre. Vi har fört en politik för att fler
              ska anställa, och vi ska alltså ha ett kostnadsläge som gör att
              man är beredd att anställa fler människor. Vi har fört en politik
              som ska göra att det finns fler företag i Sverige.
            </seg>
            <seg n="007c797e">
              Det här är en politik som förbättrar konkurrenskraften, som förenar
              reallönetillväxt med en ökad sysselsättning. Vi ser resultaten.
              Vi har 250 000 fler i sysselsättning i dag, vi har den högsta
              sysselsättningsgraden bland jämförbara länder, vi har 50 000 fler
              unga kvinnor på arbetsmarknaden och för första gången arbetar
              en majoritet av kvinnorna heltid.
            </seg>
            <seg n="f6ba1fd0">
              Varför är då restaurangsektorn en del av den här strategin för
              full sysselsättning? Det finns många skäl till det. Den är en
              del av den inhemska sektorn, det är en arbetskraftsintensiv sektor
              och det är en sektor där väldigt många unga arbetar. 40 procent
              av de anställda är ungdomar. Därtill har andelen utrikes födda
              som jobbar i den här sektorn ökat dramatiskt under de här åren
              från 25 till 40 procent. Det här är alltså en sektor där 40 procent
              av de anställda är unga och 40 procent av de anställda är utrikes
              födda.
            </seg>
            <seg n="2901ef1b">
              Låt oss då titta på hur politiken har fungerat. Sysselsättningen
              har bara sedan 2008 ökat från ungefär 80 000 personer till över
              100 000 personer. Trots att vi alltså har gått igenom en mycket
              besvärlig internationell lågkonjunktur har sysselsättningen i
              den här sektorn ökat med något över 20 000 personer. Sedan den
              här åtgärden trädde i kraft handlar det om ungefär 10 000 personer
              i ökad sysselsättning.
            </seg>
            <seg n="9d8d6fad">
              Det är naturligtvis svårt att belägga att det här hänger ihop
              med restaurangmomsen. Det finns många andra förslag som samtidigt
              har spelat stor roll. Vi vet inte hur många av de här jobben som
              egentligen beror på jobbskatteavdraget. Det är komplicerat att
              veta om en betydande del av de här jobben kanske hänger ihop med
              nedsättningen för ungdomar, för det här är en sektor där väldigt
              många ungdomar arbetar. Det kan också ha att göra med nystartsjobben
              som ger ett starkt stöd för dem som går från olika typer av bidragssystem
              in i arbete. Men förmodligen beror en inte obetydlig del av detta
              på lättnaderna som vi har gjort för restaurangsidan som har förenklat
              skattesystemet och gjort branschen mer attraktiv och som också
              lett till att vi fått ett kraftigt genomslag på sänkta priser.
            </seg>
            <seg n="0a6846e8">
              Socialdemokraterna vill höja skatten på restaurangbranschen,
              först med 6 miljarder direkt och sedan med ytterligare 15 miljarder
              indirekt. Det här är alltså en kraftig skattehöjning på en av
              de mest sysselsättningsintensiva verksamheterna i Sverige där
              40 procent av de som arbetar är unga och över 40 procent är utrikes
              födda.
            </seg>
            <seg n="089cb8c7">
              Det här är naturligtvis en politik som skulle leda till skadliga
              effekter på sysselsättningen Vi kan debattera hur stora de skadliga
              effekterna blir, men att det kan handla om en förlorad sysselsättning
              på någonstans uppemot 20 000 sammantaget av de två åtgärderna
              är i linje med de bedömningar som de flesta ledande experter gör.
              I ett läge där vi måste kämpa för varje jobb i Sverige, där konkurrenstrycket
              internationellt hårdnar, där vi får hålla i jobben, säkra företagen
              och säkra att vi har verksamheter i Sverige vill Socialdemokraterna
              tillsammans med Miljöpartiet och Vänsterpartiet lägga en tung
              skattebörda just på en arbetskraftsintensiv verksamhet. Det är
              mycket förvånande, fru talman.
            </seg>
          </u>
          <note type="speaker" n="5dfb5230">
            Anf. 64 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-3" n="c2e9597e">
            <seg n="6b329426">
              Fru talman! Den 1 januari 2012 sänktes restaurangmomsen från
              25 till 12 procent. Nettokostnaden blev 5,5 miljarder. En del
              bedömare säger optimistiskt att kanske 4 000 jobb har åstadkommits.
              Men samtidigt säger man att annan konsumtion har minskat och att
              andra jobb har försvunnit. Sysselsättningstillväxten inom hotell-
              och restaurangbranschen är faktiskt mindre än när reformen sjösattes.
              Arbetslösheten bland unga har faktiskt ökat, inte minskat, sedan
              reformen sjösattes.
            </seg>
            <seg n="964b8752">
              Samtliga expertmyndigheter har i varierande mening dömt ut den
              halverade momsen på hotell och restaurang som dyr och ineffektiv.
              IFAU, Konjunkturinstitutet, Finanspolitiska rådet, Ekonomistyrningsverket,
              Arbetsförmedlingen och Riksrevisionen är samstämmiga. Till exempel
              Calmfors säger att det sannolikt inte har ökat sysselsättningen,
              utan man tränger undan jobb i andra sektorer. Jonung säger att
              det är branschstöd till en bransch som inte är i kris. Sänkningen
              kostar mycket i form av förlorade skatteintäkter.
            </seg>
            <seg n="40674e2c">
              IFAU säger mycket brett och översiktligt att den sänkta arbetsgivaravgiften
              tillsammans med den halverade momsen har gett någonstans mellan
              10 000 och 14 000 jobb. De två åtgärderna tillsammans har alltså
              gett mellan 10 000 och 14 000 jobb.
            </seg>
            <seg n="165324f4">
              Om samma resurser hade tagits in i skolan hade vi fått 40 000
              lärare – 40 000 lärare i en skola där vi har problem med fallande
              resultat. Finansministern tyckte att det var bättre med 10 000
              jobb ute i restaurangnäringen. Samma resurser hade gett 50 000
              jobb i äldreomsorgen där många stressar svårt och många gamla
              längtar efter närhet. Men finansministern väljer 10 000 jobb i
              restaurangnäringen som kostar 1,4 miljoner styck.
            </seg>
            <seg n="ec3ccde7">
              Därför har jag frågat finansministern om han över huvud taget
              har övervägt att göra en annan politisk bedömning än den han har
              gjort. Jag avslutar med frågeställningen som upprörde en tidigare
              talare, nämligen min bekant Gunnar Andrén. Finanspolitiska rådet
              formulerade 2012, apropå sänkningen av restaurangmomsen, att det
              riskerar att öka incitamenten för lobbying från intressegrupper
              som ser möjligheter till branschstöd. Det är just det vi ser i
              dag. Och jag har förstått att den moderatledda regeringen tycker
              att det är bra med stödet från en bransch som attackerar socialdemokratin
              för dubbelstötar och annat ovederhäftigt. Effekten på jobben har
              nämligen bevisligen inte varit som man säger.
            </seg>
          </u>
          <note type="speaker" n="0bf8a8ca">
            Anf. 65 LENA ASPLUND (M):
          </note>
          <u who="lena_asplund_a296b2" xml:id="i-24f7a7feea2ab210-1" n="89b58cd6" next="i-1252a3bd921a9ad7-1">
            <seg n="79cc9931">
              Fru talman! Peter Persson står här i talarstolen och blandar
              äpplen, päron, clementiner och apelsiner och gör en stor fruktsallad
              av det. Och den är sur, ska jag säga. Det är bara sänkningen av
              hotell- och restaurangmomsen som är problemet. Gunnar Andrén påpekade
              mycket riktigt att ni gick till val på det här 2010, men när alliansregeringen
              genomförde det var det plötsligt inte okej.
            </seg>
            <seg n="51ffadb9">
              I sitt första inlägg hänvisade Peter Persson till SCB. Jag tycker
              att Peter Persson ska läsa vad SCB skriver i dag. Antalet sysselsatta
              i Sverige fortsätter att öka. Det är faktiskt rätt hyggligt i
              Sverige – även om det inte låter så här i kammaren.
            </seg>
            <seg n="e5857d05">
              Nu är Socialdemokraterna emot sänkningen av moms för restaurangbranschen.
              De dissar en hel bransch, som jag sade innan. Tre interpellationsdebatter
              tidigare ville Socialdemokraterna sänka energiskatten för vissa
              digitala energiintensiva företag. Är inte det påverkat av lobbning?
            </seg>
            <seg n="66977414">
              Det låter som om vi har köpt hela restaurangnäringens intressen.
              Det handlar inte om det. Det handlar om att få unga människor
              utan långa utbildningar i jobb. Det är en fantastisk reform för
              att få det. Som jag sade innan är det också en reform som har
              minskat konkurserna. Det är nämligen en tuff bransch för många.
            </seg>
            <seg n="f249ba2e">
              Jag tycker att Peter Persson ska åka ut och träffa företrädare
              för branschen och höra vad de säger. Jag vet att ni har varit
              på Visita, och det ni fick höra där var inte riktigt vad ni ville
              höra.
            </seg>
            <seg n="09ae10e3">
              Det här är faktiskt en bra reform. Vi ska vara tacksamma för
              den, och vi ska vara tacksamma för att McDonalds anställer unga.
              De blir nämligen anställbara för andra tjänster eller jobb sedan.
              Det här är alltså bra. Håna inte företagare!
            </seg>
          </u>
          <note n="dcfc279a">
            Anf. 66 GUNNAR ANDRÉN (FP):
          </note>
          <u who="lena_asplund_a296b2" xml:id="i-1252a3bd921a9ad7-1" n="89b58cd6" prev="i-24f7a7feea2ab210-1">
            <seg n="0b14ea9f">
              Fru talman! Jag var beredd att gratulera Peter Persson till hans
              tystnad i fråga om den andra delen av hans fråga, tills han tog
              upp den på slutet och gjorde ont värre.
            </seg>
            <seg n="ba5a9636">
              Jag måste nu absolut försvara Karl-Petter Thorwaldssons, Ella
              Niias och andra fackliga företrädares rätt att ha sina egna åsikter
              i frågan. Det skulle till och med kunna gälla kommunstyrelsens
              ordförande i Jönköping. Det ska inte finnas några restriktioner
              för vilka åsikter dessa människor vill ha om den politik som regeringen
              för, absolut inte. Detta är en grundläggande princip som är viktigare
              än såväl skattesänkningar som marginalskatter och så vidare. Fri
              opinionsbildning ska vi ha i det här landet! Heder åt både Karl-Petter
              Thorwaldsson, som uttalar sig mot regeringen, och åt Ella Niia,
              som uttalar sig för regeringen i frågan. Det ska vara fri opinionsbildning,
              och det är bra att LO-tidningen Arbetet – som den numera heter
              – inte har sådana restriktioner som gynnar tystnadens politik.
            </seg>
            <seg n="6b2eae9e">
              När det gäller själva sakfrågan måste jag dock återkomma till
              att Socialdemokraterna genom Mona Sahlin, Vänsterpartiet genom
              Lars Ohly och Miljöpartiet genom Maria Wetterstrand den 31 augusti
              2010 i det senaste valmanifest som vi har sett från er – vi kanske
              inte får se något nytt från de här tre partierna – skrev att ni
              om ekonomin tillåter, där jag är medveten om att ni hade den restriktionen,
              inom den här mandatperioden skulle genomdriva en sänkning av restaurangmomsen.
            </seg>
            <seg n="8c039845">
              Peter Persson, var inte arg! Var glad över att regeringen har
              genomfört åtminstone delar av ert valmanifest!
            </seg>
            <seg n="40e1e800">
              För övrigt vill jag också fråga: Om nu detta var dåligt, vilka
              övriga delar skulle vi inte tro på? Och framför allt, vilka delar
              av valmanifestet 2014 ska vi absolut inte tro på?
            </seg>
          </u>
          <note type="speaker" n="bd693b33">
            Anf. 67 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-18" n="042c137d">
            <seg n="f4f85411">
              Fru talman! Vi kan alltså konstatera att sysselsättningen i restaurangbranschen
              har ökat med 20 000 personer. I en tuff period i svensk ekonomi,
              från 2008 till 2013, har sysselsättningen ökat från 80 000 till
              100 000. Det är en kraftig ökning.
            </seg>
            <seg n="e4fef0dd">
              Det är jättekomplicerat att belägga vilken del av regeringens
              politik som har haft störst effekter. Förmodligen har jobbskatteavdraget
              särskilt stora effekter för en sådan bransch som hotell och restaurang
              eftersom många människor går in på arbetsmarknaden där. Många
              har gått från deltid till heltid, vilket vi har sett att många
              kvinnor har gjort tack vare jobbskatteavdraget. 40 procent i hotell-
              och restaurangbranschen är också unga och har följaktligen påverkats
              av den sänkta arbetsgivaravgiften. Det är alltså svårt att bedöma
              om den har haft större effekt än till exempel restaurangmomsen.
              Lättnaderna som nystartsjobb och andra omläggningar av arbetsmarknadspolitiken
              har förmodligen också bidragit.
            </seg>
            <seg n="bdb3d6d2">
              Restaurangbranschen är en speciell bransch. 40 procent av de
              anställda är alltså unga, och 40 procent är utrikesfödda. Det
              är klart att det är viktigt att branschen har möjligheter att
              anställa också framgent. Det kommer att vara en inkörsport för
              många människor in på arbetsmarknaden, och det är också en bransch
              med förutsättningar att växa i takt med att allt fler människor
              tycker att det är värt att lägga pengar på mat, turism och kultur
              i Sverige.
            </seg>
            <seg n="e4474aa2">
              Mot den bakgrunden framstår Socialdemokraternas politik som mycket
              märklig. Att rikta skattehöjningar just mot en personalintensiv
              bransch där många jobb in på arbetsmarknaden skapas är en mycket
              märklig politik. Det finns skatter som man kan höja. Det finns
              till och med socialdemokratiska partier som höjer skatter i Europa,
              men då höjer de skatter på fastigheter eller på områden där de
              inte har så stora och direkta effekter på arbetsmarknaden, eller
              så höjer man på miljösidan där det kan behövas styrmekanismer.
            </seg>
            <seg n="1f637d47">
              De svenska Socialdemokraterna är helt unika med idén att lägga
              skattehöjningarna på personalintensiv verksamhet. I takt med att
              vi har en allt tuffare globalisering, där vi får slåss för varje
              jobb i Sverige, vill Socialdemokraterna göra en stor omläggning
              av politiken. De vill höja skatterna på arbetskraftsintensiv verksamhet
              och använda pengarna till att i huvudsak bygga ut bidragssystem
              och gamla traditionella garantiåtgärder och förstärkta fas 3-program.
              Det är en mycket traditionell arbetsmarknadspolitik.
            </seg>
            <seg n="60345fc8">
              Därmed ser vi riskerna. Bygger man ut bidragen, vidtar ännu fler
              åtgärder som innebär rundgång och samtidigt höjer skatterna på
              jobb då ökar riskerna för utanförskap. Då ökar också riskerna
              för större klyftor och för att vi återigen får en socialdemokratisk
              politik där man borrar upp gräddfiler för de allra rikaste, som
              man gjorde med arvs- och gåvoskatten med miljardärsundantaget
              och förändringarna i 3:12-reglerna, samtidigt som man låser fast,
              tränger ut och försämrar förutsättningarna för grupper med svagare
              ställning på arbetsmarknaden. Man trycker ut, bygger trösklar
              och hindrar. Det är så den socialdemokratiska politiken skapade
              80–90 procent av de klyftor vi nu diskuterar i Sverige. Det är
              den typen av åtgärder som slår undan fötterna för dem som behöver
              komma in på arbetsmarknaden och som leder till ökade klyftor.
              Det är en politik på väg bort från full sysselsättning, fru talman.
            </seg>
          </u>
          <note type="speaker" n="f78879c6">
            Anf. 68 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-4" n="c2e9597e">
            <seg n="b9bd9840">
              Fru talman! Sanningen är den att sysselsättningen i hotell- och
              restaurangbranschen har ökat under en tioårsperiod, men ökningen
              av anställda har inte varit tydlig när det gällt de så kallade
              reformerna som sänkt kostnaderna för anställda. Däremot har man
              kunnat se någonting annat.
            </seg>
            <seg n="71d96acd">
              Jag har studerat ett hamburgerföretag som lämnat sina anställda
              rekommendationer om hur de bör rösta. Jag tycker faktiskt, Gunnar
              Andrén, att det är anmärkningsvärt när företag så direkt går ut
              mot sina anställda. Det är det jag debatterar med finansministern.
            </seg>
            <seg n="1fc550d7">
              År 2007 tog företaget i fråga vinstskutt ett, 31 procent. Arbetsgivaravgiften
              för unga steg med 1 procent. År 2009 tog det vinstskutt två, 47
              procent. Arbetsgivaravgiften för unga sänktes – det var steg två.
              År 2009 togs vinstskutt tre, 17 procent. Restaurangmomsen sänktes.
              Det visar att reformen kostnadsmässigt hamnat på annan plats än
              den som var den avsedda och önskvärda.
            </seg>
            <seg n="8dbb10da">
              Jag förstår att Maud Olofsson som ordförande i Visita utnyttjar
              sina nära kontakter med finansministern och statministern för
              att påverka och formulera kampanjstöd politiskt mot socialdemokratin.
              Man har naturligtvis rätt att diskutera, debattera och föra fram
              synpunkter, men jag delar den uppfattning som Finanspolitiska
              rådet hade 2012 och väl fortfarande har. Den lobbningen har inte
              varit nöjaktig.
            </seg>
          </u>
          <note type="speaker" n="9fbb6e17">
            Anf. 69 Finansminister ANDERS BORG (M):
          </note>
          <u who="unknown" xml:id="i-b90a8d47354d3c2b-19" n="042c137d">
            <seg n="c5b10db1">
              Fru talman! Regeringen bedriver en mycket konsekvent politik
              för full sysselsättning. Vi tycker att arbete för alla och förutsättningar
              för alla att vara på arbetsmarknaden är centrala utgångspunkter.
              Det beror på att arbetet är viktigt i sig. Det är genom att arbeta
              vi bidrar till våra medmänniskor, det är genom att arbeta vi skapar
              sammanhang och det är genom att vara i arbetslivet vi skapar oss
              en väg genom yrkeslivet som ger trygghet.
            </seg>
            <seg n="7bf8cb30">
              Då är det problematiskt att Sverige ofta har högre trösklar för
              unga människor att komma in än många andra länder. Vi vet av utredning
              efter utredning vad trösklarna består i. Sverige har relativt
              höga skatter. Sverige har omfattande regelverk. Sverige har mer
              omfattande bidragssystem och mer omfattande Amsåtgärder än de
              flesta andra länder. Det har vi försökt reformera för att förbättra
              förutsättningarna för människor att få arbete, och vi ser att
              den politiken har fungerat med över 250 000 i ökad sysselsättning.
              50 000 unga kvinnor har fått arbete, fler arbetar heltid och i
              hotell- och restaurangbranschen ser vi en ökning från 80 000 i
              sysselsättning till 100 000 år 2013. I år kommer vi säkert att
              se en ytterligare ökning.
            </seg>
            <seg n="45820094">
              Det beror på att politiken fungerar. Den skyddar jobb i Sverige
              och skapar förutsättningar för unga människor att komma i arbete.
              Att backa från den politiken och börja undergräva förutsättningarna
              för forskning och utveckling, för företagsamhet, för kunskap,
              för arbete och i stället lägga resurserna på att trycka bort människor,
              trycka ut människor, stänga ute människor, låsa fast människor
              i ett ekorrhjul av Amsåtgärder vore en skadlig politik för tillväxten,
              jobben och sammanhållningen, fru talman.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="f2b1b0d4">
            15 § Svar på interpellation 2013/14:437 om deportationer av asylsökande
            med asylrätt
          </note>
          <note type="speaker" n="59cf5480">
            Anf. 70 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-0" n="978636a7">
            <seg n="a144ecb8">
              Fru talman! Jabar Amin har frågat mig vad jag avser att göra
              för att förhindra att svenska myndigheter, såsom Migrationsverket,
              bryter mot asylrätten genom att deportera asylsökande som bevisligen
              riskerar förföljelse, fängelse, tortyr eller dödsstraff. Jabar
              Amin hänvisar också till ett enskilt ärende.
            </seg>
            <seg n="e8b5ca9d">
              Jag vill börja med att understryka att regeringen inte har någon
              roll i den process som omfattar prövningar av asylansökningar.
              Det innebär att jag inte får ingripa i eller påverka ansvariga
              myndigheter eller domstolar i deras handläggning av enskilda ärenden.
            </seg>
            <seg n="a8d2b726">
              Allmänt kan dock följande sägas. Den som söker asyl i Sverige
              får sitt skyddsbehov prövat i enlighet med utlänningslagen. Bedömningarna
              görs alltid utifrån omständigheterna i det enskilda fallet. Asylsökande
              som befinner sig i Sverige och som bedöms vara flyktingar, alternativt
              skyddsbehövande eller övriga skyddsbehövande, har rätt till uppehållstillstånd.
              En avvisning eller utvisning av en person förutsätter enligt utlänningslagen
              att personen i fråga inte är i behov av skydd och inte heller
              av andra skäl ska beviljas uppehållstillstånd i Sverige. I den
              prövning som görs ska Migrationsverket och migrationsdomstolarna
              även beakta eventuella hinder mot att verkställa beslut om avvisning
              eller utvisning.
            </seg>
            <seg n="ab35e25e">
              Om det framkommer nya omständigheter efter att ett beslut om
              avvisning eller utvisning vunnit laga kraft kan Migrationsverket
              pröva om dessa omständigheter utgör verkställighetshinder. En
              redan beslutad avvisning eller utvisning av en utlänning får aldrig
              verkställas till ett land om det finns skälig anledning att anta
              att han eller hon riskerar dödsstraff, kroppsstraff, tortyr eller
              annan omänsklig eller förnedrande behandling eller bestraffning.
            </seg>
            <seg n="7fbfadc4">
              Det nuvarande regelverket ger goda förutsättningar för en rättssäker
              prövning och svarar mot höga krav på rättssäkerhet. Jag ser inga
              anledningar att förändra det.
            </seg>
          </u>
          <note type="speaker" n="fda136f9">
            Anf. 71 JABAR AMIN (MP):
          </note>
          <u who="jabar_amin_a483d5" xml:id="i-e2b5a09e1e3a5c10-0" n="f8ac4078" next="i-dfcde649b916e078-0">
            <seg n="599ffe34">
              Fru talman! Låt mig börja med att tacka migrationsminister Tobias
              Billström för att han besvarar interpellationen och debatterar
              denna viktiga fråga om asylrätt.
            </seg>
          </u>
          <note n="506adde3">
            Som jag skrev i min interpellation är rätten till asyl och fristad
            en universell rätt. Den regleras i FN:s konvention om de mänskliga
            rättigheterna. Detta har också Sverige antagit i lag.
          </note>
          <u who="jabar_amin_a483d5" xml:id="i-dfcde649b916e078-0" n="f8ac4078" prev="i-e2b5a09e1e3a5c10-0">
            <seg n="5c813c6b">
              Det finns dock nu starka skäl att anta att efterlevnaden av vår
              utlänningslag inte är den vi önskar. Det finns tydliga fall som
              visar att det inte alltid blir den rättssäkerhet som vi eftersträvar.
              Vi har klara belägg för detta i exempel efter annat.
            </seg>
            <seg n="28e2feba">
              Jag ska illustrera med ett exempel från förra månaden. Efter
              beslut från våra migrationsmyndigheter gjorde polisen allt vad
              den kunde för att deportera en asylsökande peshmerga, alltså en
              person som kämpat för frihet i de kurdiska bergen mot den iranska
              regimen, till just den regim han flytt ifrån. Personen tillhörde
              frihetsorganisationen KDP, Kurdistans demokratiska parti i Iran,
              som kämpar för kurdernas frihet i de östra delarna av Kurdistan.
              Denna person har varit gerillasoldat i fem år och kämpat för demokrati,
              yttrandefrihet och frigörelse. När han efter många år hamnar här
              i Sverige och söker asyl försöker sedan våra myndigheter skicka
              tillbaka honom till just den regim han kämpat emot i bergen med
              vapen i hand och flytt ifrån.
            </seg>
            <seg n="9402544a">
              Tobias Billström! Du vet mycket väl att den iranska regimen straffar
              alla personer som kämpar mot den, inte minst dem som är peshmergor
              och tillhör de kurdiska organisationerna. Med anledning av detta
              är det mycket intressant att höra, Tobias Billström, vad du avser
              att göra för att rättssäkerheten ska gälla, så att ingen som har
              rätt till asyl, som har burit vapen i de kurdiska bergen och kämpat
              för frihet och demokrati, skickas tillbaka till den regim han
              har flytt ifrån. Vi vet alla vad de riskerar om de lämnas tillbaka
              till den iranska regimen. I bästa fall blir det tortyr och långa
              fängelsestraff. I sämsta fall blir det avrättning.
            </seg>
            <seg n="9c8704ec">
              Detta måste vi säkerställa. Vi kan inte ha en efterlevnad som
              riskerar att leda till att människor skickas tillbaka till fängelseceller
              och tortyr.
            </seg>
          </u>
          <note type="speaker" n="872610a8">
            Anf. 72 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-1" n="978636a7">
            <seg n="c2e5ef20">
              Fru talman! Låt mig börja med att klargöra att jag som statsråd
              naturligtvis inte kan kommentera ett enskilt fall. Regeringsformen
              förbjuder mig att göra det. Det är också viktigt att understryka
              att varken riksdagen eller regeringen får ingripa i domstolars
              avgöranden av särskilda fall, i förvaltningsmyndigheters avgöranden
              i ärenden som rör myndighetsutövning mot enskilda eller kommuner
              eller i tillämpningen av lag.
            </seg>
            <seg n="89048c79">
              Men jag tycker att det är viktigt att klargöra några saker när
              det gäller asylrätten. Den svenska instans- och processordningen,
              som den svenska riksdagen beslutade om i bred enighet, är utformad
              för att säkerställa en mycket hög grad av rättssäkerhet, särskilt
              genom möjligheten att överklaga och få sin sak prövad av domstol
              i ett tvåpartsförfarande som ger stora möjligheter till muntlig
              förhandling. Jag ser naturligtvis ingen anledning att här i dag
              med utgångspunkt i debatten ifrågasätta att den svenska ordningen
              ger goda förutsättningar för domar och beslut som respekterar
              flyktingkonventionen. Skyddsgrunderna i 1951 års flyktingkonvention
              är i sin helhet införda i utlänningslagen. Utlänningslagen ger
              också skydd i enlighet med andra internationella överenskommelser
              som Sverige har åtagit sig att följa. Utlänningslagen ger även
              skydd i vissa situationer som inte omfattas av någon internationell
              överenskommelse. Det gäller skyddsbehövande i övrigt.
            </seg>
          </u>
          <note type="speaker" n="7b58a1ba">
            Anf. 73 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-5" n="f8ac4078">
            <seg n="c3098e9c">
              Fru talman! Det exempel jag hade tog jag bara för att illustrera
              rättsosäkerheten i det svenska systemet när det gäller efterlevnaden
              av asylrätten. Migrationsministern vet mycket väl att det fall
              som jag tog upp bara är ett av många. Migrationsministern vet
              mycket väl att både Amnesty och EU-domstolen har kritiserat Sverige
              för rättsosäkerhet. Detta kan migrationsministern inte låtsas
              vara ovetande om. Migrationsministern kan inte heller gömma sig
              bakom att detta är enskilda fall som han inte vill diskutera.
              Detta är enskilda fall som visar hur vårt system fungerar. Vi
              har ett system som riskerar att leda till att människor ibland
              skickas tillbaka till tortyr och fängelse. Gud vet vad som hade
              skett med denna kille om inte hans familj och de tappra passagerarna
              på planet stoppat avvisningen.
            </seg>
            <seg n="838670fc">
              Fru talman! Detta fall är mycket intressant. Det är inte bara
              så att personen riskerar ett långt fängelsestraff och tortyr,
              utan fallet har också en humanitär aspekt. Killen har varit här
              i fem sex år och har småbarn. Det yngsta barnet var drygt två
              och en halv månad gammalt när fadern stoppades och togs av polisen
              för att skickas tillbaka till Iran. Då är frågan ur ett humanistiskt
              perspektiv: Är det rätt att skilja en person från hans familj
              och hans nyfödda barn och skicka tillbaka honom till Iran? Nej!
              Men migrationsministern kommer att svara att det är fråga om enskilda
              fall.
            </seg>
            <seg n="3c82dad2">
              Jag tog upp detta fall för att det visar att vårt system inte
              är rättssäkert. Det är inte bara jag som hävdar detta, Tobias
              Billström, utan som jag nämnde även Amnesty International och
              EU-domstolen. Flera gånger hittills har EU-domstolen kritiserat
              Sverige just för att vårt system inte är rättssäkert. Man har
              genom olika beslut, exempelvis med hänvisning till artikel 3,
              stoppat avvisningar och deporteringar till olika diktaturer.
            </seg>
            <seg n="07cca8cb">
              Frågan återstår. Vad avser ministern att göra för att se till
              att vårt system blir rättssäkert, så att inga, varken denna kille
              eller andra frihetskämpar, skickas tillbaka till länder där de
              riskerar tortyr, fängelse och kanske till och med avrättning?
              Migrationsministern är skyldig mig svaret och kan inte gömma sig
              bakom att detta är enskilda fall.
            </seg>
          </u>
          <note type="speaker" n="086c33a3">
            Anf. 74 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-2" n="978636a7">
            <seg n="55d42aa0">
              Fru talman! Min uppfattning är att det svenska asylsystemet håller
              en mycket hög kvalitet. Jag vill framhålla att rätten till familjeliv
              är en viktig del av den svenska migrationspolitiken. Regeringen
              ser allvarligt på frågan om familjeseparation. Det måste finnas
              en rimlig balans mellan upprätthållandet av den reglerade invandringen
              och möjligheten till undantag från kravet på tillstånd före inresa.
              Huvudregeln är att en utlänning ska ha ansökt om och beviljats
              uppehållstillstånd före inresa i Sverige. Det är ett led i upprätthållandet
              av den reglerade invandringen.
            </seg>
            <seg n="118d7f53">
              År 2010 ändrades utlänningslagen för att göra det möjligt att
              i högre grad bevilja föräldrar och barn uppehållstillstånd på
              grund av en familjeanknytning som uppstått efter inresa om det
              står klart att uppehållstillstånd skulle ha beviljats om prövningen
              hade gjorts före inresan. Redan i samband med lagändringen 2010
              uttalade sig regeringen om förutsättningarna för att beviljas
              uppehållstillstånd på grund av anknytning till barn. Regeringen
              ansåg att det kunde finnas anledning att överväga om vissa bestämmelser
              i utlänningslagen var ändamålsenligt utformade eller om de ledde
              till omotiverade skillnader mellan olika grupper av föräldrar
              och barn.
            </seg>
            <seg n="71bb7684">
              Socialförsäkringsutskottet ser positivt på detta och förutsätter
              att regeringen låter utreda frågan. Som ett resultat av detta
              arbete lade regeringen nyligen fram en proposition med förslag
              om enklare regler i utlänningslagen för vissa vårdnadshavare som
              sambor med ett barn som är bosatt i Sverige.
            </seg>
            <seg n="67cf55e8">
              Syftet med förslagen är att tydliggöra regelverket när det gäller
              dessa föräldrar och säkerställa principen om barnets bästa. Förslagen
              omfattar också verkställighetsärenden, det vill säga situationer
              där det redan finns ett lagakraftvunnet beslut om utvisning eller
              avvisning.
            </seg>
            <seg n="34d509f0">
              Dessa lagändringar föreslås träda i kraft den 1 augusti 2014,
              det vill säga i år. Propositionen bygger på en överenskommelse
              mellan regeringen och Jabar Amins parti Miljöpartiet de gröna.
            </seg>
          </u>
          <note type="speaker" n="4c1fe80b">
            Anf. 75 JABAR AMIN (MP):
          </note>
          <u who="jabar_amin_a483d5" xml:id="i-4a0d4cb01c09332c-6" n="f8ac4078">
            <seg n="4c664f18">
              Fru talman! Låt mig här och nu deklarera: Miljöpartiet står absolut
              inte för något rättsosäkert system. Vi står för rättssäkerheten
              och asylrätten.
            </seg>
            <seg n="ca3302bd">
              Om systemet är så bra som migrationsministern vill hävda att
              det är, kan han då förklara för oss varför EU-domstolen kritiserar
              Sverige? Kan han förklara för oss varför Amnesty kritiserar Sverige?
              Kan han förklara för oss varför Sverige kritiseras gång på gång
              av ansedda nationella och internationella aktörer? Nej, det kan
              han egentligen inte, för systemet är rättsosäkert. Det är därför
              vi får kritiken från de olika aktörerna.
            </seg>
            <seg n="a591e5e2">
              Jag menar att vi inte kan ha ett system som bygger på att rättsosäkerheten
              stoppas bara om motståndet är stort. Nu stoppade en del passagerare
              med civilkurage och familjen denna rättsosäkra tillämpning av
              lagen. Vi måste ha ett system som är rättssäkert. Det är vad jag
              hoppas att migrationsministern börjar fundera över.
            </seg>
            <seg n="962841d3">
              Vi måste ha ett system som inte är beroende av hur mycket motstånd
              det finns och vilka som kan försvara i ett visst fall utan ett
              system som är självgående och är i samklang med internationella
              överenskommelser och de lagar vi har bestämt i Sveriges riksdag.
            </seg>
          </u>
          <note type="speaker" n="f62d48a2">
            Anf. 76 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-3" n="978636a7">
            <seg n="82f0819a">
              Fru talman! Tack så mycket för interpellationen, som har gett
              mig möjligheten att tydligt och klart deklarera den höga kvalitet
              vi har på rättsäkerheten i den svenska asylprocessen.
            </seg>
            <seg n="d41351c6">
              Jabar Amin sade att Miljöpartiet absolut inte står för något
              rättsosäkert system. Det är helt riktigt. Det är just det som
              kommer till uttryck i den gemensamma proposition som vi har lagt
              på riksdagens bord och som snart kommer att beslutas och träda
              i kraft. Jag är oerhört glad för det goda samarbete vi har haft
              under dessa år.
            </seg>
            <seg n="b1708a49">
              Sedan kommer det givetvis alltid att finnas enskilda fall. Det
              går inte att komma ifrån. Jag vill gärna understryka den höga
              kvalitet vi har när det gäller att bedöma fall i Sverige, med
              systemet med migrationsdomstolar som efter en förstahandsprövning
              hos Migrationsverket har möjlighet att ta upp och granska de frågor
              som förekommer i de enskilda fallen.
            </seg>
            <seg n="346d7673">
              Jag tror inte att det finns anledning att ifrågasätta att vi
              har en bra rättslig kvalitet. Däremot kan det vara viktigt att
              understryka att vi alltid måste vara beredda att titta på frågorna.
              Det är också därför som Sverige har undertecknat Europakonventionen
              om de mänskliga rättigheterna, som till exempel ger möjlighet
              till en extra prövning hos Europadomstolen för de mänskliga rättigheterna,
              som Jabar Amin hänvisade till.
            </seg>
            <seg n="f55577a4">
              Det är också viktigt att understryka att den som har fått sin
              sak prövad måste respektera de beslut som fattas av myndigheter
              och domstolar. Det gäller också asylsökande. Vi måste själva ha
              tilltro till våra rättsvårdande organ och deras förmåga att avgöra
              asylärenden och ärenden om uppehållstillstånd på ett lämpligt
              och rättssäkert sätt.
            </seg>
            <seg n="2a6ebd0b">
              Det hindrar inte att vi har respekt för människors oro inför
              ett återvändande till hemlandet. Men respekten för fattade beslut
              är förutsättningen för en rättssäker ordning.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="41d6c3fc">
            16 § Svar på interpellation 2013/14:463 om inhumana utvisningsbeslut
          </note>
          <note type="speaker" n="2300eeff">
            Anf. 77 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-4" n="978636a7">
            <seg n="df2f8f4d">
              Fru talman! Sven-Erik Bucht har frågat mig om jag avser att vidta
              några åtgärder för att i framtiden undvika situationer som den
              han beskriver i sin interpellation och om det finns anledning
              att se över lagstiftningen om utvisningsbeslut.
            </seg>
            <seg n="0f750f66">
              Inledningsvis vill jag understryka att jag är förhindrad att
              kommentera eller ta ställning till omständigheterna i det enskilda
              fall som Sven-Erik Bucht hänvisar till. Det är Migrationsverkets
              och domstolarnas uppgift att pröva ansökningar om uppehållstillstånd.
            </seg>
            <seg n="52b34c66">
              Rent allmänt kan jag dock säga följande. En avvisning eller utvisning
              från Sverige föregås alltid av en prövning enligt utlänningslagen
              för att säkerställa att personen i fråga inte är i behov av skydd
              och inte heller kan beviljas uppehållstillstånd på någon annan
              grund. Flyktingar, alternativt skyddsbehövande eller övriga skyddsbehövande,
              har rätt till uppehållstillstånd. Uppehållstillstånd kan även
              beviljas om det vid en samlad bedömning finns synnerligen ömmande
              omständigheter i ett ärende. Vid prövningen ska omständigheter
              som rör hälsotillstånd, anpassning till Sverige och situationen
              i hemlandet särskilt beaktas. Omständigheter som åberopas i ärenden
              som rör barn behöver inte ha samma allvar och tyngd som krävs
              för vuxna. I alla ärenden som rör barn ska hänsyn tas till barnets
              hälsa och utveckling samt till vad barnets bästa i övrigt kräver.
            </seg>
            <seg n="37939755">
              I den prövning som görs ska Migrationsverket och migrationsdomstolarna
              även beakta eventuella hinder mot att verkställa beslut om avvisning
              eller utvisning. Enligt förarbetena till utlänningslagen bör ett
              beslut om avvisning eller utvisning inte meddelas om det inte
              kan verkställas.
            </seg>
            <seg n="0e5b029b">
              Om det saknas förutsättningar för att bevilja uppehållstillstånd
              vidtar ett arbete med att ordna ett återvändande. När det gäller
              utsatta barn i behov av stöd och vård kan det till exempel innebära
              att Migrationsverket kontaktar anhöriga, sociala myndigheter eller
              frivilligorganisationer i hemlandet för att se till ett mottagande
              kan ske på ett lämpligt sätt.
            </seg>
            <seg n="37cc10cb">
              Att barns rättigheter tillvaratas i asylprocessen är en viktig
              fråga för regeringen. För att ytterligare lyfta fram barnrättsperspektivet
              har regeringen nyligen i en proposition till riksdagen föreslagit
              lagändringar som bland annat innebär införandet av särskilt ömmande
              omständigheter när det gäller barn. Det föreslås även att bestämmelsen
              om verkställighetshinder justeras så att det uttryckligen framgår
              att nya omständigheter som uppkommit i ett barns ärende efter
              att ett beslut om avvisning eller utvisning vunnit laga kraft
              inte behöver vara av samma allvar och tyngd som när det gäller
              vuxna personer. Lagändringarna föreslås träda i kraft den 1 juli
              2014.
            </seg>
            <seg n="6581d03d">
              Jag ser mot bakgrund av detta inte något behov av att vidta ytterligare
              åtgärder.
            </seg>
          </u>
          <note type="speaker" n="09aa4b8a">
            Anf. 78 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-c2990c18d178cf51-2" n="5bedb4b1">
            <seg n="e0c2fc9b">
              Fru talman! Tack för svaret, statsrådet! Jag har respekt för
              att statsrådet är förhindrad att kommentera det enskilda fallet.
              Prövningar ska göras av Migrationsverket och domstolarna. Så ska
              det vara, och så ska vi ha det. Utifrån gällande lagstiftning
              är det de som prövar. Det är ingenting som vare sig riksdagen
              eller regeringen prövar.
            </seg>
            <seg n="7e8471c2">
              Ansvaret för lagstiftningen är gemensam för regeringen och riksdagen.
              Jag utgår från att både Migrationsverket och domstolar har prövat
              utifrån gällande lagstiftning i dessa fall. Det är inte någonting
              som jag ifrågasätter. Alla fall som finns är enskilda. Det enskilda
              fall som jag beskriver i min interpellation visar tydligt att
              det enligt min uppfattning finns stora brister i lagstiftningen.
            </seg>
            <seg n="8a25abcd">
              Ett litet barn föds, och redan efter en vecka måste det fosterhemsplaceras
              på grund av att föräldrarna är svårt sjuka. De är uppenbarligen
              fortfarande det. Till och med den lilla brodern har fosterhemsplacerats
              för att de inte kan ta hand om honom.
            </seg>
            <seg n="ad6faa1b">
              Det är detta jag känner blir så konstigt: En myndighet bedömer
              att föräldrarna är så svårt sjuka att de inte kan ta hand om sina
              barn och fosterhemsplacerar barnen utifrån den gällande lagstiftningen.
              En annan myndighet beslutar att de ska utvisas.
            </seg>
            <seg n="02eea64c">
              Jag menar att detta ger djupt inhumana konsekvenser för de här
              människorna. Ett välfärdsland som Sverige har råd att ta hand
              om människor – i alla fall i avvaktan på att de blir friska. Det
              är positivt att vi får en ny lagstiftning från den 1 juli och
              att lagstiftningen skärps så att den här typen av händelse förhoppningsvis
              inte ska kunna inträffa igen.
            </seg>
            <seg n="fc0d0cb9">
              Fallet Maria har öppnats igen, och jag förmodar att det blir
              en ny prövning och en möjlighet. Detta fall har fått stor medial
              uppmärksamhet. Det är inte bra att det ska behöva bli medial uppmärksamhet
              för att ett fall ska kunna få en ny prövning. Det kan finnas –
              och jag vet att det finns – många fler fall som kanske inte har
              fått denna uppmärksamhet.
            </seg>
            <seg n="fb2250d3">
              Det är klart att det behövs en ny lagstiftning. Jag ser fram
              emot att den lagstiftning som träder i kraft den 1 juli i år ger
              andra möjligheter. Jag får återkomma med några kommentarer till
              framtagandet av lagstiftningen i mitt nästa inlägg.
            </seg>
          </u>
          <note type="speaker" n="0b0b0891">
            Anf. 79 KATARINA KÖHLER (S):
          </note>
          <u who="katarina_kohler_c6b83a" xml:id="i-23f2e4236298dbcb-2" n="47ab5396">
            <seg n="a574744d">
              Fru talman! Sverige har under en lång följd av år haft ett högt
              anseende när det gäller mänskliga rättigheter – kanske särskilt
              när det gäller barns rätt och vår syn på hur vi ska skydda barnen
              så långt som det bara är möjligt.
            </seg>
            <seg n="a6015117">
              Därför känns det inhumant, precis som Sven-Erik Bucht säger,
              när man i det här fallet – och jag vet att det också finns andra
              fall – bestämmer och beslutar att skicka ut en hel familj där
              föräldrarna är så svårt sjuka att de inte kan ta hand om sina
              barn. Barnen har inte en chans att få ett värdigt liv på lång
              tid.
            </seg>
            <seg n="dd08d4dd">
              Också jag kommer att använda Maria som exempel, och jag vet att
              ministern kommer att säga att han inte kan svara i enskilda fall.
              Men detta går stick i stäv med vad regeringen nu säger om hur
              man ser på barns rättigheter och hur man ska skydda barn. Vi talar
              alltså om det som i dag står i lagstiftningen om synnerligen ömmande
              omständigheter. Det har visat sig att den tolkning Migrationsverket
              gör inte räcker för att vi ska kunna leva upp till det vi tidigare
              har sagt och det vi säger om att skydda barnen.
            </seg>
            <seg n="5b575c3b">
              När det gäller lilla Maria och hennes bror finns det många sakskäl
              till att stoppa utvisningen. Maria fick komma till ett familjehem
              redan en vecka efter sin födelse därför att hennes mamma var svårt
              sjuk. Också hennes pappa var sjuk, och han hade fullt upp med
              att försöka ta hand om den tvåårige storebrodern.
            </seg>
            <seg n="25f3cc68">
              I dag har Maria funnits i familjehemmet i två år. Hon är en harmonisk
              och lycklig liten unge som just börjar upptäcka livet. Hon börjar
              kunna språket. Hon kan börja säga ord, och det är på svenska.
              Hon förstår inte sina föräldrar – eller sin pappa, för hennes
              mamma är inte kommunicerbar. Hon förstår inte sin pappa därför
              att han talar ett språk som hon inte förstår. De har träffats
              två timmar i veckan under ganska lång tid, men pappans sjukdom
              har inneburit att de träffar som pappa och barn har haft inte
              har gett annat än att den lilla flickan har blivit orolig och
              rädd. Det har tagit tid att få henne lugn igen. Man förstår det.
              Om man inte har ett gemensamt språk – hur ska man då kunna känna
              tillit och trygghet?
            </seg>
            <seg n="48d9be07">
              Det som väntar familjen nu, om de blir utvisade, är att två små
              barn ska följa med sina mycket sjuka föräldrar till ett land som
              inte har den specialistvård som föräldrarna behöver. Det gäller
              särskilt mamman, som inte är kontaktbar i dag. Det handlar om
              dessa båda barn, men kanske främst om det minsta barnet, som just
              har fyllt två år. Hon har just börjat få funktioner, och det händer
              mycket i en tvåårings liv. Då ska hon alltså tillsammans med föräldrar
              som är sjuka skickas till ett land som är synnerligen osäkert
              när det gäller hennes och hennes familjs möjligheter att skapa
              sig ett värdigt liv.
            </seg>
            <seg n="66caae49">
              Det känns så fel, och det känns ovärdigt ett land som Sverige.
              Jag gav de här personerna som ett exempel, men vi har tyvärr för
              många sådana fall i Sverige i dag.
            </seg>
          </u>
          <note type="speaker" n="3b87bc91">
            Anf. 80 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-5" n="978636a7">
            <seg n="aa9e0253">
              Fru talman! Det är bra att vi är överens om att jag inte kan
              uttala mig om de omständigheter som ligger till grund för bedömningen
              i enskilda fall, Sven-Erik Bucht. När asylansökan prövas bedömer
              myndigheterna inte bara behovet av skydd utan även om det finns
              andra anledningar att bevilja tillstånd, till exempel omständigheter
              som berör familjens och framför allt barnens situation.
            </seg>
            <seg n="c697b0f1">
              Barn som är omhändertagna utvisas inte utan att Migrationsverket
              har sett om det finns insatser att få i hemlandet. Vid alla beslut
              som rör barn ska särskild hänsyn tas till barnets bästa. Ett beslut
              om omhändertagande leder däremot inte till att man med automatik
              beviljas uppehållstillstånd. Utgångspunkten är att ett omhändertagande
              är en tillfällig åtgärd. Det finns en särskild bestämmelse i utlänningslagen
              som ger möjlighet att bevilja ett tidsbegränsat uppehållstillstånd
              till barnet och föräldrarna under den tid som vården behövs.
            </seg>
            <seg n="92772974">
              Om behovet av vård upphör eller om syftet med vården kan tillgodoses
              i hemlandet saknas i princip grund för att beviljas ett uppehållstillstånd.
              Ett beslut om att familjen ska återvända kan fattas i dessa fall.
            </seg>
            <seg n="be138ced">
              Vad kommer då att hända nu med de lagstiftningsförändringar som
              vi och Miljöpartiet har tagit fram och lagt på riksdagens bord?
              Ändringarna föreslås för att förtydliga barnrättsperspektivet
              och möjliggöra att fler barn ska kunna omfattas av bestämmelserna
              och beviljas uppehållstillstånd. Det kommer även fortsättningsvis
              att röra sig om en individuell bedömning av omständigheterna i
              varje enskilt fall. Så måste det naturligtvis också vara om vi
              ska stå på rättssäkerhetens grund. Men det blir upp till prövande
              myndighet att bedöma vilka barn som kommer att omfattas om ändringarna
              genomförs. De omständigheter som ligger till grund för omhändertagandet
              kommer att kunna tas med i bedömningen.
            </seg>
          </u>
          <note type="speaker" n="750a3273">
            Anf. 81 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-c2990c18d178cf51-3" n="5bedb4b1">
            <seg n="bb7ad1fd">
              Fru talman! Unicef i Sverige har i en rapport beskrivit ett trettiotal
              fall där barn far mycket illa. Det är ofta en konflikt mellan
              socialtjänstlag och utlänningslag i de här fallen. Det är klart
              att det behövs en skärpning här.
            </seg>
            <seg n="883e5366">
              Beträffande den lagstiftningsförändring som nu kommer måste jag
              ändå nämna att vi redan hösten 2011 föreslog förändringar i en
              kommittémotion om detta. Tyvärr har det tagit lång tid att få
              fram lagstiftningsförändringen, och när detta behandlades i riksdagen
              inför i förändringen föreslog vi att det inte skulle sättas någon
              åldersgräns. Den nya lagstiftningen har en begränsning: Den sätter
              en åldersgräns vid 18 år. Detta kommer att innebära en massa åldersbestämningar
              och problematik kring det.
            </seg>
            <seg n="8ec266b5">
              Vi har varit pådrivande, och vi föreslog också att lagstiftningen
              skulle gälla redan från den 1 januari 2014. Det har man dock inte
              velat från regeringshåll.
            </seg>
          </u>
          <note type="speaker" n="2eaf85be">
            Anf. 82 KATARINA KÖHLER (S):
          </note>
          <u who="katarina_kohler_c6b83a" xml:id="i-23f2e4236298dbcb-3" n="47ab5396">
            <seg n="20143ee9">
              Fru talman! Jag ska fatta mig kort. Också jag inser att vi måste
              ha en lagstiftning. Men denna lagstiftning måste vara skriven
              så att det inte är så fritt för tolkningar som jag upplever att
              det emellanåt är i dag. Jag hoppas att den nya lagstiftningen
              ska ge barnen skydd.
            </seg>
            <seg n="bb72df24">
              Även om det enligt lagstiftningen är riktigt att personer, till
              och med familjer, ska utvisas måste man naturligtvis ta hänsyn
              till de omständigheter som de lever i. Det kan aldrig vara riktigt
              att vi i Sverige medverkar till att skicka barn med föräldrar
              som är så sjuka att de, som vi vet, inte kan ta hand om barnen
              och där barnen inte förstår föräldrarnas språk och inte kan kommunicera.
            </seg>
            <seg n="2dee0e8f">
              Jag ser fram emot en lagstiftning som är mer human och där vi
              sätter barnen i främsta rummet och om det behövs har dem längre
              så att familjen är hel och frisk när den utvisas. Det som händer
              i dag är inte humant.
            </seg>
          </u>
          <note type="speaker" n="8dd9f343">
            Anf. 83 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-6" n="978636a7">
            <seg n="004289e9">
              Fru talman! Sven-Erik Bucht tar upp frågan om lagstiftningsförändringar
              och tiden det tar att genomföra förändringar. Jag tycker inte
              att det har tagit lång tid, givet den ordning vi har, att skapa
              lag, med de krav som finns på utredningar, framtagande av kommittédirektiv,
              tillsättande av utredningar och dessutom därefter en remissrunda,
              lagrådsbehandling och så vidare. Jag tycker snarare att det har
              gått ganska så fort, och det är bra.
            </seg>
            <seg n="77da0f5a">
              Det är viktigt att klara ut en punkt: Barn är barn, apropå detta
              med åldersgränser. Det är viktigt för deras skull, likaväl som
              det är viktigt för föräldrarnas och samhällets skull, att barnbegreppet
              är avgränsat och att vi följer den ordning som finns i samhället
              i övrigt. Det finns en tydlig 18-årsgräns där man övergår från
              att vara barn till att vara vuxen.
            </seg>
            <seg n="98be51a8">
              I den viktiga fråga som handlar om återvändandet vill jag gå
              tillbaka till vad jag sade tidigare. Om det efter myndigheternas
              prövning av ett ärende står klart att det inte finns någon grund
              för att bevilja en familj uppehållstillstånd i Sverige ska man
              som huvudregel fatta ett beslut om avvisning eller utvisning.
              Inför det återvändandet sker ett samråd mellan Migrationsverket
              och de sociala myndigheterna.
            </seg>
            <seg n="8b5049c8">
              Det finns inget lagstadgat krav på ordnat mottagande när det
              gäller omhändertagna barn med en vårdnadshavare i Sverige, som
              det gör när det gäller till exempel ensamkommande barn. Migrationsverket
              gör emellertid en liknande bedömning när det gäller barn som är
              omhändertagna. Det innebär konkret att Migrationsverket således
              bedömer om det finns ett ordnat mottagande i hemlandet för att
              familjen ska kunna återvända. Migrationsverket kan i de fallen
              ta kontakt med till exempel anhöriga i hemlandet, svenska beskickningar,
              sociala myndigheter och frivilligorganisationer i det aktuella
              landet för att bedöma möjligheterna till omvårdnad i hemlandet.
              Det är viktigt att understryka.
            </seg>
            <seg n="38622834">
              Om nya omständigheter inträffar, efter det att ett beslut vunnit
              laga kraft, ger bestämmelserna om verkställighetshinder i den
              utlänningslag som vi redan har i dag möjligheter för Migrationsverket
              att bevilja uppehållstillstånd, om det till exempel finns särskilda
              anledningar till att beslutet inte bör verkställas. Finns det
              inga möjligheter för barnet att få ett ordnat mottagande i hemlandet
              skulle detta kunna betraktas som ett praktiskt verkställighetshinder.
            </seg>
          </u>
          <note n="08e0f3b3">
            I mars 2013 publicerade Socialstyrelsen en informationsskrift
            där de olika ansvarsområdena beskrivs och där dessutom vikten
            av samverkan för barnets bästa betonas.
          </note>
          <note type="speaker" n="84f09ea7">
            Anf. 84 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-c2990c18d178cf51-4" n="5bedb4b1">
            <seg n="9141860e">
              Fru talman! Man kan ha olika uppfattningar om det har gått snabbt
              eller tagit lång tid. Men de här frågorna väcktes redan 2011,
              och det fanns en departementsrapport som presenterades i maj 2011.
            </seg>
            <seg n="129aa383">
              Nu får vi en förändring. Jag hoppas verkligen att hänsyn kommer
              att tas till omständigheterna så att vi inte får fall där enskilda
              människor far oerhört illa, som i det fall som jag har relaterat
              till i min interpellation.
            </seg>
          </u>
          <note type="speaker" n="de6543b1">
            Anf. 85 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-b7abdbe04516bce4-7" n="978636a7">
            <seg n="a912a41c">
              Fru talman! Jag ska fatta mig kort, för jag tycker att det mesta
              redan har blivit sagt.
            </seg>
            <seg n="1ad3f0ed">
              Kraven på kvalitet i lagstiftningsarbetet tror jag att man ska
              vara försiktig med att göra avkall på. Jag har varit statsråd
              i snart åtta år, och om jag kan säga någonting är det att det
              är väldigt viktigt, inte minst i frågor som har med barn att göra,
              att man är oerhört noggrann med utformningen av bestämmelserna
              så att man inte gör misstag längs med vägen.
            </seg>
            <seg n="16fa2858">
              Det är också viktigt att komma ihåg att det finns många som har
              ett intresse av att yttra sig och komma med synpunkter. Ett lagstiftningsarbete
              kring förändringar som förs fram till riksdagen bör först underkastas
              till exempel synpunkter från exempelvis civilsamhället eller människor
              som har funderingar kring de tankar som lagstiftningen är ett
              uttryck för. Då är det viktigt att man är noggrann. Jag tycker
              inte att det har tagit lång tid.
            </seg>
            <seg n="4851ecd5">
              Däremot vill jag säga att det är bra att vi haft denna interpellationsdebatt
              och fått en chans att gå igenom och synliggöra vilken stor tyngd
              vi lägger på barnperspektivet i asylfrågorna i Sverige. Vi är
              ett land som har utmärkt sig för att verkligen driva de här frågorna
              internationellt och som tycker att det är viktigt att andra länder
              kanske tar efter det som Sverige arbetar med, nämligen att hela
              tiden försöka förbättra våra system för att avgöra asylärenden
              med barnets bästa för ögonen.
            </seg>
            <seg n="292db554">
              Barnrättsperspektivet ligger alltid till grund för det arbete
              som bedrivs när det gäller att ta fram ny lagstiftning i Sverige.
              Vi har alltid från Regeringskansliet kravet på att i de produkter
              som lämnas från kansliet över till riksdagen ha vägt in barnrättighetsperspektivet
              från början. Vi arbetar med ett ständigt förbättringsarbete på
              den punkten.
            </seg>
            <seg n="1334f7e3">
              Därför tycker jag att det är bra att vi har haft en diskussion
              här och klargjort de här frågorna.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="28c2b24a">
            17 § Svar på interpellation 2013/14:418 om staten och kommunernas
            framtid
          </note>
          <note type="speaker" n="71a31146">
            Anf. 86 Statsrådet PETER NORMAN (M):
          </note>
          <u who="unknown" xml:id="i-b90a8d47354d3c2b-20" n="042c137d">
            <seg n="ceeb988d">
              Fru talman! Peter Persson har frågat mig dels hur jag avser att
              hantera de kommunalekonomiska utmaningarna från statens sida,
              dels hur jag avser att hålla ihop rikets alla kommuner och landsting
              utifrån de väldigt olika kommunalekonomiska förutsättningar som
              ges.
            </seg>
            <seg n="707a72d9">
              Peter Persson påstår att regeringens politik har tvingat många
              kommuner och landsting att höja skatten. Sedan alliansregeringen
              tillträdde 2006 har den genomsnittliga kommunalskatten ökat med
              0,24 procentenheter. Men under det socialdemokratiska regeringsinnehavet
              ökade den genomsnittliga kommunalskatten med 1,40 procentenheter
              mellan 1998 och 2006, det vill säga nästan sex gånger mer under
              en lika lång tidsperiod. Det bör i detta sammanhang också påpekas
              att den dåvarande regeringen under åren 1997 till och med 1999,
              i syfte att motverka skattehöjningar, sänkte statsbidraget för
              de kommuner och landsting som höjde skatten.
            </seg>
            <seg n="b80a6895">
              Regeringens främsta mål är full sysselsättning. Sedan 2006 har
              antalet sysselsatta ökat med mer än 250 000, en kvarts miljon.
              Skatteintäkterna har därmed ökat, vilket skapat utrymme för ökad
              kommunal konsumtion samtidigt som de kommunala finanserna har
              stärkts.
            </seg>
            <seg n="69c68e97">
              Resurserna till välfärdens kärnområden vård, skola och omsorg
              ökade med 8,6 procent eller 44 miljarder kronor mellan 2006 och
              2012, justerat för pris- och löneökningar. Ungefär hälften av
              de ökade resurserna kompenserar för den demografiska utvecklingen,
              men 24 miljarder kronor har gått till att höja ambitionen för
              välfärdstjänsterna. Antalet sysselsatta i kommunfinansierade verksamheter
              har ökat med 20 000 personer sedan 2006.
            </seg>
            <seg n="4b8e06a3">
              Regeringen följer noga den ekonomiska utvecklingen i kommunsektorn
              och har i 2014 års ekonomiska vårproposition redovisat en bedömning
              för de närmast följande åren. Det förbättrade konjunkturläget
              och återhämtningen på arbetsmarknaden fram till och med 2018 bedöms
              stärka de kommunala finanserna och även ge utrymme för en ökad
              kommunal konsumtion. Skatteinkomsterna beräknas öka med drygt
              4 procent 2014 och öka med i genomsnitt 4,8 procent per år 2015–2018.
              Det är en ökning med 150 miljarder kronor jämfört med 2013.
            </seg>
            <seg n="a031f48d">
              Förutsättningarna skiljer sig dock mellan enskilda kommuner och
              landsting. Därför har vi ett system för kommunalekonomisk utjämning
              som i huvudsak finansieras av staten. Det är framför allt kommuner
              i landets glesbefolkade delar som får de största utjämningsbidragen
              per invånare. Ett mindre antal kommuner i storstadsregionerna
              och ett landsting, Helsingforss läns landsting, får däremot bidra
              till utjämningen.
            </seg>
          </u>
          <note type="speaker" n="cc970cb1">
            Anf. 87 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-5" n="c2e9597e">
            <seg n="b2d020c4">
              Fru talman! Tack, finansmarknadsministern, för svaret! Det känns
              nästan sorgligt att titta ut över detta ödelandskap. Hela den
              moderata skyddsvakten har tagit kollektiv ledighet. Så nu får
              Peter Norman och jag klara oss själva; det tror jag går bättre.
            </seg>
            <seg n="1d9e5671">
              Kommuner och landsting är den stora bäraren av praktisk välfärdspolitik
              i vårt land. Människors frihet har ökat enormt genom förskolans
              utveckling, genom utbildningssystemet, genom omsorg om äldre och
              funktionshindrade samt genom hälso- och sjukvårdspolitik. Även
              bostadspolitiken har medverkat till en välfärdsutveckling där
              vi lever allt längre.
            </seg>
            <seg n="75fe2d08">
              Många gamla lever i dag ett rikt liv efter åren i arbetets slit
              och glädje. Det var det som var meningen med välfärdspolitiken
              – en solidarisk finansiering där vi bidrar efter förmåga att betala
              skatt. Fördelning efter behov är grunderna.
            </seg>
            <seg n="546e7840">
              Men den moderatledda regeringen har aldrig förstått eller accepterat
              den här politiken. Ledande företrädare som finansministern, socialförsäkringsministern
              och statsministern har i stället beskrivit välfärdsstaten som
              passiviserande och trumpetat systemskifte genom skattesänkningar
              och bantning av samhällsåtaganden.
            </seg>
            <seg n="e05dc751">
              Snart åtta år med den moderatledda regeringen har också inneburit
              kraftiga skattesänkningar, 134 miljarders underminering av välfärdens
              finansiering. Man har också bejakat och släppt loss ett tänkande
              där vi människor har gjorts om till kunder på en marknad. Vinstjakt
              härjar på förskolor och i äldreboenden.
            </seg>
            <seg n="c7c228ef">
              Har statsrådet någon uppfattning om att grupperna är större inom
              förskolan? Skolresultaten faller. Kvaliteten i äldreomsorg debatteras
              på många platser i vårt land. Har det inte ett samband med skattesänkningarna?
              Statsrådet verkar, liksom finansministern, totalt obekymrad över
              kvaliteten i vår gemensamma verksamhet.
            </seg>
            <seg n="9061ae91">
              När regeringen försöker att anpassa sig verbalt till en stigande
              opinion för att stoppa vinstjakt och för att få mer resurser till
              det gemensamma säger man till allas vår förvåning att det nu blir
              skattesänkningsstopp. Dagen efter lades 16 förslag på skattesänkningar
              fram i skatteutskottet med de mest fantasifulla avdrag. Men Peter
              Norman hade missat informationen från kampanjhögkvarteret. Han
              lät sig intervjuas i Riksdag där är vi överens. Vad vi inte är
              överens om är vad som bygger Sverige och kommunerna starka. Vad
              som bygger kommunerna starka är en hög grad av arbetskraftsdeltagande.
              Detta problem accentueras över tiden i takt med att allt färre
              ska försörja allt fler. Vi blir äldre.
            </seg>
            <seg n="25624dcb">
              Det är naturligtvis någonting att glädjas över att vi blir äldre
              och att vi kan utnyttja fler år än tidigare till att göra livsdrömmar
              realiserbara. Som vi väl känner till säger forskarna nu att varannan
              flicka som föds kommer att uppleva sin hundraårsdag, och amerikanska
              forskare hävdar att det inte är så långt tills den första tvåhundraåringen
              finns på jorden. Den personen är förmodligen redan född. Det är
              kanske Peter Persson eller jag själv; vad vet jag. Men vi får
              väl se.
            </seg>
            <seg n="8e217885">
              När man står inför denna utmaning handlar det om att vi har två
              val. Antingen kan vi sänka kvaliteten i det offentliga åtagandet
              eller så kan vi bibehålla kvaliteten. Eventuellt kan vi också
              öka kvaliteten. För att få råd med detta måste vi få fler arbetade
              timmar i ekonomin. Vårt svar på detta dilemma är självklart att
              vi inte avser att sänka kvaliteten. I stället vill vi öka kvaliteten
              i det gemensamma åtagandet. Då handlar det om hur vi får fler
              arbetade timmar i ekonomin.
            </seg>
            <seg n="791d1d7d">
              En grundbult för att få fler arbetade timmar i ekonomin är en
              god utbildningssektor. En annan grundbult är ett innovationsklimat
              som fungerar. En tredje grundbult är att det ska vara lönsamt
              att arbeta.
            </seg>
            <seg n="b4d3d980">
              Trots Peter Perssons svartmålning av jobbskatteavdraget är det
              ändå ett faktum att det aldrig har kommit in så många skattekronor
              till staten som det gör i dag. Detta tror jag är ett besvärligt
              konstaterande för Socialdemokraterna. Trots dessa drakoniska –
              enligt er egen uppfattning – skattesänkningar har det aldrig kommit
              in mer skattemedel till staten. Det beror ju på att det är fler
              som arbetar än tidigare. Ytterligare en kvarts miljon människor
              ingår nu i arbetskraften än tidigare. Vi tror att detta är medlet
              för att se till att den kommunala verksamheten och omsorgen kommer
              att ha en god kvalitet.
            </seg>
            <seg n="30cc235b">
              Om man gör tvärtom, om man gör det dyrare att anställa, om man
              har en högre beskattning, om man lägger på ytterligare pålagor
              så att det lönar sig mindre att utbilda sig tror jag och vi att
              den här utvecklingen går åt andra hållet. Man får mindre pengar
              och färre människor i arbetskraften, mindre sysselsättning. Detta
              skulle vara förödande för den kommunala sektorn. Här tror jag
              att vi tycker olika, och det ska bli mig ett nöje att debattera
              det med Peter Persson.
            </seg>
          </u>
          <note type="speaker" n="8a0ced20">
            Anf. 89 PETER PERSSON (S):
          </note>
          <u who="peter_persson_b021b6" xml:id="i-645f249ec687bb54-6" n="c2e9597e">
            <seg n="ba00f895">
              Fru talman! Innevarande år säger Ekonomistyrningsverket att prognosen
              för det offentliga underskottet är 87 miljarder kronor – 78 miljarder
              fördelat på staten och 12 miljarder på kommunsektorn. Trots det
              kämpade regeringspartierna som bävrar här i kammaren för att bara
              för några månader sedan få igenom ytterligare skattesänkningar.
            </seg>
            <seg n="ddffa0aa">
              Med skatter på dagens nivå kommer välfärdens finansieringsunderskott
              år 2035 att uppgå till runt 200 miljarder, enligt Sveriges Kommuner
              och Landsting. Jag vet inte om det är korrekt. Ibland finns det
              en tendens att förstärka och dra ut prognoserna väl kraftigt.
              Men det pekar på ett allvarligt problem.
            </seg>
            <seg n="723f4168">
              Socialdepartementet har ju sett detta. De ville tillsätta en
              bred parlamentarisk utredning om välfärdens framtida finansiering.
              Men det moderatledda Finansdepartementet och Statsrådsberedningen
              sade kategoriskt nej till en utredning om välfärdens framtida
              finansiering.
            </seg>
            <seg n="636eb854">
              Arbetet med utredningsdirektiven startade för mer än två år sedan.
              Stig Orustfjord höll i pennan och uttryckte det så här till tidningen
              Dagens Samhälle: Men det var hela tiden nya bud om åt vilket håll
              departementet ville gå. De hade inte ens tänkt igenom vad de ville
              ha gjort. Och då var det ju svårt att skriva direktiv.
            </seg>
            <seg n="37a747e8">
              Totalt skrev Orustfjord ett tiotal utkast innan han lade ned
              pennan och gick vidare till ett annat jobb.
            </seg>
            <seg n="985830ea">
              Varför, statsrådet, ville inte Finansdepartementet ens utreda
              välfärdens finansiering? Var ni oroliga för resultatet? Skulle
              det försvåra era ytterligare skattesänkningsambitioner?
            </seg>
            <seg n="8279e494">
              Ty jag tror mig veta vad som väntar i nästa rum. Jag har diskuterat
              den frågan med finansministern tidigare under dagen, nämligen
              Silver Life-konceptet i välfärden, som han inte ville ta avstånd
              ifrån. Det innebär att det finns ett slags basfinansiering, exempelvis
              i ett äldreboende, och sedan går du själv in och köper till bättre
              mat, bättre service, mer av lust och möjlighet.
            </seg>
            <seg n="9c639c34">
              Jag tycker att det är en förfärlig utveckling, där penningen
              åter avgör vilken kvalitet som verksamheten har. Det är inte våra
              behov och våra krämpor som avgör.
            </seg>
            <seg n="f72b9a46">
              Det här blir effekten av stora skattesänkningar och neddragningar.
              De som kan köper sig förbi. Vi får ett helt annat samhälle.
            </seg>
            <seg n="ccde0c66">
              Svara nu på frågan, Peter Norman: Tycker du att Silver Life är
              okej? Varför fick Socialdepartementet inte igenom förslaget om
              en utredning om den framtida finansieringen? Kan du utlova att
              du är felciterad i Riksdag han kan inte undandra sig ansvar genom
              att skylla på andra. Finns det anledning? Det är detta som är
              frågan i dag.
            </seg>
            <seg n="8b1e0321">
              Tyvärr är regeringens intentioner att avvakta resultatet av en
              slutrapport i april 2016. Så står det ordagrant i svaret, och
              statsrådet har ordagrant läst upp det. Man ska invänta resultatet
              av en slutrapport i april 2016, och det är naturligtvis väldigt
              anmärkningsvärt.
            </seg>
            <seg n="72eeb8a7">
              Ser statsrådet inte de problem som jag har beskrivit? Det skulle
              det vara intressant att få ett konkret svar på. Kände statsrådet
              till att man på det här sättet med ett penndrag från ett enskilt
              företag kan plocka ut miljoner ur systemet utan att tillföra något
              som helst mervärde för de nyanlända som behöver hjälp att etablera
              sig på svensk arbetsmarknad, eller var det en nyhet för statsrådet?
              Är statsrådet över huvud taget medveten om de här problemen?
            </seg>
            <seg n="7e66e95e">
              Det handlar inte om något höjt tonläge utan om en väldigt enkel
              fråga till det statsråd som är ansvarigt för en misslyckad politik.
            </seg>
          </u>
          <note type="speaker" n="825b1aec">
            Anf. 97 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-21" n="042c137d">
            <seg n="90dc667e">
              Fru talman! Jag blir tvungen att göra något ganska ovanligt,
              nämligen att upprepa vad jag sade i mitt första inlägg. Patrik
              Björck beskriver svaret fel.
            </seg>
            <seg n="832df178">
              Du, Patrik Björck, säger att inget sker och inget görs, och sedan
              hänvisar du till Statskontoret. Vem har tillsatt den granskningen?
              Det har jag och regeringen gjort för att följa upp och se vad
              som sker.
            </seg>
            <seg n="ed1b7416">
              Du säger att jag skyller på Arbetsförmedlingen. Nej, det gör
              jag inte. Det jag sade var att Arbetsförmedlingen nu ser över
              hela upphandlingen av etableringslotsar och att jag välkomnar
              det. Jag sade att Arbetsförmedlingen är en myndighet som lyder
              under regeringen för att påminna Patrik Björck om att vi tar ansvar
              för detta. Det är ytterst mitt ansvar.
            </seg>
            <seg n="02ea925b">
              Det sker alltså något, Patrik Björck. Just nu ser man över detta.
            </seg>
            <seg n="735f4c95">
              Vi har gett Arbetsförmedlingen möjlighet att dra in lotsavtal
              som inte fungerar. Det har verkligen gjorts. I den bästa av världar
              skulle vi inte ha varit i en situation där det förekommer den
              typen av missbruk, men när det nu förekommer måste systemet fungera.
            </seg>
            <seg n="bff86ae0">
              Jag ska påminna Patrik Björck om de två stycken som står sist
              i det skrivna svaret. Där skriver jag: Jag är inte främmande för
              att justera systemet med etableringslotsar för att säkerställa
              att det lever upp till regeringens intentioner, om granskningen
              skulle ge anledning till det. Sedan går vi över till det som står
              om 2016. Du kan själv läsa vad jag säger där. Några större förändringar
              av etableringsuppdraget ser jag inte framför mig – det är inte
              seriöst, Patrik Björck – innan man har gjort en ordentlig genomgång
              och uppföljning av hela systemet. Vi sitter inte passiva.
            </seg>
            <seg n="d508af54">
              Jag vet att du inte gillar att svara på sådant som gäller ditt
              eget partis politik. Jag har ibland frågat Patrik Björck och andra
              socialdemokrater vad de vill på integrationsområdet. Vad har ni
              för idéer?
            </seg>
            <seg n="9c6e200f">
              När jag säger att jag inte hittar något i motionerna säger du
              att jag inte är läskunnig. Berätta för mig vad det står, Patrik
              Björck! Berätta vilka finansierade förslag och vilka idéer Socialdemokraterna
              har för att angripa en av vår tids största utmaningar, det vill
              säga integrationspolitiken. Sanningen är ju att ni helt har tystnat
              på detta område under senare år.
            </seg>
            <seg n="1008fe7a">
              Jag kan medge att ni för ett antal år sedan var drivande i de
              här frågorna, men nu är ni tysta. Ni passar när det gäller en
              av de viktigaste framtidsutmaningarna.
            </seg>
            <seg n="7e70a190">
              Du gillar inte när jag pratar om din politik, Patrik Björck,
              men man måste ibland ställa lite olika alternativ mot varandra.
              Man måste också påminna om att regeringens politik sedan 2006
              för riktiga människor har gett resultat. Jag upprepar siffran:
              Över 180 000 fler utrikes födda jobbar i dag än vad som var fallet
              2006. Vi har gått från en sysselsättning på mellan 550 000 och
              580 000 utrikes födda till en sysselsättning på ungefär 750 000.
              Något i politiken måste då fungera, Patrik Björck. Det kan inte
              stämma att inget fungerar i det läget.
            </seg>
            <seg n="9c52d448">
              Vi behöver dock vara ödmjuka när vi genomför större nya reformer,
              och det är därför jag från början tillsatte den här typen av uppföljningar.
              Du kanske tycker att det är fel att man gör en större förändring,
              att man samtidigt ger Helsingforss universitet och Statskontoret
              uppdrag att följa upp det. Man kan säga att det i så fall var
              korkat av oss, för du kan ju läsa upp vad Statskontoret sade.
              Men jag har inte tillsatt Statskontorets uppföljning för att vi
              inte ska göra något mer.
            </seg>
            <seg n="fa1fe9ee">
              I stället säger jag nu att vi självklart kommer att se över etableringslotsarna
              och göra de förändringar som kan behövas om det finns missbruk
              av systemet. Men ett par saker fungerar i systemet. Det ena är
              att man drar in avtal som inte funkar. Det andra är att Arbetsförmedlingen
              nu ser över hela upphandlingen.
            </seg>
            <seg n="64c717a9">
              Min motfråga till Patrik Björck, utöver att det vore spännande
              att höra om ni har någon idé på integrationsområdet, är: Vad vill
              Patrik Björck? Är du mogen att dra slutsatsen att man ska skrota
              etableringslotsarna helt och hållet? Är det detta du säger i riksdagens
              kammare? Vad mer är det du tycker att man ska göra för att förändra
              systemet, om du nu har alla korten på bordet? Om du vet vad som
              fungerar och exakt vilka fel som finns vore det intressant att
              veta om din och Socialdemokraternas slutsats är att man helt ska
              dra in denna del av etableringsreformen, alltså etableringslotsarna.
            </seg>
          </u>
          <note type="speaker" n="d4d6d715">
            Anf. 98 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-b2e44b092ec80720-0" n="ab9da53c">
            <seg n="e608f83c">
              Fru talman! Vi behöver en ny politik som sätter nyanlända invandrares
              jobbetablering på arbetsmarknaden i centrum och samlar resurser
              så tidigt som möjligt för snabbare jobbetablering.
            </seg>
            <seg n="3064252e">
              Vi är kritiska – det är korrekt uppfattat – till hur systemet
              med etableringslotsar är utformat, och vi är kritiska till regeringens
              obefintliga styrning och brist på ansvar.
            </seg>
            <seg n="10f32fcd">
              Vi menar att resurserna skulle göra större nytta inom ramen för
              Arbetsförmedlingen om de utnyttjas för validering, arbetspraktik
              och grundläggande utbildning i kommunal regi. Vi tror att kommunerna
              har goda möjligheter att erbjuda språk- och arbetspraktik.
            </seg>
            <seg n="08821299">
              Det denna interpellationsdebatt handlar om är om det är möjligt
              att få konkreta svar från ministern, som är ansvarig. Ministern
              säger nu att om det finns ett missbruk är han beredd att åtgärda
              det. Då är min väldigt konkreta fråga: Anser statsrådet att det
              är rimligt att ett enskilt lotsföretag tar ut över 1 miljon kronor
              utan att tillföra något som helst mervärde till den nyanlände,
              till Arbetsförmedlingen eller till samhället bara genom att byta
              organisationsnummer? Är det ett missbruk – kan jag få svar på
              den frågan?
            </seg>
            <seg n="47f093a7">
              Är det rimligt att justera systemet när Statskontoret säger att
              valfriheten inte fungerar? Är det ett missbruk när man använder
              gåvor och delar vinsten med kunderna i etableringsföretaget för
              att rekrytera nya kunder? Är det rimligt, eller är det ett missbruk?
            </seg>
            <seg n="acaa3cc6">
              Kan det vara så svårt att få ett konkret svar av ansvarig minister
              på dessa enkla frågor? De handlar om problem som man tydligt kan
              se om man tittar på hur det ser ut i dag och inte 2016.
            </seg>
          </u>
          <note type="speaker" n="0018a748">
            Anf. 99 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-22" n="042c137d">
            <seg n="69b4bee0">
              Fru talman! Det kom ett antal konkreta frågor. Anser statsrådet
              att det är rimligt att en enskild aktör plockar ut miljonvinster
              utan att det ger resultat? Svaret på den frågan är nej. Det anser
              jag inte. Därför tycker jag att det är bra att Arbetsförmedlingen
              nu ser över upphandlingen och ser över hur man jobbar med etableringslotsar.
            </seg>
            <seg n="049b62f3">
              Nästa fråga blir: Blir min slutsats då att det här med etableringslotsar
              aldrig fungerar? Nej, jag vågar inte dra den slutsatsen just nu.
              Jag noterade att Patrik Björck inte heller drog den slutsatsen.
              Du svarade inte ens på frågan, som vanligt. Du sade inte vad du
              ville göra, ifall du ville ha kvar etableringslotsar eller inte.
            </seg>
            <seg n="8983d9df">
              När jag lyssnar på din mycket kraftiga kritik mot detta system
              får jag intrycket att du vill avskaffa det helt och hållet. Men
              hittills har jag inte riktigt förstått att det är det du pekar
              på.
            </seg>
            <seg n="3d1592c9">
              Nästa fråga handlar om ifall det är rimligt att justera systemet
              om det är ett större missbruk av det. Ja, det är rimligt. Det
              är också det jag svarar Patrik Björck. Jag har svarat det nu.
              Jag har svarat det i tidigare interpellationsdebatter. Jag har
              svarat det skriftligt.
            </seg>
            <seg n="091ce1f2">
              Du kan också läsa i regeringens budgetproposition, där vi går
              igenom hur vi ska försöka se till att vi inte hamnar i fusk eller
              felaktigheter när det gäller kompletterande aktörer.
            </seg>
            <seg n="947c153b">
              Den grundläggande frågeställningen är: Tror man att kompletterande
              aktörer av det här slaget kan ha någon roll eller inte? Jag tror
              i grunden det. Jag tror att det är bra att man kan kombinera Arbetsförmedlingens
              insatser med kompletterande aktörer. När man gör det måste man
              se till att det finns ett noggrant system för att beivra missbruk.
              Man måste också se till att ha en ödmjukhet för att kunna säga:
              Nej, men vi kan behöva ändra i systemet. Därför välkomnar jag
              det som nu sker, det vill säga att Arbetsförmedlingen ser över
              upphandlingen. Arbetsförmedlingen är ansvarig myndighet som lyder
              under regeringen – jag tar ansvar för det, Patrik Björck.
            </seg>
            <seg n="f3938486">
              Behövs det i steg två regelförändringar? Ja, låt oss återkomma
              till det. Jag för nära samtal med Arbetsförmedlingen. Jag följer
              noggrant de uppföljningar jag själv har tillsatt för att se: Vad
              kan vi förändra och förbättra i systemet?
            </seg>
            <seg n="c39202fe">
              Med det vill jag tacka för interpellationsdebatten och önska
              Patrik Björck en trevlig vår i detta regniga Helsingfors – det
              blir nog soligare i morgon.
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="c9287520">
            19 § Svar på interpellation 2013/14:466 om nyanländas väg till
            bostad och egen försörjning
          </note>
          <note type="speaker" n="036d4418">
            Anf. 100 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-23" n="042c137d">
            <seg n="ea100dfd">
              Fru talman! Ingela Nylund Watz har ställt två frågor till mig
              om nyanländas väg till bostad och egen försörjning.
            </seg>
            <seg n="524ef437">
              Första frågan avser vilka åtgärder jag som integrationsminister
              avser att vidta för att Arbetsförmedlingen ska kunna klara av
              att beta av den stora kön av nyanlända personer som väntar på
              att få hjälp med en anvisad bostad.
            </seg>
            <seg n="ca7e1da5">
              I mitt svar på Nylund Watz riksdagsfråga förra veckan informerade
              jag henne om att en lång väntan på anvisning försvårar personers
              möjligheter till snabb etablering. Därför är den viktigaste faktorn
              för att korta ledtiderna att kommunerna ökar sitt mottagande.
              Först med boendesituationen ordnad kan människor fokusera på vägen
              till arbete och egen försörjning. Arbetsförmedlingens bosättningsuppdrag
              utgår från att det finns platser i kommunerna att anvisa nyanlända
              till.
            </seg>
            <seg n="2bf1824b">
              Regeringen har vidtagit flera åtgärder för att stimulera kommuner
              att öka sitt mottagande av nyanlända. I januari utsåg regeringen
              två nationella samordnare, Lars Stjernkvist och Gunnar Hedberg,
              för att främja ett ökat mottagande av nyanlända och föra dialog
              med kommunerna om ökad mottagningskapacitet. De reser under våren
              runt i Sverige och träffar kommunpolitiker i samtliga län. Hittills
              har de besökt två tredjedelar av alla län, och dialogerna har
              varit mycket konstruktiva.
            </seg>
            <seg n="d7271942">
              Den 1 januari i år infördes en prestationsbaserad ersättning
              till kommuner, som innebär en förstärkning av den statliga ersättningen
              till särskilt ansvarstagande kommuner. Kommuner med ett högt mottagande
              generellt och kommuner som tar emot nyanlända från anläggningsboenden
              och kvotflyktingar ersätts utöver schablonersättningen. Den 1
              april trädde en reform i kraft som innebär att etableringsplanen
              startar först när en nyanländ tagits emot i en kommun och inte
              längre bor i ett anläggningsboende. Detta förväntas kunna ge kommunerna
              bättre planeringsförutsättningar och öka deras villighet att ta
              emot nyanlända från anläggningsboenden.
            </seg>
            <seg n="5c813cd6">
              I vårändringsbudgeten för 2014 föreslår regeringen att ytterligare
              resurser tillförs för att främja mottagandet av nyanlända från
              anläggningsboenden. Bland annat föreslår regeringen att medel
              tillförs länsstyrelserna för att undanröja hinder för bosättning
              och underlätta mottagande av personer med särskilda behov.
            </seg>
            <seg n="f819c395">
              Nylund Watz undrar i sin andra fråga om jag anser att de nyanlända
              personer som har valt EBO ska missgynnas när det gäller Arbetsförmedlingens
              ansvar för att anvisa bosättning.
            </seg>
            <seg n="632fa5d5">
              Arbetsförmedlingen arbetar intensivt för att öka antalet personer
              som anvisas en plats för bosättning och för att korta ledtiderna
              i bosättningen. Med det nuvarande höga inflödet är det viktigt
              att myndigheten prioriterar och använder sina resurser klokt.
              Arbetsförmedlingens prioritering att anvisa personer från anläggningsboenden
              innebär att människor med uppehållstillstånd inte ska behöva stanna
              på anläggningsboenden längre än nödvändigt.
            </seg>
          </u>
          <note type="speaker" n="36a6036c">
            Anf. 101 INGELA NYLUND WATZ (S):
          </note>
          <u who="ingela_nylund_watz_ce889e" xml:id="i-d2ce05cbb26f244c-0" n="0f0b772a">
            <seg n="3873d0c2">
              Fru talman! Tack, statsrådet, för svaret! Jag anar att statsrådet
              förstår att jag inte är helt nöjd. Jag är snarare lite fundersam
              över svaret. I svaret säger statsrådet nämligen tydligt att det
              för att man ska klara Arbetsförmedlingens bosättningsuppdrag är
              viktigt att det finns platser i kommunerna att anvisa nyanlända
              till. Men det är nu en verklighet som statsrådet är väl medveten
              om inte existerar.
            </seg>
            <seg n="6d108be4">
              Den solidaritet som vi i Sverige kräver av alla EU:s medlemsländer
              för att vi ska klara de stora flyktingströmmarna till Europa existerar
              inte mellan kommunerna i vårt eget land. Här tvingas några kommuner,
              till exempel Södertälje, som jag är ifrån, påta sig ett oproportionellt
              stort ansvar för den svenska flyktingpolitiken, medan alltför
              många kommuner kan prata vackert om behovet av en generös flyktingpolitik
              men tillåtas sitta med armarna i kors när det kommer till kritan.
            </seg>
            <seg n="9f0469c5">
              Fru talman! I Arbetsförmedlingens återrapportering till regeringen
              om bosättningen för nyanlända inom etableringsuppdraget framgår
              det att över 11 000 personer väntar på en bosättningsanvisning.
              Av de här bor drygt 6 000 på ett anläggningsboende, ABO. Det innebär
              att ungefär 5 000 personer bor eller vistas i Sverige i eget boende,
              EBO. Många av dem finns i Södertälje.
            </seg>
            <seg n="7b060dda">
              Regeringen gav den 1 april i år i uppdrag åt Arbetsförmedlingen
              och Migrationsverket att prioritera arbetet med ABO-flyktingar.
              Det innebär precis det som många anat, nämligen att EBO-flyktingarnas
              besvärliga bostadssituation inte tas på allvar. Det har nu bekräftats.
            </seg>
            <seg n="fe4149f0">
              Alltför många trångbodda, inte sällan med dålig psykosocial hälsa
              och alltför ofta utnyttjade, har ingen hjälp att vänta i nuläget.
              Många av de här är barn och unga.
            </seg>
            <seg n="cb6c36e0">
              Detta vet jag att statsrådet är väl medveten om. Därför blir
              jag fundersam när jag inte kan få ett rakt svar på min fråga,
              om det är rimligt att man som flykting ska missgynnas i fråga
              om stöd när det gäller hjälp till bosättning om man valt eget
              boende. Men statsrådet har chansen i två inlägg. Är detta rimligt?
            </seg>
            <seg n="f309cfe2">
              Fru talman! I Södertälje har vi nu 300 nyanlända som vill flytta
              till någon annan kommun men som inte får hjälp någonstans. Varken
              Arbetsförmedlingen eller Migrationsverket anser att det är deras
              uppdrag.
            </seg>
            <seg n="bed69b12">
              Jag anser att integrationsministern är skyldig dem ett svar.
              Vart ska de vända sig? Det kan väl ändå inte vara så att regeringen
              har gett upp och tyst accepterat att integrationen för vissa nyanlända
              kommer att få ta mycket lång tid, i vissa fall mellan sju och
              nio år? Det kan väl heller inte vara så att regeringen är omedveten
              om vilka konsekvenser det skulle få för de enskilda individer
              som drabbas och de hårt pressade kommuner som i själva verket
              bär upp stora delar av den nationella flyktingpolitiken?
            </seg>
          </u>
          <note type="speaker" n="66463b53">
            Anf. 102 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-24" n="042c137d">
            <seg n="716089f9">
              Fru talman! Låt mig börja med den väldigt konkreta frågan från
              interpellantens sida. Är det rimligt att personer som har EBO,
              eget boende, inte ska kunna gå till Arbetsförmedlingen och få
              hjälp med boende? När vi införde etableringsreformen var det nytt
              att vi också öppnade för EBO-flyktingar att få den här möjligheten.
              Det har vi nu begränsat – det är riktigt. Det har vi gjort för
              att vi har ett antal tusen människor som sitter på anläggningsboenden
              och väntar på att få en bostad.
            </seg>
            <seg n="7df9b228">
              Men i den konkreta fråga som Ingela Nylund Watz ställer handlar
              det om att man vill flytta till en annan kommun – det är nu frågan.
              Då har Arbetsförmedlingen ansvar att hjälpa till. Det är flyttarna
              inom kommunen som vi har begränsat. Vi har sagt att man i första
              hand ska prioritera dem som är på anläggningsboenden.
            </seg>
            <seg n="feae5c7d">
              Jag tar med mig den delen av frågan från Ingela Nylund Watz.
              Systemet ska fungera så att om jag är på väg att flytta till en
              annan kommun, med en rimlig arbetsmarknadssituation ska jag få
              hjälp av Arbetsförmedlingen även om jag är EBO. Därför tar jag
              med mig frågan från Ingela Nylund Watz.
            </seg>
            <seg n="3cd909eb">
              Det är intressant att vi ibland från Socialdemokraternas sida
              får höra att vi inte riktigt tar ansvar för den förda politiken.
              Ni säger att vi måste ta ansvar för hur verkligheten ser ut. Det
              gör vi gärna. Sedan säger Ingela Nylund Watz att det tar sju till
              nio år för en nyanländ att integrera sig. Kunde vi veta att det
              tog sju till nio för en nyanländ att integrera sig när Socialdemokraterna
              styrde? Vi har styrt i åtta år.
            </seg>
            <seg n="36f7064e">
              Det vi nu ser som en effekt av den förda politiken är att vi
              har kortat vägen in på arbetsmarknaden. Jag upprepar det jag berättade
              för Patrik Björck. Över 180 000 utrikes födda har kommit i arbete.
              27–28 procent av dem över hela landet som har varit två år i etablering
              går till studier eller arbete. Om den utvecklingen fortsätter
              kommer vi att ha kortat tiden dramatiskt tack vare en integrationspolitik
              med fokus på jobb och kunskaper i svenska språket.
            </seg>
            <seg n="2dff55f7">
              Jag instämmer inte riktigt i Ingela Nylund Watz uppfattning att
              kommunerna inte tar ansvar. Över 30 000 flyktingar och deras anhöriga
              fick en plats runt om i kommunerna förra året. De allra flesta
              kommuner i Sverige har i dag avtal. Med det sagt vill jag understryka
              att det finns vissa kommuner som har tagit ett större ansvar,
              som fortfarande tar ett större ansvar, till exempel Ingela Nylund
              Watz egen kommun Södertälje. Det är en kommun som har tagit mycket
              stort ansvar i förhållande till folkmängden under lång tid.
            </seg>
            <seg n="7cfed7b6">
              Vi befinner oss nu i en situation med kriget i Syrien, och relativt
              många av de flyktingar som kommer till Sverige söker sig till
              Södertälje. Jag tror inte att lösningen är att säga att de inte
              får skapa sig en egen framtid. Ett sätt att lösa problemet är
              att säga att de med viss nationalitet inte får flytta till Södertälje.
              Jag tror inte på det. Vi ska ha lika regler för alla människor.
            </seg>
            <seg n="ec5ab897">
              En annan lösning som har diskuterats är att tvinga kommuner att
              ta emot flyktingar. Jag tror inte heller att det är lösningen.
              Av intresse skulle jag vilja ställa frågan till Ingela Nylund
              Watz: Vad är ditt svar på de två frågorna?
            </seg>
            <seg n="b08a412f">
              Ni svarar nej. Jag tycker att det är bra att människor oavsett
              bakgrund själva kan styra var de bor. Ett andra svar på frågan
              om vi ska tvinga kommuner att ta emot flyktingar är att jag inte
              tror på sådant. Om vi ska sitta i Helsingfors och bestämma var
              människor ska bo kommer vi att hamna i ett läge då vi kommer att
              få sämre integrationspolitik och en sämre förankrad flyktingpolitik.
            </seg>
            <seg n="665394b9">
              I Ingela Nylund Watz förra inlägg lät det som att det fanns en
              lösning där Ingela Nylund Watz och Socialdemokraterna lutar åt
              att tvinga kommuner att ta emot flyktingar. Det var intressant
              att höra Ingela Nylund Watz svar på den frågan.
            </seg>
            <seg n="e69de82e">
              Jag har en lista på tio tolv saker vi har gjort de senaste åren
              för att öka utströmningen från anläggningsboende. Jag återkommer
              gärna till dem i senare inlägg. Det vore intressant att reda ut
              de principiella frågorna med interpellanten.
            </seg>
          </u>
          <note type="speaker" n="cfa3ac09">
            Anf. 103 INGELA NYLUND WATZ (S):
          </note>
          <u who="ingela_nylund_watz_ce889e" xml:id="i-d2ce05cbb26f244c-1" n="0f0b772a">
            <seg n="a2db4ed8">
              Fru talman! Tack, statsrådet! Jag uppskattar statsrådets ärlighet
              när det handlar om att erkänna i kammaren att EBO-flyktingarna
              nu får vänta. De kan inte räkna med att få så mycket hjälp om
              de vill söka sig till annan bosättning därför att ABO-flyktingarna
              prioriteras.
            </seg>
            <seg n="71c539e6">
              Det är tråkigt. Drygt 5 000 personer får beskedet av statsrådet
              att de får vänta. I det här läget hade man kanske kunnat fundera
              över att tillföra ytterligare medel för att inte ställa två typer
              av flyktinggrupper mot varandra. Men nu har regeringen valt väg.
            </seg>
            <seg n="3a6e9fcb">
              Regeringen har suttit vid makten i åtta år. Jag ska berätta lite
              grann om hur verkligheten ser ut i en kommun som har många flyktingar
              som har valt eget boende. Jag vet att statsrådet är väl insatt
              i frågan. Men det är viktigt att för kammaren beskriva situationen.
            </seg>
            <seg n="a0b7339b">
              Södertälje är en kommun med drygt 90 000 invånare. Det senaste
              året har kommunen tagit emot ungefär 1 000 flyktingar från Syrien.
              Kommunen tog under kriget i Irak emot ungefär 5 000 flyktingar.
              Det första kvartalet i år har det kommit 400 flyktingar. Prognosen
              för i år är att det kommer totalt 2 000 flyktingar från Syrien.
              Det är kommunens verklighet.
            </seg>
            <seg n="b8fb764a">
              Varje vecka startar kommunen en ny förskoleklass, och varje vecka
              startar kommunen en ny sfi-klass i Södertälje. Kön till Arbetsförmedlingen
              växer. Det förstår statsrådet.
            </seg>
            <seg n="cedbe6d9">
              De nationella samordnarna Stjernkvist och Hedberg åker runt och
              talar med alla Sveriges kommuner, precis som statsrådet sade i
              sitt svar. De kommer till Södertälje och tycker att kommunen ska
              ta emot 112 ytterligare flyktingar från anläggningsboenden. Jag
              förstår att uppdraget är svårt, men jag undrar om statsrådet tycker
              att det är rimligt att länsstyrelsen tycker att Södertälje kommun
              i det läget ska ta emot ytterligare 112 flyktingar från anläggningsboenden.
            </seg>
            <seg n="9f986035">
              Förändringar i ersättningen och en del av de insatser som regeringen
              har gjort, till exempel förändringen av schablonersättningen och
              etableringsersättningen, är bra. Jag har ingenting emot de reformerna.
              Problemet är att de betyder så lite ekonomiskt. Södertälje kommun
              har räknat på vad förändringarna innebär i pengar. Nu får man
              ta det lite för vad det är eftersom vi inte vet exakt hur stort
              flyktingmottagandet blir i år. Kommunen gör bedömningen att de
              förändringar som regeringen har gjort kommer att innebära ungefär
              15 miljoner kronor ytterligare till kommunkassan i Södertälje.
            </seg>
            <seg n="00978724">
              Med dessa summor i relation till att det på Södertälje kommuns
              arbetsmarknad finns otroligt många som det tar betydligt längre
              tid för än tre år att komma ut på arbetsmarknaden inser statsrådet
              att den börda för försörjningsstöd som kommunen måste bära är
              betydligt större än de extra insatser på 15 miljoner som reformerna
              har inneburit. Vore det inte en väg att ytterligare titta på om
              det går att göra mer i fråga om ekonomiska stimulanser till de
              kommuner som är beredda att ta emot många flyktingar?
            </seg>
            <seg n="9d610e00">
              Till sist vill jag ta upp frågan om de 300 personerna. Jag uppfattar
              det nu som att statsrådet lovar att se till att de ska få hjälp
              att ta sig till en annan kommun.
            </seg>
          </u>
          <note type="speaker" n="e5cdc929">
            Anf. 104 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-25" n="042c137d">
            <seg n="8e016c9a">
              Fru talman! Jag ska säga hur regelverket ser ut och den ändring
              vi har genomfört. Nu gled Ingela Nylund Watz lite i början.
            </seg>
            <seg n="1d02c399">
              Låt mig vara tydlig. Om du är EBO prioriteras du om du vill flytta
              vidare till en annan kommun. Förändringen ligger i huvudsak i
              om du är kvar i samma kommun. Då har vi sagt att anläggningsboende
              ska prioriteras. Jag tror att Ingela Nylund Watz och även Södertäljes
              kommunpolitiker inser att det inte finns fler bostäder bara för
              att Arbetsförmedlingen försöker hitta fler bostäder just i Södertälje.
              Det är inte där utmaningen ligger. Utmaningen handlar om att fler
              kommuner ska ta större ansvar och underlätta vidareflytt.
            </seg>
            <seg n="5360a133">
              Regeringen har också ändrat i regelverket så att det blir ännu
              tydligare i fråga om etableringsersättningen. Om det finns ett
              jobb som väntar någon annanstans är man skyldig att ta det jobbet.
              Annars förlorar man sin etableringsersättning.
            </seg>
            <seg n="7a5bf30d">
              Mycket av det vi gör och har gjort under senare år har i hög
              grad skett i samtal med till exempel kommuner som Södertälje.
              Jag ska vara lite försiktig eftersom vi inte sitter på räknemaskiner,
              men jag tror att de beräkningar ni har vad gäller förändringen
              i ersättningssystemet till Södertälje är rimliga. Det blir 15
              miljoner kronor extra om kommunen tar emot 1 000 flyktingar. Det
              är ett erkännande från vår sida att Södertäljepolitikerna under
              lång tid har haft rätt.
            </seg>
            <seg n="b2ee5d82">
              Södertäljepolitikerna har sagt ungefär så här: Det kostar mer
              att ta emot fler vid samma tillfälle. Då kan man behöva anställa
              nya lärare, bygga ny förskola eller ordna ett nytt klassrum. Tar
              kommunen emot fem elever på en skola ställer man ut fem nya skolbänkar.
              Det blir inte samma kostnader. Där har Södertälje haft rätt.
            </seg>
            <seg n="a313f639">
              Efter att vi har haft nära samtal med Sveriges Kommuner och Landsting
              är jag glad för att vi har med oss kommunerna i att ha ett differentierat
              system. Kommuner som tar ett stort ansvar ska få mer resurser.
              De kommuner som tar ett litet ansvar kommer att få mindre resurser
              med det nya systemet. Då går vi ändå in med de av Ingela Nylund
              Watz efterlysta nya pengarna för att få systemet att fungera.
              Vi har gått in med en dryg miljard för de kommande åren i extra
              pengar till ersättningar till kommunerna.
            </seg>
            <seg n="6117916b">
              Kommunersättningen är inte det enda. Sist jag var i Södertälje
              uttryckte man glädje över de satsningar regeringen gör på skolor
              i utsatta områden. Vi ser till att det finns statliga pengar för
              att anställa de bästa lärarna, så kallade förstelärare, det vill
              säga lärare med bättre betalt, i skolor med störst utmaningar.
            </seg>
            <seg n="772c350e">
              Vi gör extra satsningar på svenska för nyanlända elever. Det
              är särskilt viktigt för Södertälje. Det är tre timmar svenska
              extra i veckan för nyanlända elever de första åren i Sverige,
              för att se till att de får med sig det som är grunden för att
              kunna lyckas i skolan.
            </seg>
            <seg n="244088ca">
              Jag ska ärligt säga att inspirationen till det förslaget kommer
              från vad man har gjort i Landskronas skolor, Södertäljes skolor
              och Helsingforss skolor. Så har man jobbat där. Förändringen är
              att det nu ska bli så i hela Sverige, och vi går också in med
              pengar.
            </seg>
            <seg n="4c181364">
              Regeringen har också gjort särskilda satsningar ekonomiskt på
              de mest utsatta stadsdelarna. Till de 15 miljoner som man får
              genom omfördelningssystemet fick Södertälje 2014 uppåt 20 miljoner,
              om jag minns rätt, för de mest utsatta stadsdelarna. Det var för
              det resultat som man hade 2013, det var en kompensation för att
              man hade tagit emot många nyanlända, men det var också en effekt
              av att Södertälje har haft väldigt bra skolresultat i några av
              de mest utsatta stadsdelarna.
            </seg>
            <seg n="7a62403f">
              Jag skulle vilja ställa en fråga till Ingela Nylund Watz. När
              ni satt där och räknade på effekterna av ekonomisk politik för
              Södertälje, räknade ni då vad det innebär med Socialdemokraternas
              vårbudget? Där står det att man drar in de 100 miljonerna – rakt
              av. Det är knappt 20 miljoner kronor bort från Södertäljes budget
              – det är effekten. Det finns ingen alternativfinansiering. Det
              står bara att det ska användas för att stärka de offentliga finanserna.
            </seg>
            <seg n="e77836da">
              När blev Socialdemokraterna ett parti som drar in pengar från
              de mest utsatta stadsdelarna – Ronna, Hovsjö, Rinkeby och Rosengård
              – och vad blir det för effekt för Södertälje att ni gör detta,
              Ingela Nylund Watz?
            </seg>
          </u>
          <note type="speaker" n="0fe8f8a8">
            Anf. 105 INGELA NYLUND WATZ (S):
          </note>
          <u who="ingela_nylund_watz_ce889e" xml:id="i-d2ce05cbb26f244c-2" n="0f0b772a">
            <seg n="f92decd7">
              Fru talman! När det handlar om vem som ska stötta de nyanlända
              som vill lämna Södertälje och bosätta sig på annan ort är statsrådets
              besked i dag att Arbetsförmedlingen ska hjälpa till med det. Men
              det är inte det besked som Arbetsförmedlingen i Södertälje lämnar,
              utan där hänvisar man till Migrationsverket. Jag tror nog att
              det finns anledning att fundera över hur regleringsbreven är utformade
              eller titta på något slags uppföljning för att det ska fungera.
              Det är i dag 300 nyanlända i Södertälje som vill bosätta sig på
              annan ort och som är djupt förtvivlade.
            </seg>
            <seg n="1084d6d6">
              Jag är också ordförande i det allmännyttiga bostadsföretaget
              i Södertälje. Vi märker – det tror jag att statsrådet förstår
              – att situationen när det handlar om EBO-lagstiftningen och det
              egna boendet håller på att bli oerhört bekymmersam.
            </seg>
            <seg n="29f7cc26">
              Statsrådet är väl medveten om att vi nu i en del av landets kommuner
              har situationen att det bor tio tolv personer i en tvårummare
              och att många av dem är barn som inte får lugn och ro att läsa
              läxor eller att återhämta sig. Det blir en besvärlig situation,
              och många nya problem dyker upp, till exempel psykosociala problem.
            </seg>
            <seg n="e5e8f3c7">
              Det är bra att statsrådet tar med sig frågan om att se över så
              att det ska fungera för de EBO-flyktingar som vill flytta till
              en annan kommun, för det gör det inte i dag. Det tycker jag är
              ett bra resultat av den här debatten.
            </seg>
            <seg n="96271c7c">
              Jag tycker också att vi i Sverige tillsammans – för i grund och
              botten tror jag att det parti som ministern representerar och
              vårt parti har ungefär samma inställning när det handlar om den
              generösa flyktingpolitiken i Sverige – ska fundera över på vilket
              sätt vi kan göra mer för att fler kommuner i Sverige ska ta ett
              proportionellt sett lika stort ansvar som vissa kommuner, som
              Södertälje.
            </seg>
          </u>
          <note type="speaker" n="3d227e1c">
            Anf. 106 Statsrådet ERIK ULLENHAG (FP):
          </note>
          <u who="unknown" xml:id="i-b90a8d47354d3c2b-26" n="042c137d">
            <seg n="1f88917a">
              Fru talman! Jag vill vara konkret i fråga om de två grundfrågeställningar
              som Ingela Nylund Watz tar upp i interpellationen.
            </seg>
            <seg n="020c7be0">
              Regelverket och förändringen som gjordes när det gäller EBO-lagstiftning
              var: Nej, vi ska inte hjälpa till med flytt inom kommunen – det
              är inte prioriterat. Om man däremot enligt EBO-lagstiftningen
              vill flytta till en annan kommun ska Arbetsförmedlingen kunna
              hjälpa till. Där återupprepar jag vad jag sade inledningsvis,
              och jag får ta med mig detta och se hur Arbetsförmedlingen har
              tolkat regelverket, för den möjligheten ska finnas.
            </seg>
            <seg n="42950848">
              Det finns en begränsning att det ska gälla en flytt till ett
              område i Sverige där man tror att man har en rimlig arbetsmarknad.
              Vi hade ganska länge en integrationspolitik där vi bara letade
              bostäder och inte letade arbetsmarknad. Det blev inte heller någon
              vidare bra start i Sverige, utan det handlar om kombinationen
              av jobb och bostad.
            </seg>
            <seg n="1f8ff274">
              Jag är mycket medveten om situationen i Södertälje. Jag har nära
              dialog med Södertäljes kommunledning och kommer att fortsätta
              att ha det. Jag tycker också att vi från statens sida ska ha en
              ödmjukhet inför städer som Södertälje, som faktiskt har tagit
              ett mycket stort ansvar.
            </seg>
            <seg n="bf39fcbb">
              Jag tror dock inte att det finns några enkla lösningar på hur
              vi ska se till att hantera den akuta situationen när människor
              flyr från Syrien.
            </seg>
            <seg n="c35421d6">
              Södertäljes kommunledning brukar ibland säga: Stoppa detta med
              EBO, det vill säga att man själv får välja sin bostad! Men jag
              är lite rädd för vad det innebär i praktiken. Om EBO-systemet
              skulle avskaffas, vad skulle då hända? Det strider mot både grundlagen
              och Europakonventionen om mänskliga rättigheter att berätta att
              man inte får bosätta sig i Södertälje. En massa människor skulle
              ändå bosätta sig i Södertälje hos vänner och släktingar. Det enda
              verktyget från statens sida skulle då vara att vi drog in pengar
              från Södertälje och drog in pengar från den enskilde, och sluteffekten
              skulle bli att Södertälje fick sämre förutsättningar för integration.
            </seg>
            <seg n="7b8adb7e">
              Vi har i stället valt en annan väg, där vi försöker se till att
              fler kommuner tar ansvar. Där kan vi säga att vi har lyckats i
              den meningen att de allra flesta kommuner i dag har ett avtal.
              Ingen annan tar emot på den nivå som Södertälje gör, men att fler
              tar ansvar spelar stor roll.
            </seg>
            <seg n="25f9d045">
              Tack för interpellationsdebatten!
            </seg>
          </u>
          <note n="2d9e5545">
            Överläggningen var härmed avslutad.
          </note>
          <note n="1ddd101b">
            20 § Bordläggning
          </note>
          <note n="01a2bc4b">
            Följande dokument anmäldes och bordlades:
          </note>
          <note n="530060cb">
            21 § Anmälan om interpellationer
          </note>
          <note n="612af468">
            Följande interpellationer hade framställts:
          </note>
          <note n="d57826c1">
            den 13 maj
          </note>
          <note n="398830d8">
            Leif Jakobsson
          </note>
          <note n="398830d8">
            Leif Jakobsson
          </note>
          <note n="ac4450bd">
            Annika Lillemets
          </note>
          <note n="3b4b9e96">
            den 14 maj
          </note>
          <note n="ebe3ae3b">
            Jens Holm
          </note>
          <note n="1644c075">
            Peter Persson
          </note>
          <note n="92578fc5">
            Ingela Nylund Watz
          </note>
          <note n="421bdb4d">
            Anders Karlsson
          </note>
          <note n="421bdb4d">
            Anders Karlsson
          </note>
          <note n="cc37f3e1">
            Monica Green
          </note>
          <note n="fe94adc7">
            den 15 maj
          </note>
          <note n="754e30b0">
            Raimo Pärssinen
          </note>
          <note n="de646c0e">
            den 16 maj
          </note>
          <note n="ac4450bd">
            Annika Lillemets
          </note>
          <note n="ac4450bd">
            Annika Lillemets
          </note>
          <note n="ac4450bd">
            Annika Lillemets
          </note>
          <note n="7a7111ae">
            22 § Anmälan om frågor för skriftliga svar
          </note>
          <note n="2db18d61">
            Följande frågor för skriftliga svar hade framställts:
          </note>
          <note n="3b4b9e96">
            den 14 maj
          </note>
          <note n="1644c075">
            Peter Persson
          </note>
          <note n="611e7c38">
            Christina Oskarsson
          </note>
          <note n="fe94adc7">
            den 15 maj
          </note>
          <note n="611e7c38">
            Christina Oskarsson
          </note>
          <note n="de646c0e">
            den 16 maj
          </note>
          <note n="32212cd8">
            Carina Adolfsson Elgestam
          </note>
          <note n="a5120516">
            Mats Pertoft
          </note>
          <note n="5378bf48">
            Peter Rådberg
          </note>
          <note n="e7c42eaa">
            Amineh Kakabaveh
          </note>
          <note n="ebe3ae3b">
            Jens Holm
          </note>
          <note n="ebe3ae3b">
            Jens Holm
          </note>
          <note n="70befb7f">
            Hans Linde
          </note>
          <note n="70befb7f">
            Hans Linde
          </note>
          <note n="b4d18229">
            Lars Johansson
          </note>
          <note n="421bdb4d">
            Anders Karlsson
          </note>
          <note n="1ee40b2b">
            Tomas Eneroth
          </note>
          <note n="32212cd8">
            Carina Adolfsson Elgestam
          </note>
          <note n="421bdb4d">
            Anders Karlsson
          </note>
          <note n="a413fd7b">
            23 § Anmälan om skriftliga svar på frågor
          </note>
          <note n="663fef4a">
            Skriftliga svar på följande frågor hade kommit in:
          </note>
          <note n="3b4b9e96">
            den 14 maj
          </note>
          <note n="733d6122">
            Stina Bergström
          </note>
          <note n="a5120516">
            Mats Pertoft
          </note>
          <note n="71d51e00">
            Lise Nordin
          </note>
          <note n="a5120516">
            Mats Pertoft
          </note>
          <note n="7fce58e3">
            Adnan Dibrani
          </note>
          <note n="1644c075">
            Peter Persson
          </note>
          <note n="92578fc5">
            Ingela Nylund Watz
          </note>
          <note n="49b45342">
            Jonas Eriksson
          </note>
          <note n="3fcc045e">
            Hillevi Larsson
          </note>
          <note n="754e30b0">
            Raimo Pärssinen
          </note>
          <note n="754e30b0">
            Raimo Pärssinen
          </note>
          <note n="754e30b0">
            Raimo Pärssinen
          </note>
          <note n="790d43a2">
            Peter Jeppsson
          </note>
          <note n="23f70233">
            24 § Kammaren åtskildes kl. 14.26.
          </note>
          <note n="6764d816">
            Förhandlingarna leddes
          </note>
          <note n="d25f8dae">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
