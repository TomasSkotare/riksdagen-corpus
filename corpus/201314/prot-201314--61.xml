<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--61</head>
          <docDate when="2013-01-28">2013-01-28</docDate>
        </div>
      </front>
      <body>
        <div>
          <note n="a939a052">
            ﻿
          </note>
          <note n="01e98db9">
            Riksdagens protokoll
          </note>
          <note n="6d815a5c">
            2013/14:61
          </note>
          <note type="date" n="713549e3">
            Tisdagen den 28 januari
          </note>
          <note n="234f8f4a">
            Kl. 13:00 - 14:13
          </note>
          <note n="db2c4aeb">
            1 § Justering av protokoll
          </note>
          <note n="a054545d">
            Protokollen för den 21 och 22 januari justerades.
          </note>
          <note n="7acf03d4">
            2 § Meddelande om frågestund
          </note>
          <note n="28874a91">
            Förste vice talmannen meddelade att vid frågestunden torsdagen
            den 30 januari kl. 14.00 skulle följande statsråd närvara:
          </note>
          <note n="76eb89d0">
            Utbildningsminister Jan Björklund (FP), utrikesminister Carl
            Bildt (M), justitieminister Beatrice Ask (M), statsrådet Tobias
            Billström (M) och statsrådet Ewa Björling (M).
          </note>
          <note n="3f2166d9">
            3 § Anmälan om faktapromemoria
          </note>
          <note n="5beae918">
            Förste vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note n="b09e889b">
            KOM(2013) 894
          </note>
          <note n="2950fea9">
            4 § Ärenden för förnyad bordläggning
          </note>
          <note n="e64e0616">
            Följande dokument bordlades för andra gången:
          </note>
          <note n="cfd80168">
            5 § Svar på interpellation 2013/14:172 om regeringens åtgärder
            för bättre mobiltäckning
          </note>
          <note type="speaker" n="36197b03">
            Anf. 1 Statsrådet ANNA-KARIN HATT (C):
          </note>
          <u who="unknown" xml:id="i-493e307763b6c9b6-0" n="fbe22791">
            <seg n="c85b38f6">
              Fru talman! Sven-Erik Bucht har ställt tre frågor till mig i
              sin interpellation. För det första har han frågat mig om jag avser
              att initiera åtgärder så att yttäckningskraven för 900-megahertztillstånden
              förlängs efter år 2015 samt att kraven definieras så att de kan
              kontrolleras. För det andra har han frågat mig om jag avser att
              initiera åtgärder så att 450-nätet återigen erbjuder mobiltelefoni
              så som både syfte och krav föreskriver. För det tredje har han
              frågat om jag avser att initiera åtgärder så att 700-megahertzbandet
              kan nyttjas för mobiltelefoni.
            </seg>
            <seg n="4e7c044b">
              Till att börja med vill jag än en gång slå fast att bra mobiltäckning
              i hela landet är mycket viktigt. Allt fler av oss vänjer sig nu
              snabbt vid att ha tillgång till alla tjänster och all information
              bara en knapptryckning bort. Att ha tillgång till bra mobiltelefoni
              blir allt viktigare för att man ska kunna driva företag i hela
              landet.
            </seg>
            <seg n="42268f13">
              Mot bakgrund av hur glesbefolkat vårt land är har vi mycket bra
              mobiltäckning i Sverige, framför allt där människor vistas och
              bor. Men mer återstår att göra. Därför är det en viktig prioritering
              för regeringen att mobilnäten ska byggas ut så att de räcker till
              fler och så att de täcker alltmer av vårt lands yta.
            </seg>
            <seg n="2d3ece59">
              Sven-Erik Bucht påstår att problemen med dålig mobiltelefonitäckning
              på landsbygden har vuxit. Det är en alltför grov förenkling. Tittar
              vi på utvecklingen de senaste åren har den geografiska mobiltäckningen,
              det vi brukar kalla yttäckning, genom operatörernas utbyggnad
              kontinuerligt förbättrats. Men samtidigt har allt fler börjat
              använda mobiltelefoni och mobilt bredband, vilket lett till en
              så kraftig efterfrågeökning på mobilt bredband att utvecklingen
              håller på att överbelasta mobiloperatörernas nät. För den enskilda
              mobilanvändaren kan de överfulla mobilnäten leda till att det
              inte går att koppla upp sitt mobilsamtal eller till att samtalet
              bryts. Till det kommer att dagens smarta telefoner ofta har inbyggda
              antenner och därmed sämre mottagningsegenskaper än vad äldre telefoner
              hade, vilket kan leda till bekymmer för den som bor på landsbygden,
              där signalerna i mobilnätet ofta är svagare än i våra tätorter.
            </seg>
            <seg n="e2d134ce">
              Den myndighet som har i uppdrag att ge tillstånd till mobiloperatörerna
              är Post- och telestyrelsen, PTS. Inom lagens ramar ska PTS utforma
              de tillståndsvillkor som operatörerna har att förhålla sig till
              och utöva tillsyn över att dessa följs. I min roll som minister
              varken kan eller bör jag uttala mig om hur PTS agerar i enskilda
              ärenden, men jag vill mycket tydligt poängtera att PTS i sitt
              arbete ska utgå från de mål riksdagen har antagit när det gäller
              elektroniska kommunikationer och it-politik.
            </seg>
            <seg n="0ceb3fbe">
              I sin interpellation hävdar Sven-Erik Bucht att det efter 2015
              inte skulle finnas något krav på yttäckning i 900-megahertzbandet.
              Sanningen är att de täckningsvillkor som finns på 900-megahertzbandet
              i dag, och som gäller alla tillståndshavare, skärptes kraftigt
              när tillstånden förlängdes 2009. Dessa täckningsvillkor gäller
              till och med 2015. Därefter har PTS möjlighet att förlänga villkoret
              till tillståndstidens slut, det vill säga till och med 2025. Den
              plan som PTS nu arbetar efter är att de under det här året ska
              se över täckningsvillkoret i 900-bandet och ta ställning till
              om detta ska förlängas.
            </seg>
            <seg n="0447eb39">
              I sin interpellation påstår Sven-Erik Bucht också att jag och
              regeringen systematiskt skulle arbeta för att ta bort yttäckningskraven
              för mobiltelefonin. Det påståendet är helt gripet ur luften.
            </seg>
            <seg n="50b668b0">
              Sanningen är att mobilnätet i 450-bandet har mycket god yttäckning
              och att den operatör som använder det bandet, enligt PTS, lever
              upp till det täckningsvillkor man har, inklusive den mobila telefonitjänsten.
              Självklart vore det bra om telekombolagen valde att utveckla bra
              och användarvänliga terminaler så att människor kunde ringa via
              450-bandet på ett enklare sätt. Den friheten har telekombolagen,
              och det finns ingenting i det tillstånd som finns som förhindrar
              det. Men det är inte regeringens uppgift att beordra telekombolagen
              att utveckla vissa typer av terminaler eller ha synpunkter på
              hur dessa terminaler ska se ut.
            </seg>
            <seg n="a1321f2b">
              700-megahertzbandet, som i dag används för marksänd tv, har sådana
              egenskaper att det är väldigt lämpligt att använda både för marksänd
              tv och för mobilt bredband, inte minst i glesbygd. Regeringen
              ser nu över den framtida användningen av 700-bandet och när det
              kan vara möjligt att ta detta utrymme i anspråk för exempelvis
              mobilt bredband. Innan så sker måste vi dock säkerställa att en
              sådan förändring inte påverkar den marksända tv:n negativt.
            </seg>
            <seg n="a139e029">
              En viktig del av regeringens politik för bättre mobiltelefoni
              och mobilt bredband är att kontinuerligt frigöra alltmer spektrum
              för mobil kommunikation. Därför öppnade vi för några år sedan,
              som den första regeringen i Europa, 800-megahertzbandet för mobil
              kommunikation, vilket sedan auktionerades ut av PTS. Att täckningen
              med 4G nu ökar väldigt snabbt, allra mest på landsbygden, är i
              stor utsträckning ett resultat av detta beslut. Och samtidigt
              ser vi till, genom det särskilda täckningsvillkor som operatören
              Net 4 Mobility fått, att alla hushåll och företag som PTS pekar
              ut får tillgång till grundläggande bredband.
            </seg>
            <seg n="2a0ff1b0">
              Avslutningsvis påstår Sven-Erik Bucht att jag och regeringen
              skulle agera samordnat med operatörerna. Så är inte fallet. Självklart
              är det mycket bra att mobiloperatörerna nu satsar på att förbättra
              mobiltäckningen i hela Sverige, men det har inte skett någon koordinering
              med vare sig mig eller regeringen på det sätt Sven-Erik Bucht
              påstår.
            </seg>
          </u>
          <note type="speaker" n="5c82ba6e">
            Anf. 2 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-7f2abf6e36d0688a-0" n="bafe6086">
            <seg n="641616e3">
              Fru talman! Jag ställde min interpellation i slutet av november,
              och det har tagit lång tid att få ett svar. Det normala är två
              veckor, och nu har det gått över två månader.
            </seg>
            <seg n="faaa4d48">
              Så är det också för landsbygdens folk. De får vänta och vänta
              på fungerande mobiltelefoni. Regeringen och statsrådet har verkligen
              hanterat frågan illa. Systematiskt har yttäckningskrav för mobiltelefoni
              tagits bort när telebolagen har fått sina frekvenstillstånd. Den
              dåliga mobiltäckningen har vuxit och blivit ett allt större problem
              för människor som bor och verkar på landsbygden runt om i vårt
              land.
            </seg>
            <seg n="9a0a63f2">
              Trots protester runt om i hela landet vägrade it-ministern under
              lång tid att medge att Sverige hade fått dålig yttäckning för
              mobiltelefoni. Det var först efter mediernas rapportering och
              ett flertal riksdagsdebatter som it-ministern till slut och helt
              plötsligt i april 2013 medgav att det faktiskt var ett problem.
            </seg>
            <seg n="02192938">
              Jag och många människor runt om i Sverige välkomnade naturligtvis
              att it-ministern till slut förstod problemet. Förhoppningsvis
              skulle regeringen och ministern äntligen försöka korrigera sina
              tidigare misstag och besluta om korrekta, nödvändiga och specifika
              åtgärder som skulle förbättra mobiltelefonitäckningen på landsbygden.
              Därför fanns det förväntningar på it-ministern då hon den 17 maj
              2013 kallade till presskonferens för att presentera sitt och regeringens
              åtgärdsprogram för att få bättre mobiltelefonitäckning i landet.
              Tyvärr måste jag konstatera att it-ministerns tre åtgärder för
              bättre motiltelefonitäckning helt missar målet. Jag ska kommentera
              de tre förslagen.
            </seg>
            <seg n="1e265ab7">
              Det första förslaget var stickprovsmätning av telebolagens täckningskartor.
              Att inte kartorna stämde visste de flesta människor på landsbygden.
              Krävs det verkligen regeringsbeslut för att en myndighet ska göra
              stickprov? Det borde tillhöra de vardagliga sysslorna för en myndighet
              att följa utvecklingen.
            </seg>
            <seg n="941ada1a">
              Regionala dialogmöten var den andra åtgärden. Det är bra att
              det finns en dialog, men det har inte skapat någon bättre mobiltelefonitäckning.
            </seg>
            <seg n="8b5d846e">
              Den tredje åtgärden var kartläggningen av mobilnätsutbyggnaden.
              Det är naturligtvis en viktig fråga, men även detta måste anses
              vara en vardaglig syssla för regeringens telemyndighet. Krävs
              det verkligen ett regeringsbeslut för detta? Borde inte PTS redan
              känna till vilka nätutbyggnadsplaner som telebolagen har som en
              del av sitt vanliga arbete?
            </seg>
            <seg n="62cb6b9b">
              Fru talman! Regeringens åtgärder för en bättre mobiltelefonitäckning
              på Sveriges landsbygd missar fullständigt målet. Det finns inga
              konkreta eller specifika åtgärder. Man får en känsla av att it-ministern
              inte förstår eller i varje fall inte tar frågan om den dåliga
              mobiltelefonitäckningen på Sveriges landsbygd på allvar.
            </seg>
            <seg n="7348c36f">
              Vid riksdagsdebatten i april 2013 framförde jag några förslag
              till konkreta åtgärder som en konstruktiv hjälp till it-ministern.
              Det första var att förlänga besluten kring 900-nätet. Vi ser i
              svaret att ministern öppnar för det. Jag noterar att ministern
              även öppnar för att titta på möjligheten med 700-nätet. Men när
              det gäller svaret på frågan om 450-nätet är det bedrövligt när
              man säger att mobiltelefonivillkoren uppfylls. Nätet har släckts
              ned 2009; det finns inte mer. Man blir mycket betänksam då statsrådet
              enligt svaret åter verkar ha svängt i frågan om täckning.
            </seg>
            <seg n="ed7ef122">
              Bästa statsråd! Vi har inte mobiltelefonitäckning på Sveriges
              landsbygd.
            </seg>
          </u>
          <note type="speaker" n="a2fd066b">
            Anf. 3 BODIL CEBALLOS (MP):
          </note>
          <u who="bodil_ceballos_02855b" xml:id="i-1e8ae8fb90e06f67-0" n="006bee99">
            <seg n="96c09494">
              Fru talman! Jag tillhör dem som blev av med den fasta telefonin
              för något år sedan. Då var tanken att man inte skulle förlora
              fast telefoni utan att det först fanns alternativ. Nu har det
              gått ett år. Jag har ingen fast telefoni, och jag behöver fortfarande
              gå ut i trädgården för att tala i mobiltelefon. Jag har inget
              bredband som fungerar tillförlitligt, utan jag måste ofta åka
              till staden för att kunna göra alla ärenden eller för att helt
              enkelt kunna jobba.
            </seg>
            <seg n="c78e1307">
              Jag har olika varianter. Jag har en Tele 2-telefon, som är min
              privata. Den kan jag prata i inomhus när det är det bra väder.
              Jag har en Teliatelefon som är riksdagens. Jag kan tala inomhus
              om det är bra väder. Men om det är regnigt måste jag gå ut, och
              det gäller båda telefonerna.
            </seg>
            <seg n="3d9b413e">
              Jag har Net 1 som operatör, som ju är den operatör som har bäst
              täckning där jag bor. Om jag har riktig tur kan jag se rörliga
              bilder under en liten stund, men jag kan till exempel inte tala
              via Skype och ha video på. Jag kan sällan tala via Skype utan
              video. Jag kan absolut inte titta på en film eller någonting sådant
              – det är helt omöjligt – eller se nyheter. Men som tur är har
              jag förstås tv via satellit, för något annat alternativ finns
              inte där jag bor.
            </seg>
            <seg n="1eae3bc8">
              Hur ser täckningen ut hos de vanligaste operatörerna just där
              jag bor? Där finns Net 1. Om man har antennen optimalt inriktad,
              i mitt fall på 290 grader mot urberget, har jag täckning utomhus.
              Det innebär att jag också kan använda datorn inne. Men det funkar
              inte alltid, utan det är helt väderberoende. Om det är dåligt
              väder eller för fint väder funkar inte internet. För det mesta
              är jag tvungen att åka till staden fem och en halv mil bort, eller
              också måste jag åka någonstans i närheten och sätta mig i bilen
              för att jobba, för då kan jag eventuellt ha täckning.
            </seg>
            <seg n="e260915a">
              När det gäller Telia är den bästa tillgängliga tekniken enligt
              deras täckningskarta 2G med en hastighet upp till 100 kilobit.
              Mitt hus ligger precis utanför den täckningen. Just den väg i
              den lilla by där jag bor ligger utanför.
            </seg>
            <seg n="c669266a">
              Med Tele 2 är det samma sak. Den bästa täckningen ger 2G, och
              där har jag ungefär samma täckningsgrad. Telenor skriver så här:
              Det finns en indikation på var det bör finnas täckning. På deras
              täckningskarta säger de alltså inte var det finns täckning, utan
              det är en indikation på var det bör finnas täckning. Där står
              det att det ska finnas 4G där jag bor. Då är det märkligt att
              vänner som jag har på besök som har Telenor som operatör inte
              kan tala i mobiltelefon hemma hos mig. Jag tror inte att det funkar
              så himla bra.
            </seg>
            <seg n="9442cf62">
              Nu har jag kanske extra stor otur med att det är radioskugga
              just i det hus där jag bor. Men det är inte det enda hus i byn
              som har dessa problem. Jag vet att vissa har Telia och har fått
              en antenn via Telia uppmonterad, och det har funkat. Andra har
              Net 1, och det funkar. Någon har Tele 2, och det funkar. Någon
              har Telenor, och det funkar. Men hemma hos mig funkar det inte,
              och det är ett problem förstås.
            </seg>
            <seg n="410eb3a2">
              Jag hoppas verkligen att ministern jobbar på för att se till
              att täckning inte bara finns längs vägarna utan också lite inåt.
            </seg>
          </u>
          <note type="speaker" n="ea38c9c7">
            Anf. 4 JASENKO OMANOVIC (S):
          </note>
          <u who="unknown" xml:id="i-493e307763b6c9b6-1" n="fbe22791">
            <seg n="6891e89b">
              Fru talman! Jag tackar ministern för svaret. Det är inte första
              gången vi debatterar det här ämnet. Sven-Erik Bucht är en flitig
              interpellationsskrivare på det här området. Han har interpellerat
              tidigare om det här.
            </seg>
            <seg n="cfe758a0">
              Den här gången är det intressant att statsrådet försöker förklara
              problemet genom att säga att smarta telefoner har inbyggda antenner
              och därmed sämre mottagningsegenskaper. Därför kan folk på landsbygden
              få svårare att få kontakt med mobilnätet. Köp alltså inga smarta
              telefoner om du bor på landsbygden – det är det svar som statsrådet
              ger här i kammaren. Jag tycker att ett statsråd i Sverige borde
              kunna ge ett bättre svar i kammaren än: Köp inte smarta telefoner;
              köp gamla telefoner, för då blir det bättre för din del.
            </seg>
            <seg n="def2c3cf">
              I mitt hemlän Västernorrland har länsstyrelsen gjort en undersökning
              där man kommit fram till att Örnsköldsvik, som är en kommun på
              55 000 invånare, har en väldigt dålig täckning. Sollefteå har
              en dålig täckning. Hela Höga kusten-området har en dålig täckning.
              Ånge har en väldigt dålig täckning.
            </seg>
            <seg n="f3280663">
              Då är frågan: Ska företagare där inte köpa smarta telefoner för
              att kunna driva sina företag? Det fungerar inte i dag för en företagare
              med 2G. Till och med en mjölkbonde behöver kontakt med internet
              och 3G för att kunna mjölka korna. Man klarar inte av att leverera
              mjölk utan 3G, för att inte tala om de andra. I Västernorrland
              ökar till exempel besöksnäringen, och vi har förutsättningarna,
              fru talman. Höga kusten är ett område som lockar turister också
              från fjärran. Men på Höga kusten har man inte täckning, och då
              går det inte att driva ett företag i det området. Det som behövs
              i dag är fler företag och fler arbetstillfällen, men det kan vi
              inte få på grund av att vi har en dålig mobiltäckning.
            </seg>
            <seg n="4568bcd7">
              Det är något som ministern och jag tidigare talat om. Jag ställde
              en fråga i förra debatten till ministern och fick svaret att det
              är marknaden som ska lösa detta. Bredbandsmålet är att 90 procent
              ska ha tillgång till bredband. Då är frågan: Vilken miljon människor
              kommer marknaden att välja bort? Den frågan ställde jag förra
              gången, och jag hoppas att jag kan få svar den här gången. Vilken
              miljon av svenskarna kommer marknaden att välja bort? Uppenbarligen
              är det, även enligt den undersökning som länsstyrelsen hemma hos
              har gjort om varför man inte har täckning i vissa områden, så
              att det inte finns intresse hos marknadens aktörer att bygga ut
              nätet. Det finns inte tillräckligt många företag och kunder för
              att man ska kunna bygga ut. Då är det enklare att bygga ut här
              i Helsingfors, där det finns tusentals ungdomar som kan spela
              spel, än att bevara de arbetstillfällen som vi har hos oss i Norrland.
            </seg>
          </u>
          <note type="speaker" n="8a720cf4">
            Anf. 5 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c9d98eb8ab05bc67-0" n="ba7d3821">
            <seg n="b91f09f6">
              Fru talman! Utanför Piteå ligger en by som heter Svensbyn, där
              jag bor. Där räcker det med att jag sitter på en kontorsstol i
              mitt kontor och lutar mig bakåt. Då har jag plötsligt tappat täckningen.
            </seg>
            <seg n="0a611231">
              I morse innan jag åkte i väg därifrån provade jag att ladda ned
              lite handlingar. Jag tänkte försöka att utföra mitt uppdrag effektivt
              och läsa handlingarna på flyget. Tyvärr var det inte möjligt.
            </seg>
            <seg n="257a582c">
              Jag har pratat med en kollega, och det finns samma problem två
              mil utanför Halmstad. Så problemet är inte bara ett Norrlandsbekymmer,
              även om man kan tro det av representationen här i debatten.
            </seg>
            <seg n="ed7b9402">
              I mitt närområde finns det 200 företagare. Vill man vara konkurrenskraftig
              i dag måste man kunna leverera i tid. Kommunikation är då otroligt
              viktigt.
            </seg>
            <seg n="84cbb048">
              Jag har varit ute och träffat dessa företagare, och de har väldigt
              höga ambitioner. De pratar om att vara bäst i landet, om inte
              världsledande. Men då måste man kunna leverera. På samma sätt
              som företag i Norrbotten lyfter fram behovet av infrastrukturutbyggnad
              med Norrbotniabanan och dubbelspår på Malmbanan pratar man om
              tillgången till it. Om man ska kunna vara världsledande och vill
              lokalisera sitt huvudkontor och sin verksamhet utanför storstäderna,
              då krävs det att det finns en väl utbyggd infrastruktur för it.
            </seg>
            <seg n="15f9e444">
              Men det här handlar inte bara om företagande, utan det handlar
              också om tillgänglighet och service. Alltmer av vår service bygger
              på mobiltelefonen. Jag vet inte hur många som utför sina post-
              och bankärenden med telefonen i dag – rätt många, skulle jag tro.
            </seg>
            <seg n="f9ca2496">
              Inom till exempel vården blir it allt viktigare för vårdutvecklingen.
              Då handlar det om att fortsätta att utveckla tillgänglighet och
              service. Det innebär minskade kostnader och större tillgänglighet
              och större närhet för patienterna. I ett stort län med långa avstånd
              är det väldigt viktigt med it. Det gör att man skulle kunna bli
              än bättre på att ge vård till dem som bor på landsbygden och som
              har lång väg att resa till sjukvård.
            </seg>
            <seg n="af0859f0">
              Det här handlar naturligtvis också om säkerhet. Jag åker två
              gånger i veckan mellan Piteå och Luleå. Där finns det två totalt
              döda fläckar där täckningen försvinner ofelbart varje gång. Det
              är helt omöjligt att vare sig ringa, sms:a eller surfa på dessa
              döda fläckar.
            </seg>
            <seg n="d1ccb6af">
              Det är många kvinnor som arbetar inom äldreomsorgen. Är det någon
              som har missat att vintern har inneburit en stor del av halka?
              För oss som åker på dessa många gånger ensliga vägar finns det
              risk för att man kör av vägen. När det är 30 minusgrader handlar
              det om livet och ingenting annat.
            </seg>
            <seg n="b3e56ae8">
              Slutligen vill jag lyfta fram detta ur ett konsumentperspektiv.
              Vi som bor i Norrbotten har samma pris på våra abonnemang som
              alla andra, men vi får sämre service. Då vill jag fråga ministern:
              Skulle man kunna tänka sig att ställa krav på ekonomisk kompensation?
              Annars får man ju det om man får sämre service. Eller är svaret
              att vi i Norrbotten ska ha ransonering? Det är klart att utökade
              möjligheter att använda telefonen gör att behovet av en utbyggnad
              blir större. Men vi uppe i Norrbotten ska kanske få ransoneringskort?
              Är det det som är poängen?
            </seg>
          </u>
          <note type="speaker" n="626e2ea8">
            Anf. 6 GÖRAN LINDELL (C):
          </note>
          <u who="hans_linde_857e1f" xml:id="i-50be1461fa6e3bf5-0" n="64a46e57" next="i-2a89c330c28bdb24-0">
            <seg n="c33efd76">
              Fru talman! Dagens interpellation är inte den första i den här
              aktuella frågan om hur mobiltelefonerna fungerar ute i landet.
              Det har sitt speciella skäl. Det är väldigt viktigt för oss. Många
              har sagt det tidigare, så jag ska inte upprepa det. Men så som
              jag förstår det har vi med hjälp av mobiltelefoni byggt upp ett
              helt nytt sätt att fungera i hela samhället. Det berör nästan
              alla människor på ett mycket snabbare sätt än någonsin tidigare
              när det gäller teknik.
            </seg>
            <seg n="44eeec75">
              Jag hör till dem som har tagit med mig en 450-telefon ut i skogen
              för att få den att fungera. I dag fungerar det oftast, om inte
              annat än med sms, på hemmaplan. Jag bor i Småland, men situationen
              är densamma över hela landet.
            </seg>
            <seg n="bb61e274">
              Inledningsvis vill jag poängtera att grunden som alla har varit
              överens om och som jag tror att alla i det stora hela omfattar
              – även om inte alla vid kännas vid det – är att vi har förlitat
              oss på att den så kallade marknaden eller fria företag i konkurrens
              ska bygga ut den service som vi kallar mobiltelefoni och bredband.
              Det har man gjort via de avtal som har tecknats med staten och
              enligt det regelverk som vi har byggt upp.
            </seg>
            <seg n="13e41331">
              Det är klart att vi lite till mans bör fundera på vilka krav
              det ställer på oss som politiker. Flera av de nya synpunkterna
              om att kräva nya terminalmodeller – det vill säga andra telefoner
              – eller ställa nya krav på täckning är ju inte möjliga att uppfylla.
              Man har tecknat långsiktiga avtal, för det är så marknaden fungerar,
              och rimligen måste fungera, om det ska finnas företag som är beredda
              på att satsa på att fortsätta att bygga ut.
            </seg>
            <seg n="c6c1cdff">
              Den samlade bilden är att både tidigare regeringar och denna
              regering med tanke på tidsaspekten på ett så bra sätt som möjligt
              har försökt att utnyttja de förutsättningar som finns när man
              har tecknat avtal om olika frekvenser. Det är märkligt om vi tror
              att vi ska kunna gå tillbaka till en gammal teknik. Diskussionen
              rör specifikt 450-nätet. Det är ju så mycket som pekar på att
              vi med hjälp av nya metoder är på väg att skaffa oss betydligt
              bättre fungerande system.
            </seg>
            <seg n="783a46e3">
              Precis som det framgår av ministerns svar trodde varken operatören
              i fråga eller den som tecknade avtalet att telefonerna på 450-nätet
              skulle bli så ointressanta så snabbt som de blev. När det visade
              sig att bara ett fåtal fortfarande använder den typen av telefoner
              valde operatören att inte längre tillhandahålla den servicen.
              Helt i enlighet med det avtal som nu gäller används det bandet
              på ett positivt sätt för många människor ute på landsbygden, dock
              inte på det sätt som det från början var tänkt.
            </seg>
            <seg n="ad192fb8">
              Detta är ett exempel på hur svårt det är att genom politik tro
              sig kunna styra en så snabb utveckling i detalj. Jag uppfattar
              det så att vi är inne på en mycket bra väg som trots allt ger
              även oss på landsbygden allt bättre fungerande mobiltelefoni och
              bredband.
            </seg>
          </u>
          <note n="e71c50e8">
            Anf. 7 GUNNAR ANDRÉN (FP):
          </note>
          <u who="hans_linde_857e1f" xml:id="i-2a89c330c28bdb24-0" n="64a46e57" prev="i-50be1461fa6e3bf5-0">
            <seg n="7020f1b7">
              Fru talman! Häromdagen var jag i Luleå. Där var det myggfritt.
              Dessutom var det värmebölja – minus 24 grader. På morgonen hade
              varit minus 29 grader.
            </seg>
            <seg n="8339c109">
              Jag vet att också interpellanten, Sven-Erik Bucht, känner Alf
              Josefsson i Vittangi. Han hade tagit på sig vantarna på morgonen,
              för där var det minus 41 grader.
            </seg>
            <seg n="c436add6">
              Det här säger någonting om de olika förutsättningar som vi har
              i landet. Vi har en betydande glesbygd i vårt land.
            </seg>
            <seg n="3592f926">
              Jag var, fru talman, med i den statliga kommitté som hette Utjämningskommittén
              08 och som lämnade betänkandet Likvärdiga förutsättningar . Då
              måste man konstatera att vi har försökt få fram likvärdiga förutsättningar
              i ett antal olika utredningar i landet. De kom 1993, 1996, 2005
              och 2008, och så var det förra årets beslut som trädde i kraft
              den 1 januari i år.
            </seg>
            <seg n="c236bab3">
              Vad innefattar då likvärdiga förutsättningar? Finns det någonting
              som handlar om telefoni eller bredband i det? Svaret är nej. Ingen
              regering har tagit med detta över huvud taget. Jag förstår lite
              vad anledningen är. När kommundirektör Svalander i Östersund formulerade
              dessa saker 1992 fanns inte bredband eller mobiltelefoni. Man
              blir ofta kvar i den struktur som en gång har varit. Vi hade 127
              specialdestinerade bidrag år 2001, under den socialdemokratiska
              regeringen, och de har minskat till 102 häromåret.
            </seg>
            <seg n="ffccd08e">
              Fortfarande är det bara en enda sak som vi sysslar med när det
              gäller kommunikationer, och det är kollektivtrafik, där den stora
              upphandlingen gäller Gotland. Det är alldeles riktigt – det måste
              vi ha.
            </seg>
            <seg n="9c049ec6">
              Den andra delen, som Hannah Bergstedt och Jasenko Omanovic har
              varit inne på, är att för att företagsamheten ska kunna fungera
              måste man också väga in i de likvärdiga förutsättningarna för
              företagen att ha tillgång till mobilt bredband och goda telekommunikationer.
            </seg>
            <seg n="e6dcb42b">
              Jag vill gärna säga, fru talman, att i det landsbygdsprogram
              som Folkpartiet kommer att presentera så småningom kommer detta
              att tas med i det som kallas likvärdiga förutsättningar för att
              landsbygden ska leva. Vi måste också tyvärr se till att utöka
              antalet kriterier för hur det ska gå till, nämligen att kommunikationerna
              inte bara ska vara kollektivtrafik utan också att man kan driva
              företagsamhet i hela landet.
            </seg>
            <seg n="e1636ba7">
              Jag hoppas att många andra partier kommer att inse att detta
              är en av de viktigaste sakerna i de likvärdiga förutsättningarna
              för att vi ska kunna ha en levande landsbygd, och inte bara glesbygd,
              där det är ännu svårare – vi ska skilja på detta.
            </seg>
            <seg n="ceb413e5">
              Jag tror för min del också att när man ser till landsbygden och
              glesbygden – det handlar mycket om täckningsgrad just nu – finns
              det en lätt tendens att bli grälsjuk. Men det är en frånvaro av
              förslag om hur man ska göra. Jag tycker att denna regering ändå
              har varit väldigt klok som i första hand har förlitat sig på telefoniföretagen.
              Men det är möjligt att detta inte räcker i glesbygd, och inte
              bara landsbygd, utan för att få likvärdiga förutsättningar måste
              man arbeta in det i den kommunala utjämningen. Vi kommer att komma
              med förslag om det på detta område.
            </seg>
          </u>
          <note type="speaker" n="df30810b">
            Anf. 8 ISAK FROM (S):
          </note>
          <u who="isak_from_c7c532" xml:id="i-70d6a8ff123dc172-0" n="af68232a">
            <seg n="025096af">
              Fru talman! Tack, Sven-Erik Bucht! Tack, Anna-Karin Hatt! Interpellationens
              längd och statsrådets svar visar med all tydlighet att det här
              är en viktig fråga. Antalet anmälda till dagens debatt visar också
              att det är en viktig fråga. Det är bara att läsa debattsidor i
              lokaltidningarna runt om i landet för att se att människorna ute
              i bygderna tycker att det här är viktigt.
            </seg>
            <seg n="e9beac35">
              Överbelastade mobilnät under turistsäsongen som en fara för säkerheten
              har vi pratat om tidigare. Räddningstjänsten i Vilhelmina provade
              det här under jul- och nyårshelgen, och de fann att det inte gick
              att ringa nödnumret 112 när telefonnätet var överbelastat. När
              jag och alla andra använder våra smarta telefoner slutar det helt
              enkelt med att telefonnätet slås ut.
            </seg>
            <seg n="58d9fed5">
              Post- och telestyrelsen försäkrade i går i Radio Västerbotten
              att det visst går att ringa SOS Alarm. Här föreligger alltså en
              meningsskiljaktighet.
            </seg>
            <seg n="522c45d7">
              Räddningstjänsten i Vilhelmina har provat på flera olika ställen,
              och de gick ut med en varning i lokalradion under jul- och nyårshelgen
              om att man skulle bege sig till de lokala räddningstjänsterna
              för att trycka på en knapp om någon blev allvarligt sjuk, då de
              inte kunde garantera att det gick att nå 112.
            </seg>
            <seg n="8194cac8">
              Det är en tråkig saga ur verkligheten.
            </seg>
            <seg n="b62b9397">
              Den tekniska utvecklingen gör ofantliga framsteg som gör livet
              ofantligt mycket lättare för oss medborgare. Men den gör också
              att det smyger in en viss del av otrygghet.
            </seg>
            <seg n="d8a5af68">
              En it-minister har kanske ett av de mest utvecklande områdena.
              Då måste hon ha någon plan: Hur ska man möta detta? Det finns
              så oerhört mycket mer positivt kring it-utvecklingen, kring telefoni
              och kring hur vi använder modern teknik, men vi ska inte blunda
              för de negativa konsekvenser som då och då poppar upp. Som minister
              måste man också presentera: Det här vill vi göra. Då kanske det
              krävs lite handfasthet.
            </seg>
            <seg n="b43d3ed4">
              Precis som vi rapporterade här för ett eller två år sedan stämmer
              täckningskartorna inte. Post- och telestyrelsen sade att täckningskartorna
              visst stämde. När Anna-Karin Hatt sedan gav ett uppdrag och man
              började mäta och följa upp täckningskartorna visade det sig att
              det inte alls stämde – täckningskartorna stämde inte. De visade
              20–40 procent fel, vilket innebar att det var väldigt mycket fel
              i vissa områden.
            </seg>
            <seg n="820133c8">
              Man kanske kan säga så här: Jo, men nu har ju operatörerna ansvaret
              för det här, och då får de sköta det. I stora delar av landet
              är det bara Telia som fungerar. Jag har själv Telia därför att
              det fungerar bäst. Men i stora delar av landet finns inget alternativ.
              De övriga ids inte ens. De är inte intresserade av att satsa i
              hela landet. Vi har inte heller en konkurrens på lika villkor
              i hela landet när vissa operatörer väljer att inte satsa.
            </seg>
            <seg n="66782d41">
              Jag tycker att det är jättebra att Telia nu gör en satsning för
              att förbättra sitt rykte och få fler nöjda kunder. Men det måste
              de andra göra också. Där har vi politiker en tydlig roll i att
              peka på: Har man fått ett avtal eller ett tillstånd ska man också
              leva upp till det.
            </seg>
          </u>
          <note type="speaker" n="a746fb25">
            Anf. 9 Statsrådet ANNA-KARIN HATT (C):
          </note>
          <u who="unknown" xml:id="i-493e307763b6c9b6-2" n="fbe22791">
            <seg n="30355197">
              Fru talman! Det här är en viktig debatt. Bra mobiltäckning i
              hela landet är en viktig fråga. Bra tillgång till bra mobilt bredband
              i hela landet är också en viktig fråga. Det är precis därför som
              både jag och regeringen har arbetat med denna fråga långt innan
              den hamnat på de insändarsidor som Isak From hänvisar till.
            </seg>
            <seg n="bc98562c">
              Alliansen har sedan den tillträdde 2006 gradvis sett till att
              frigöra alltmer utrymme, sett till att operatörerna får bättre
              förutsättningar att bygga ut näten och fattat viktiga regeringsbeslut
              för att påskynda den här utvecklingen.
            </seg>
            <seg n="e2f27c05">
              Sven-Erik Bucht påstår att svaret har dröjt. Det är inte sant.
              Jag erbjöd Sven-Erik Bucht att ha den här debatten i kammaren
              för två veckor sedan, vilket han tackade nej till. Hade han inte
              gjort det hade vi haft den här debatten för länge sedan.
            </seg>
            <seg n="74cf4ac8">
              Sedan påstår Sven-Erik Bucht att regeringen konsekvent har sänkt
              täckningskraven för mobiloperatörerna. Inte heller det stämmer.
            </seg>
            <seg n="66a25bf6">
              I dagsläget finns det tre frekvensband där vi ställer täckningskrav
              i Sverige. Det är 900-megahertzbandet, där vi skärpte täckningskraven
              2009 och PTS nu tittar på att förlänga dessa skärpta täckningskrav
              framöver. Det är 800-megahertzbandet, där vi har skärpt kraven
              och infört rätten för alla svenskar att få grundläggande bredband
              hem till sig, minst en megabit per sekund, vilket vi fattade beslut
              om 2011. Det är 450-bandet, där vi ställer krav på att man ska
              täcka 80 procent i varje län – ett krav som vi förlängde 2010.
            </seg>
            <seg n="8ae8d901">
              När Sven-Erik Bucht påstår att jag och regeringen konsekvent
              skulle sänka täckningskraven har det ingenting med verkligheten
              att göra.
            </seg>
            <seg n="cca34cc3">
              Sedan blir jag lite förbryllad. Å ena sidan skriver Sven-Erik
              Bucht en interpellation där han efterlyser mer åtgärder: Regeringen
              borde göra mer. Å andra sidan kritiserar han här i debatten de
              regeringsinitiativ som jag har initierat och som regeringen har
              fattat beslut om.
            </seg>
            <seg n="102e8ba6">
              Du kritiserar den stickprovsmätning som jag bad PTS göra. Du
              kritiserar den handlingsplan som jag har bett PTS ta fram. Du
              kritiserar förmodligen också det uppdrag jag har gett till PTS
              och Konsumentverket att gå igenom lagstiftningen och se: Behöver
              vi förtydliga den? Behöver vi ge myndigheterna starkare muskler
              så att de verkligen kan följa upp och säkra konsumentens ställning
              på denna marknad?
            </seg>
            <seg n="7809ab6a">
              Syftet med alla dessa uppdrag, syftet med allt som jag och regeringen
              gör på det här området, är att se till att vi kan bygga ut mobilnäten
              så att de täcker mer av landets yta och räcker till fler när allt
              fler nu vill använda mobilnäten.
            </seg>
            <seg n="6cfd027e">
              Sverige var första landet i Europa att öppna upp 800-bandet för
              mobiltelefoni. Nu tittar PTS på möjligheten att förlänga täckningsvillkoret
              för 900-bandet. Vi i regeringen tittar också på när vi ska kunna
              börja använda 700-bandet för till exempel mobilt bredband.
            </seg>
            <seg n="5303969f">
              Bodil Ceballos, du berättar om din verklighet. Det är klart att
              det är svårt för mig att förhålla mig till det eftersom jag aldrig
              har varit hemma hos dig. Men jag kan säga att det är för precis
              den här typen av situationer som vi har genomfört stickprovsmätning.
              Det är för att se: Hur ser det ut i verkligheten? Hur stämmer
              operatörernas kartor med den verklighet som många konsumenter
              upplever?
            </seg>
            <seg n="0f9a86fc">
              Det är också för människor i din situation vi har bestämt oss
              för att öppna 800-bandet för mobiltelefoni. Det är med hjälp av
              det vi nu bygger ut mobilt bredband – snabbt mobilt bredband –
              väldigt snabbt i hela landet. På bara ett år ökade täckningen
              där människor bor med 4G på landsbygden från 10 till 79 procent.
              Det sker för att regeringen har varit tidigt ute. Redan 2008 pekade
              vi på att vi behöver mer utrymme för mobilt bredband. Tack vare
              det kan operatörerna nu bygga ut det.
            </seg>
          </u>
          <note type="speaker" n="7e8ccfeb">
            Anf. 10 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-7f2abf6e36d0688a-1" n="bafe6086">
            <seg n="5af631d7">
              Fru talman! Först vill jag säga till Göran Lindell att lagen
              om elektronisk kommunikation antogs under den socialdemokratiska
              regeringen. I den ges möjlighet för staten att ställa krav på
              täckning.
            </seg>
            <seg n="b817cdde">
              Statsrådet säger: Vi har delat ut frekvenser. Ja, men om man
              delar ut frekvenser och inte ställer krav på täckning blir man
              utan mobiltelefoni på landsbygden. Så är det med 800-bandet, som
              inte heller har krav på täckning.
            </seg>
            <seg n="36bc4e61">
              När det gäller 450-nätet, som har tagits upp till diskussion
              här i kammaren tidigare och även i dag, är det ingen gammal teknik.
              Det nya 450-nätet är 3G-teknik, mycket modern, som kan hantera
              såväl mobiltelefoni som mobilt bredband, och den når längst ut
              på landets glesbygd.
            </seg>
            <seg n="ed2a921a">
              Jag tycker som Gunnar Andrén att det var bra att ni i Folkpartiet
              började fundera kring elektronisk kommunikation även ute på glesbygden.
              Men tyvärr är det så, Gunnar Andrén, att din regering har suttit
              i snart åtta år, och det blir bara sämre och sämre ute i landet
              när det gäller mobiltelefoni.
            </seg>
            <seg n="c0378229">
              Statsrådet nämner tre åtgärder men inget konkret. Statsrådet
              missar målet totalt. Det har inte blivit bättre och blir inte
              bättre.
            </seg>
            <seg n="4c002120">
              När det gäller svaret: Två veckor får man det normalt inom. Nu
              säger statsrådet att det var inom sex veckor hon skulle svara.
              Det blev åtta.
            </seg>
            <seg n="c72ae330">
              Sedan har jag en kommentar som jag inte hann med i förra omgången
              när det gäller svaret. Ministern påstår där att jag i en interpellation
              säger att ministern har samordnat sin presskonferens i maj med
              Telia. Jag hävdar inte det. När man läser interpellationen, som
              också finns på riksdagens hemsida, ser man att jag citerar Expressen.
              Där säger Telias representant att det var något som Näringsdepartementet
              ville att de skulle samordna. Är det så, då är det ytterst allvarligt.
            </seg>
            <seg n="87838e76">
              Ministern har flera gånger hänvisat till att investeringen som
              Telia gör skulle förbättra mobiltelefonitäckningen. Men när man
              noga studerar Telias budskap ser man att det handlar om att bygga
              ut 4G där det går att ringa i dag. Det är väl klart att det är
              bra att det blir 4G där det går att ringa i dag. Men vad den här
              saken handlar om är ju att säkerställa mobiltelefonitäckning ute
              på landsbygden där det inte går att ringa i dag. Det är vad det
              handlar om. Det är därför statsrådet missar målet.
            </seg>
            <seg n="f00d4d19">
              Fru talman! Visma gjorde i höstas en jättestor undersökning bland
              landets småföretagare under en hel vecka. Man vände sig till 1
              200 företag. Resultatet av den undersökningen, som handlade om
              mobiltelefonitäckning, var att två av tre företag svarade att
              den brist som vi har på mobiltelefonitäckning hindrar deras företagande.
              Det är jätteallvarligt.
            </seg>
            <seg n="f1077a4c">
              Jag bor faktiskt på landsbygden, och jag rör mig väldigt mycket
              ute på svensk landsbygd, inte bara i Norrbotten. Det här är ett
              återkommande problem för yrkesverksamma chaufförer, skogsarbetare,
              hemtjänstpersonal, jordbrukare, journalister med mera. Det blir
              bara sämre och sämre.
            </seg>
            <seg n="d5d03a77">
              Välkommen upp, statsrådet! Åk på E4 och E10! Där gick det att
              ringa sommaren 2012. Sommaren 2013 var det i princip omöjligt
              på många långa sträckor där. Så illa är det.
            </seg>
          </u>
          <note type="speaker" n="434fdd0c">
            Anf. 11 BODIL CEBALLOS (MP):
          </note>
          <u who="bodil_ceballos_02855b" xml:id="i-1e8ae8fb90e06f67-1" n="006bee99">
            <seg n="f8ba77ca">
              Fru talman! Det sista som togs upp här kan också jag kommentera
              lite. När vi fick lite bättre täckning via Telia på hemmaplan
              i min by blev den sämre på E4:an. Jag antar att man riktade sändarna
              mot byn i stället för mot vägen.
            </seg>
            <seg n="77459d18">
              Jag bryr mig inte så mycket om vilka megahertz eller vilka frekvenser
              man använder sig av. Det jag bryr mig om är att det ska fungera,
              och det ska fungera också för oss som bor på landsbygden.
            </seg>
            <seg n="47d80485">
              Jag bor inte i glesbygd; jag bor på landsbygden. Men vi är inte
              många i min by. Post- och telestyrelsen fastställde ju tidigare
              att operatörerna inte har någon skyldighet – inte heller Telia
              – att förse människor med telefoni i olönsamma områden. Det är
              det mitt område är. Vi är 20 fastboende och några till på sommaren,
              så vi kanske är hundra personer sammanlagt när det är högsäsong.
            </seg>
            <seg n="6a9a570b">
              Det viktiga är alltså att det fungerar. Hur ni gör det bryr jag
              mig faktiskt inte om. Det handlar om säkerhet och trygghet. Jag
              måste kunna sitta hemma och jobba. Som riksdagsledamöter har vi
              vår arbetsplats i hemmet. Vi ska ha bra utrustning så att vi kan
              kommunicera med riksdagen och med andra.
            </seg>
            <seg n="e061ddfd">
              Men för min del handlar det om att jag för att vara säker på
              att kunna kommunicera med riksdagen måste åka ned till Gävle,
              där jag har ett extra kontor, för att kunna jobba. Så ska jag
              ju inte behöva ha det egentligen.
            </seg>
            <seg n="fa7e8866">
              Det är så oerhört mycket som i dag sker via nätet, och vi förväntar
              oss att människor – också pensionärer – sköter alla sina ärenden
              via nätet. Men om man bor som jag bor är det helt omöjligt, och
              det måste vi hitta en lösning på.
            </seg>
            <seg n="ea68a7bf">
              Jag tycker att det låter väldigt bra att alla svenskar skulle
              vara garanterade 1 megabit. Men jag är långt ifrån den nivån i
              dagsläget, och jag undrar om jag någonsin kommer att komma upp
              på den om inte någonting väldigt drastiskt görs.
            </seg>
          </u>
          <note type="speaker" n="dab139c0">
            Anf. 12 JASENKO OMANOVIC (S):
          </note>
          <u who="unknown" xml:id="i-493e307763b6c9b6-3" n="fbe22791">
            <seg n="2b44aefe">
              Fru talman! Jag kan bara konstatera att statsrådet använde fyra
              minuter här i talarstolen. Hon pratade väldigt mycket om tekniska
              lösningar på de här problemen. Det var väldigt tekniskt avancerat.
              Hon sade inte ett ord om de förutsättningar som småföretagare
              har och behöver. Inte ett ord om att det här är ett problem för
              företagare.
            </seg>
            <seg n="41324092">
              Jag nämnde i mitt förra inlägg att vi i Västernorrland tappar
              befolkning. Mest tappar vi i de glesbebyggda områdena.
            </seg>
            <seg n="7af52afa">
              Det här är en möjlighet för oss att behålla folk på landsbygden.
              Det är en möjlighet att starta företag och öka antalet anställda
              för dem som redan bor där. Om de flyr från områden där de inte
              får någon täckning kommer de att hamna i områden där de inte får
              någon bostad, för så är den här regeringens politik uppbyggd.
              Antingen är det trångt på järnvägarna eller finns det ingen täckning
              eller finns det inga bostäder att bo i.
            </seg>
            <seg n="17e15b02">
              Underlätta för alla i det här landet, särskilt för småföretagare!
              Hjälp dem att skapa fler arbetstillfällen! Det är vad det handlar
              om när man bygger ut mobilnätet.
            </seg>
            <seg n="d03a17a0">
              Det handlar om att skapa förutsättningar för att starta nya företag
              och att låta småföretag växa.
            </seg>
          </u>
          <note type="speaker" n="d1eec3c0">
            Anf. 13 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-c9d98eb8ab05bc67-1" n="ba7d3821">
            <seg n="b4f469bb">
              Fru talman! Statsrådet tog i sitt anförande upp ökat användande
              som ett av problemen. Jag skulle tro att det inte finns något
              som talar för att användandet ska minska. Utvecklandet av appar
              är en av de framtidsbranscher som vi ser uppe i Norrbotten, och
              jag har träffat representanter för ett sådant företag, som talar
              om vikten av tillgång till bra informationsteknik.
            </seg>
            <seg n="c44eefe4">
              Som jag sade i mitt tidigare anförande har vi i vårdsektorn tittat
              på vad vi kan göra för att öka tillgänglighet, service och trygghet
              för dem som bor i ett län med stora avstånd.
            </seg>
            <seg n="ee2f5403">
              Gunnar Andrén tog upp frågan om likvärdiga villkor. Det är absolut
              relevant att börja titta på likvärdiga villkor, särskilt när det
              handlar om livet. I ett län med stora avstånd blir det här, som
              flera av debattörerna redan har nämnt, en fråga om trygghet och
              säkerhet. När det är minus 40 grader handlar det inte bara om
              likvärdighet utan om livet.
            </seg>
            <seg n="12803cf2">
              Jasenko lyfte upp huruvida vi ska förlita oss på marknadskrafterna
              och om det är de som ska se till att vi alla har tillgänglighet,
              trygghet och möjlighet att utvecklas. Jag tror redan att vi har
              svaret när det gäller vilka som ska lämnas utanför. Det är flera
              av oss som märker det.
            </seg>
            <seg n="98c2ae1b">
              Om det ökade användandet är en ursäkt undrar jag: Tänker regeringen
              använda kunskapen om att täckningskartan inte är korrekt och se
              till att säkerställa att vi också har samma tillgång till en fungerande
              it-infrastruktur, eller ska vi vänta oss förtryckta ransoneringskort
              i framtiden?
            </seg>
          </u>
          <note type="speaker" n="df6ab2d0">
            Anf. 14 GÖRAN LINDELL (C):
          </note>
          <u who="hans_linde_857e1f" xml:id="i-50be1461fa6e3bf5-1" n="64a46e57" next="i-2a89c330c28bdb24-1">
            <seg n="16129ee8">
              Fru talman! Jag vill inleda med att säga att Bodil Ceballos hade
              en viktig poäng om att utgå från vilken funktion vi vill ha och
              inte landa för mycket i de tekniska detaljerna. Med det sagt kommer
              jag väl att landa i ett antal tekniska detaljer den övriga tiden.
              Det är tyvärr så vi gärna gör i den här diskussionen.
            </seg>
            <seg n="727ed186">
              Det som nämns som 1 megabit – ett mått på vilken datamottagningskapacitet
              och sändningskapacitet vi har – är faktiskt ett löfte om något
              vi ska ha på hemmaplan. Har vi inte det ska vi definitivt slå
              larm, i det här fallet till Post- och telestyrelsen. Det vet säkert
              Bodil. Det tycker jag är viktigt att vi gör. Precis som många
              har sagt är det avgörande för alla att vi har tillräcklig kapacitet
              och att mobiltelefonin fungerar, även om det är en annan sak i
              sammanhanget. Där har vi ingen garanti utöver vad avtalen säger.
              När det gäller fast telefoni har vi dock ett löfte om en fungerande
              lösning på hemmaplan. Det finns all anledning att larma om det
              inte fungerar. Detta är olika saker, och det är lätt att de blandas
              ihop i diskussionen.
            </seg>
            <seg n="a063cb25">
              När det gäller 450-bandet och det som Sven-Erik Bucht säger vill
              jag bara konstatera att kunderna tyvärr ansåg att det var en gammal
              teknik. De valde att inte använda den. I en skrämmande snabb utveckling
              valde man att avveckla sina 450-telefoner och skaffa andra, för
              de fungerade hyfsat för tillräckligt många. Det var alltså en
              intressantare lösning.
            </seg>
            <seg n="7711a404">
              Jag vill avsluta med två saker som vi är överens om, och det
              är positivt. När det gäller 700-bandet hoppas jag verkligen att
              vi får nytta av det även för mobiltelefoni och bredband så snabbt
              som möjligt, för det ger oss nya möjligheter. Jag tror också att
              en ökad dialog mellan olika parter, alltifrån kommuner till företag
              och lokalbefolkning, kan lösa många av de knepigheter som här
              och var kommer att finnas även framöver.
            </seg>
          </u>
          <note n="3ce5c91a">
            Anf. 15 GUNNAR ANDRÉN (FP):
          </note>
          <u who="hans_linde_857e1f" xml:id="i-2a89c330c28bdb24-1" n="64a46e57" prev="i-50be1461fa6e3bf5-1">
            <seg n="6990fe49">
              Fru talman! Den utomordentlige socialdemokraten, den alltför
              tidigt avlidne Anders Isaksson – han dog 2009 – skrev 1994 en
              bok som hette Alltid mer, aldrig nog . Lite gäller detta nog dagens
              debatt, om jag får replikera Sven-Erik Bucht. Det är ju inte sämre
              nu än det har varit tidigare, utan det är ofta mycket bättre,
              och det är många fler som har möjlighet att under nuvarande betingelser
              bo kvar i det vi kan kalla glesbygd. Så är det faktiskt.
            </seg>
            <seg n="d9d9a020">
              Förr kunde man inte klaga, för det fanns ingenting att klaga
              på. Det är det som är skillnaden.
            </seg>
            <seg n="bf8c6abd">
              Jag instämmer verkligen med Jasenko Omanovic och Hannah Bergstedt
              att om vi ska få företagen att klara sig – företagen är ju basen
              för att man ska kunna bo i glesbygd – måste man ha det jag kallar
              likvärdiga förutsättningar. Detta är inte bara en sak för regeringen
              utan också för kommunerna. Om man inte har bra kommunikationer
              i det vi kallar glesbygd, inte bara i form av kollektivtrafik
              utan också i hög grad i form av bredband och telefoni, kommer
              man inte att kunna bo kvar där ens under Bodil Ceballos villkor.
              Man kommer inte att kunna driva företag utan goda kommunikationer
              genom luften.
            </seg>
            <seg n="dc1570da">
              Därför tror jag att man tyvärr måste lägga ytterligare en komponent
              till alla de andra som finns i det som heter likvärdiga förutsättningar.
              Jasenko Omanovic är säkert med på detta. Det krävs att vi tar
              ökat ansvar på andra håll. Man kan inte bara lita på staten.
            </seg>
            <seg n="c734b352">
              För övrigt, fru talman: Telia har verkligen inte alltid varit
              statligt! Det socialiserades 1921–1923. Då förstatligade man det
              gamla Cedergrenska telefonaktiebolaget, Allmänna telefon, som
              det hette. Det var ett privat företag. Dåvarande Telegrafverket
              hade beslutat att detta med levande röster inte var något att
              satsa på, utan man skulle satsa på morse!
            </seg>
          </u>
          <note type="speaker" n="551c17be">
            Anf. 16 ISAK FROM (S):
          </note>
          <u who="isak_from_c7c532" xml:id="i-70d6a8ff123dc172-1" n="af68232a">
            <seg n="58fffb38">
              Fru talman! Tekniken utvecklas, och det är viktigt att politiken
              och användarvanorna hänger med. Vi kan inte bara säga att det
              är synd att 16–24-åriga killar inte tittar på tv i dag utan på
              Youtube och korta klipp på paddan, vilket upptar en stor del av
              bandbredden. När familjer är på vintersemester i fjällorter eller
              i skärgården på sommaren slår de därigenom ut kommunikationerna.
              Det är den tiden vi lever i. Det är det som händer i dag.
            </seg>
            <seg n="70304925">
              Vi vet fortfarande inte vad som händer med 16–24-åringarna när
              de blir lite äldre. Kommer de att vara som dagens 65-åringar,
              som tittar lite mer på vanlig tablå-tv, eller kommer de att fortsätta
              titta i telefonen eller paddan och använda kommunikationssätt
              som kräver annan teknik?
            </seg>
            <seg n="00fe09c2">
              Det är viktigt för företagarna i Borgafjäll, Kittelfjäll eller
              Hemavan att veta om de törs satsa. De orterna lockar stora turistströmmar,
              och då kan det hända att det inte längre går att tanka för att
              det mobila bredbandet är utslaget och macken inte fungerar. Om
              man har brutit benet på kvällen kan man inte ringa 112. I värsta
              fall måste man kanske ta sig till den lokala räddningstjänsten
              och trycka på knappen.
            </seg>
            <seg n="c3a48d7a">
              Detta är ingen utveckling som någon av oss vill se. Då är det
              också viktigt att Sveriges ansvariga minister signalerar handlingskraft
              på området och talar om vad som ska gälla. När får vi konkurrens
              på området, så att de som inte är nöjda med Telia kan välja en
              annan operatör?
            </seg>
          </u>
          <note type="speaker" n="77e32184">
            Anf. 17 MONICA GREEN (S):
          </note>
          <u who="monica_green_650948" xml:id="i-ae8e5a3e4b0072e5-0" n="866aebbe">
            <seg n="536da346">
              Fru talman! Trots många fina ord och tjusiga agendor blir det
              inte bättre. Människor är frustrerade över mobiltelefonitäckningen,
              och de är otillfredsställda.
            </seg>
            <seg n="123df9e4">
              I dag fungerar mobiltelefonuppkopplingen sämre än när regeringen
              tillträdde 2006. Det finns faktiskt platser där det fungerade
              bättre tidigare. Regeringen har inte prioriterat frågan utan har
              litat på den så kallade marknaden. Statsrådet Hatt har hattat
              fram och tillbaka när det gäller kraven. Hon var den sista som
              insåg att problemen fanns ute i landet. Hon var förblindad av
              marknadens lösningar. Det förklarar Hatts ganska passiva hållning
              tidigare.
            </seg>
            <seg n="f8dd3d7b">
              Post- och telestyrelsen har genomfört kontrollmätningar av mobiltäckningen
              som visar att samtliga telefonbolags verkliga täckning är sämre
              än vad de utlovat. I mellan 14 och 42 procent av fallen har det
              saknats utlovad täckning. Det är dessa täckningskartor som Hatt
              har hänvisat till om och om igen här i kammaren, innan hon i april
              eller maj förra året vände och gav PTS de extrauppdrag som har
              diskuterats här i dag.
            </seg>
            <seg n="99c1743f">
              Den digitala verkligheten ställer helt andra krav på infrastruktur.
              Vi har andra behov i dag. Vi ska kunna vara uppkopplade när vi
              färdas och när vi befinner oss utanför hemmet. I dag är det ohållbart
              låg standard längs med vägarna. Det är också en säkerhetsrisk
              att man inte kan komma fram. Det gäller hemtjänstpersonal, miljötransporter
              och skogs- och lantarbetare som ska kunna färdas och kunna kontakta
              sig med sin omvärld. Det fungerar inte i dag. Regeringen har gett
              marknaden fritt spelrum.
            </seg>
            <seg n="2d0b5147">
              Det är precis samma sak när det gäller mobiltelefonerna. Det
              finns inga krav på en standard. Det finns inget krav på att terminaler
              eller mobiltelefoner ska kunna täcka ett visst område. Man litar
              på marknaden även här. Det duger inte.
            </seg>
            <seg n="202e0a3d">
              Vi socialdemokrater menar att mobiltelefoni och mobilt bredband
              ska finnas där man bor, där man jobbar, där man färdas och där
              man tillbringar större delen av sin fritid. Infrastrukturen för
              mobiltelefoni måste förbättras. För att man ska nå målen ska tydligare
              täckningskrav inarbetas vid licensgivningen och hårdare krav ställas
              på operatörerna när det gäller att de ska leva upp till sina utfästelser.
              Vi kan också tänka oss så kallade samhällsmaster med gemensam
              finansiering från offentliga och privata aktörer, som man har
              testat i Norge.
            </seg>
            <seg n="ba9599f0">
              Gunnar Andrén säger: Människor ska kunna bo kvar. Det håller
              jag med om. Tyvärr är verkligheten en helt annan. Människor bor
              inte kvar. Urbaniseringen går allt snabbare ju längre den borgerliga
              regeringen får hållas. De basala förutsättningarna för att bo
              kvar finns inte längre. Det finns inte infrastruktur, mobiltelefoni
              och samhällelig service. Trots att Centern påstår sig vara ett
              landsbygdsparti visar verkligheten något helt annat.
            </seg>
            <seg n="d861b31a">
              Den här interpellationsdebatten är oerhört viktig. Den är viktig
              på det sättet att den visar att vi inte har kommit någon vart
              när det gäller kraven. Människors frustration är lika stor i dag
              som den var 2006. Det har till och med blivit sämre. Post- och
              telestyrelsens generaldirektör säger att man litar mindre på en
              mobiloperatör än vad man gör på en bilhandlare.
            </seg>
          </u>
          <note type="speaker" n="2578274e">
            Anf. 18 Statsrådet ANNA-KARIN HATT (C):
          </note>
          <u who="unknown" xml:id="i-493e307763b6c9b6-4" n="fbe22791">
            <seg n="7dcf0019">
              Fru talman! Sverige ska ha bredband och mobiltelefoni i världsklass.
              Skolungdomarna behöver det. Deras föräldrar behöver det. Lärarna
              behöver det. Sjuksköterskorna behöver det. Företagare i hela landet
              behöver det. Det är precis därför som jag och regeringen sedan
              länge har prioriterat den här frågan. Och det är precis därför
              som vi har fattat en lång rad regeringsbeslut, som Sven-Erik Bucht
              och Socialdemokraterna nu kritiserar.
            </seg>
            <seg n="a100ab79">
              Bodil Ceballos säger: Jag bryr mig inte om hur ni gör det; det
              bara ska fungera.
            </seg>
            <seg n="f9d54d41">
              Så kan man resonera om man är företagare eller om man är konsument.
              Det ska fungera. En täckningskarta ska stämma med verkligheten.
              Det är därför vi skärper kraven när det gäller det. Man ska kunna
              få information om huruvida en mobiltelefon är bra eller dålig
              på att ta emot mobilsignaler, så att man om man bor på ett ställe
              där man vet att signalen just nu är lite sämre kan välja en telefon
              som fungerar.
            </seg>
            <seg n="f8eab502">
              Man kan möjligen också resonera så här i opposition, men man
              kan sannerligen inte resonera så när man sitter i en regering
              eller om man aspirerar på att sitta i en regering. Då får man
              i stället kavla upp ärmarna och ta tag i de tekniska frågorna
              och de specifika frågorna. Man får ställa sig en del frågor: Hur
              kan vi frigöra 800-bandet? Vilka täckningsvillkor är rimliga att
              ha? Hur kan vi skärpa kraven så att konsumenterna har starkare
              rättigheter på marknaden? Titta på 700-bandet! När är det möjligt
              att börja använda delar av det för mobil telefoni?
            </seg>
            <seg n="b4dabaa8">
              Det går inte att bara prata vackert om vad vi vill. Vi måste
              också ha konkreta åtgärder och vara beredda att hugga i, precis
              som alliansregeringen gör.
            </seg>
            <seg n="3ea03e3d">
              Sedan säger Sven-Erik Bucht att vi borde se till att det går
              att ringa på 450-bandet.
            </seg>
            <seg n="28fbfe43">
              Fru talman! Det går inte att backa in i framtiden. I dag erbjuder
              operatören Net1 mobilt bredband via 450-bandet åt nästan 100 000
              konsumenter. Det är ett band som har väldigt bra geografisk yttäckning.
              Många av de här människorna har inget annat fungerande alternativ
              utan är beroende av just 450-bandet. För dem går det i dag att
              ringa via det här bandet, via IP-telefoni eller med hjälp av en
              så kallad router med inbyggt batteri.
            </seg>
            <seg n="c54f4a1b">
              Den lösning som Sven-Erik Bucht vill se, det vill säga traditionell
              mobiltelefoni på 450-bandet, har prövats. Det fanns uppenbarligen
              inget intresse av det, i alla fall inte från kunderna. Och ingen
              av de kända bolagen, som Apple, Samsung och Sony, som tillverkar
              de moderna telefoner som konsumenterna vill använda, tillverkar
              i dag mobiltelefoner som går att använda på 450-bandet.
            </seg>
            <seg n="2a6ab3c5">
              Eventuellt kan Sven-Erik Bucht hitta en gammal begagnad mobil
              på någon utländsk auktionssida som klarar 450-bandet. Men varför
              ska landsbygden behöva nöja sig med det? Det fanns färre än 200
              abonnenter som ville ha Sven-Erik Buchts lösning 2009. Traditionell
              mobiltelefoni via 450-bandet var omodern redan för fem år sedan.
            </seg>
            <seg n="daca0a5d">
              Min politik, alliansregeringens politik och Centerpartiets politik
              går ut på att landsbygden ska ha bra villkor. Människorna där
              ska ha lika bra villkor och tjänster som de som bor i städerna.
              Det får de genom att vi nu bygger ut mobilt bredband på landsbygden
              väldigt snabbt. På bara ett år har vi sett till att täckningen
              med 4G på landsbygden har ökat från 10 till 79 procent.
            </seg>
            <seg n="4b400c40">
              Nästan 100 000 människor får mobilt bredband via Net1 i dag.
              Jag skulle vilja fråga Sven-Erik Bucht: Vilka skulle konsekvenserna
              bli för dem om vi följde ditt råd och slog på traditionell mobiltelefoni
              på 450-bandet igen?
            </seg>
          </u>
          <note type="speaker" n="2c372f61">
            Anf. 19 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-7f2abf6e36d0688a-2" n="bafe6086">
            <seg n="b8214323">
              Fru talman! Först vänder jag mig till Gunnar Andrén: Mycket vill
              ha mer – det stämmer inte på landsbygden. Det finns inte mycket
              där. På landsbygden handlar det om att man vill få mobiltelefoni
              som alla andra. På landsbygden har man inte ohemula krav. Man
              är mycket begränsad i sina krav.
            </seg>
            <seg n="8e970677">
              Sedan vänder jag mig till it-ministern: Läs på! 450-nätet har
              modern 3G-teknik, där det går att ringa med en mobiltelefon. Det
              går också att ha mobilt bredband. Det är precis lika modern teknik
              som det andra som finns i dag. Läs på om det här!
            </seg>
            <seg n="8a64994b">
              Nu vänder jag mig till dem som följer debatten. Jag tror att
              många förstår att it-ministern och Centerpartiet inte tar landsbygdens
              folk riktigt på allvar. I statsrådets svar i dag säger hon att
              Sverige har mycket bra mobiltäckning. Jag håller inte med henne
              om det, och jag vet att det finns många människor ute i Sveriges
              landsbygd som inte håller med statsrådet Hatt om att det är bra
              mobiltelefonitäckning i Sverige. Så är inte fallet.
            </seg>
            <seg n="e1898ff8">
              Monica Green är inne på en mycket viktig sak. Regeringen har
              gett telebolagen fritt spelrum. Politiken har abdikerat för marknadskrafterna
              och därmed också övergett landsbygdens folk. Precis där befinner
              sig Centerpartiet i dag. Man har övergett landsbygdens folk. Det
              är allvarligt. En konsekvens av det är att landsbygden inte har
              fungerande mobiltelefoni. Det hjälper inte att dela ut hur mycket
              frekvenser som helst om man inte ställer krav och sätter ett innehåll.
              Det är som att dela ut medicin som bara är sockerpiller. Detta
              är it-ministerns stora misslyckande i den här frågan.
            </seg>
          </u>
          <note type="speaker" n="7fca35f3">
            Anf. 20 MONICA GREEN (S):
          </note>
          <u who="monica_green_650948" xml:id="i-ae8e5a3e4b0072e5-1" n="866aebbe">
            <seg n="21425364">
              Fru talman! Anna-Karin Hatt säger att snacka går ju men att det
              är mycket jobbigare att vara i regering. Ja, men låt oss då få
              testa att vara regering, för vi är beredda. Vi är beredda att
              ställa krav på marknaden, beredda att se till att hela landet
              får en bra mobiltelefontäckning och en bra service. Om Anna-Karin
              Hatt tycker att det är så jobbigt att vara i regering så, gärna
              för mig, är det bara att lämna över.
            </seg>
            <seg n="35d4b7ec">
              Problemet för Centern är att man påstår att man har varit ett
              landsbygdsparti eller påstår till och med att man är det. Människor
              känner inte igen det, eftersom urbaniseringen går allt snabbare
              och folk måste flytta från sina ställen runt om i landet. Det
              gäller både i norr, som vi har hört många exempel på här i dag,
              och även i söder. Det finns många områden i Skåne, Västra Götaland,
              Småland, Östergötland och Värmland där mobiltelefoni inte fungerar.
            </seg>
            <seg n="ab698aea">
              Människor känner inte igen sig när Anna-Karin Hatt säger: Vi
              jobbar stenhårt, och vi har kavlat upp ärmarna. Det låter tjusigt,
              Anna-Karin Hatt, men det stämmer inte med verkligheten.
            </seg>
          </u>
          <note type="speaker" n="6b1cd8d0">
            Anf. 21 Statsrådet ANNA-KARIN HATT (C):
          </note>
          <u who="unknown" xml:id="i-1ba5d0bfe249574d-0" n="fbe22791">
            <seg n="f6ab8703">
              Fru talman! För 100 år sedan föddes Centerpartiet som en kraft
              på landsbygden. Vi är och tänker fortsätta vara en av landsbygdens
              allra starkaste röster.
            </seg>
            <seg n="fadcc4de">
              Eftersom som Sven-Erik Bucht föreslår att vi ska öppna upp traditionell
              mobiltelefoni igen på 450-bandet hade jag faktiskt förväntat mig
              att Sven-Erik Bucht kunde berätta vad det skulle leda till, vad
              konsekvensen skulle bli för de 100 000 människor, människor av
              kött och blod, som i dag har mobilt bredband via 450-bandet. Men
              jag kan berätta vad konsekvensen blir.
            </seg>
            <seg n="304cab36">
              Konsekvensen för dem skulle bli att deras bandbredd skulle minska
              med 35 procent. Det skulle vara en ren björntjänst för landsbygden.
              100 000 människor skulle få sämre bandbredd. De skulle få mindre
              möjligheter att ringa med sina smarta telefoner. De skulle få
              sämre möjligheter att titta på video och på Youtube, att använda
              offentliga e-tjänster eller att logga in på sin internetbank.
              Sven-Erik Bucht vill öppna för mobil telefoni, en tjänst som mindre
              än 200 personer ville använda för fem år sedan. Landsbygden ska
              inte tvingas backa in i framtiden.
            </seg>
            <seg n="d402e839">
              Jag är övertygad om att det som landsbygden vill ha är precis
              samma tillgång till modern teknik som människor har i resten av
              landet. Därför ska vi se till att förbättra tillgången till mobiltelefoni
              i hela landet. Det är precis därför som vi prioriterar att avsätta
              mycket spektrum för mobiltelefoni. Det är precis därför som vi
              ser till att genomföra ett antal tydliga och konkreta regeringsuppdrag
              som kartlägger bilden, gör den ännu tydligare, och ger relevanta
              myndigheter i uppdrag att se över om vi behöver skärpa lagstiftningen
              och tillsynen och om konsumenten behöver kunna bli ännu starkare,
              så att vi gradvis kan få allt bättre mobiltelefoni och allt bättre
              mobilt bredband i hela landet.
            </seg>
          </u>
          <note n="8eb9b718">
            Överläggningen var härmed avslutad.
          </note>
          <note n="0c1a228f">
            6 § Bordläggning
          </note>
          <note n="c0747447">
            Följande dokument anmäldes och bordlades:
          </note>
          <note n="d9e7fdb0">
            7 § Anmälan om interpellationer
          </note>
          <note n="be00db88">
            Följande interpellationer hade framställts:
          </note>
          <note n="484ba166">
            den 24 januari
          </note>
          <note n="533286fd">
            Jonas Gunnarsson
          </note>
          <note n="848dec8f">
            Lise Nordin
          </note>
          <note n="3e88b38a">
            Ali Esbati
          </note>
          <note n="ebaa8e60">
            Monica Green
          </note>
          <note n="2288fda2">
            8 § Anmälan om frågor för skriftliga svar
          </note>
          <note n="3635a6ee">
            Följande frågor för skriftliga svar hade framställts:
          </note>
          <note n="484ba166">
            den 24 januari
          </note>
          <note n="74972abb">
            Gustav Fridolin
          </note>
          <note n="36bc2f05">
            Gunilla Svantorp
          </note>
          <note n="77536b01">
            Hillevi Larsson
          </note>
          <note n="24467b29">
            den 27 januari
          </note>
          <note n="88ed46b0">
            Jabar Amin
          </note>
          <note n="74bafb5e">
            9 § Anmälan om skriftligt svar på fråga
          </note>
          <u who="unknown" xml:id="i-4d559ce3f4153dc7-0" n="fbe22791">
            <seg n="de0f7852">
              Skriftligt svar på följande fråga hade kommit in:
            </seg>
          </u>
          <note n="24467b29">
            den 27 januari
          </note>
          <note n="db801d98">
            Mikael Damberg
          </note>
          <note n="8e8eddd8">
            10 § Kammaren åtskildes kl. 14.13.
          </note>
          <note n="b5e2cb78">
            Förhandlingarna leddes av förste vice talmannen.
          </note>
          <note n="eddb6749">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
