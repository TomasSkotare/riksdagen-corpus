<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--3</head>
          <docDate when="2013-09-18">2013-09-18</docDate>
        </div>
      </front>
      <body>
        <div>
          <note n="cf1cbee9">
            ﻿
          </note>
          <note n="3638cf75">
            Riksdagens protokoll
          </note>
          <note n="ab722595">
            2013/14:3
          </note>
          <note type="date" n="606325ca">
            Onsdagen den 18 september
          </note>
          <note n="59e14f53">
            Kl. 09:00 - 16:37
          </note>
          <note n="91896363">
            1 § Avsägelse
          </note>
          <note n="fab7aa1b">
            Talmannen meddelade att Gunilla Carlsson (M) anhållit om entledigande
            från uppdraget som ledamot av riksdagen från och med den 18 september
            2013.
          </note>
          <note n="96a3955c">
            Kammaren biföll denna anhållan.
          </note>
          <note n="4c5b5811">
            2 § Ansökan om fortsatt ledighet
          </note>
          <note n="f5336d53">
            Talmannen meddelade att Anders Flanking (C) ansökt om fortsatt
            ledighet under tiden den 19 september 2013–17 september 2014.
          </note>
          <note n="591a9499">
            Kammaren biföll denna ansökan.
          </note>
          <note n="eda531c4">
            Talmannen anmälde att Rickard Nordin (C) skulle fortsätta att
            tjänstgöra som ersättare för Anders Flanking.
          </note>
          <note n="699b5e1f">
            3 § Anmälan om subsidiaritetsprövning
          </note>
          <note n="5d90fe96">
            Talmannen anmälde att utdrag ur följande protokoll i ärenden
            om subsidiaritetsprövning av EU-förslag inkommit:
          </note>
          <note n="f51cbf0b">
            4 § Meddelande om frågestunder torsdagar kl. 14.00 hösten 2013
          </note>
          <note n="e3e47872">
            Talmannen meddelade att ett meddelande om frågestunder torsdagar
            kl. 14.00 hösten 2013 delgetts riksdagens ledamöter.
          </note>
          <note n="8aa7f0b9">
            5 § Meddelande om aktuell debatt om mineralpolitiken
          </note>
          <note n="c71168ed">
            Talmannen meddelade att på begäran av Miljöpartiet de grönas
            riksdagsgrupp skulle en aktuell debatt om mineralpolitiken anordnas
            onsdagen den 2 oktober kl. 14.00 .
          </note>
          <note n="36e7ddd1">
            Från regeringen skulle näringsminister Annie Lööf (C) delta.
          </note>
          <note n="e08f0870">
            Den inkomna skrivelsen hade följande lydelse:
          </note>
          <note n="40c40226">
            Begäran om aktuell debatt angående mineralpolitiken
          </note>
          <note n="9c562b92">
            Miljöpartiet de gröna begär en aktuell debatt om mineralpolitiken.
            Regeringen har utarbetat en ny mineralstrategi som är vägledande
            för den svenska politiken i förhållande till gruvbolag, lokala
            näringsidkare och andra som påverkas av mineralexploatering. Denna
            har inte debatterats i riksdagen.
          </note>
          <note n="50b9acac">
            Samtidigt har konflikter pågått under en längre tid runt tänkt
            eller beslutad prospektering och exploatering av olika fyndigheter.
            Det har rört skilda fyndigheter i olika delar av landet såsom
            kalk och olja på Gotland, fossilgas på Österlen, uran i bland
            annat Närke och Jämtland. För stunden pågår intensiva diskussioner
            om en planerad nickelgruva i Dearna/Tärna i Storumans kommun och
            prospektering efter järnmalm i Gallok/Kallak i Jokkmokks kommun.
            Centralt i diskussionerna är hur naturvärden och miljöintressen
            ska tillvaratas vid en eventuell exploatering och vilka områden
            som ska värnas från exploatering. I de nu aktuella fallen har
            också satts i fråga hur avvägning bör göras mellan riksintressena
            gruvnäring och rennäring, och hur samernas kultur och näring samt
            grundlagsfästa ställning som urfolk kan tillvaratas.
          </note>
          <note n="0a2f59ba">
            Logiken i debatten har varit att global råvarubrist i kombination
            med växande ekonomier leder till stigande världsmarknadspriser
            som ger en trygg ekonomi och säkra arbetstillfällen i gruvbranschen.
            Denna logik har dock kommit att ifrågasättas i takt med att gruvplaner
            blivit verklighet. Förändrat världsmarknadsläge och att utvinning
            startats också i länder med växande ekonomi har skapat en osäkerhet
            i branschen, och idag är det ekonomiska läget sviktande för flera
            av de mindre aktörerna. Det blir därigenom osäkert om de företag
            som bereds möjlighet till exploatering i framtiden kan stå för
            de kostnader som kan uppstå efter eventuella olyckor eller vid
            behov av sanering och återställning.
          </note>
          <note n="782eb313">
            Det är uppenbart att mineralfrågorna berör avväganden som hanteras
            i olika riksdagsutskott. Frågor rörande rennäringen, samisk kultur
            och de rättigheter som bör tillkomma samerna som ett urfolk hanteras
            i skilda delar i näringsutskottet, kulturutskottet, konstitutionsutskottet
            samt miljö- och jordbruksutskottet. Avvägningen mellan miljömålen
            och gruvindustrins intressen engagerar såväl miljö- och jordbruksutskottet
            som näringsutskottet. Ansvaret för att verka mot ett hållbart
            näringsliv åvilar näringspolitiken, och hanteras i riksdagen i
            näringsutskottet. Kompetensen att göra en fullskalig samhällsekonomisk
            analys finns normalt inom finansutskottet. Dessa uppdelningar
            kan göra det svårt att få inblick i partiernas samlade bedömning
            av mineralpolitiken, och skilda önskemål om utvecklingen.
          </note>
          <note n="8b2c594e">
            Av dessa skäl begär Miljöpartiet de grönas riksdagsgrupp att
            riksdagen ordnar en aktuell debatt om mineralpolitiken, som kan
            klargöra partiernas inställning och framtidsplaner.
          </note>
          <note n="479fad3e">
            Gunvor G Ericson
          </note>
          <note n="abf0dad1">
            6 § Ärenden för hänvisning till utskott
          </note>
          <note n="c39bf641">
            Följande dokument hänvisades till utskott:
          </note>
          <note n="774ff2d3">
            den 7 november
          </note>
          <note n="909ccd89">
            7 § Ärenden för förnyad bordläggning
          </note>
          <note n="be43f8b8">
            Följande dokument bordlades för andra gången:
          </note>
          <note n="9a3b9f58">
            8 § Handläggningen av vissa associationsrättsliga ärenden
          </note>
          <note n="960c5d5f">
            Talmannen konstaterade att ingen talare var anmäld.
          </note>
          <note n="55375213">
            Beslut
          </note>
          <note n="9aec747a">
            9 § Kommunalt mottagande av ensamkommande barn
          </note>
          <note n="5ccbb908">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="c00f88f7">
            Anf. 1 EVA-LENA JANSSON (S):
          </note>
          <u who="eva-lena_jansson_c25f33" xml:id="i-3becb4cadd652d0a-0" n="e95594ba">
            <seg n="c74b4660">
              Herr talman! Jag vill börja med att yrka bifall till reservation
              2 från Socialdemokraterna.
            </seg>
            <seg n="a497cf84">
              Under senare år har antalet barn som kommer till Sverige utan
              ordinarie vårdnadshavare, så kallade ensamkommande barn, ökat.
              Det är barn som har tvingats lämna sitt hemland, sin familj, och
              som många gånger bär på fruktansvärda upplevelser när de anländer
              till Sverige. Den stora gruppen som kommer i dag kommer inte oväntat
              från Afghanistan, Syrien och Somalia.
            </seg>
            <seg n="e85baea4">
              För att inte dessa barn ska fastna i de ankomstkommuner som finns
              har åtgärder satts in för att tillsammans med kommuner förhandla
              fram platser i landet. Resultatet av dessa överenskommelser kan
              inte sägas vara tillfredsställande, då platserna är alldeles för
              få samtidigt som fördelningen över landet är ojämn. Det finns
              kommuner som inte tar emot några barn alls. Danderyd är en av
              de kommuner som utmärker sig.
            </seg>
            <seg n="0dd86a94">
              Socialdemokraternas utgångspunkt är att barnens bästa ska vara
              vägledande vid alla beslut som rör barn. Vi menar också att kommunerna
              ska ta ett solidariskt ansvar för flyktingmottagandet i allmänhet
              och för ensamkommande barn i synnerhet. Det är landet Sverige
              som helhet som ska ta emot flyktingar och asylsökande, inte enskilda
              kommuner.
            </seg>
            <seg n="7aafb0ea">
              Herr talman! Lagstiftningen som nu kommer på plats kan vara ett
              verktyg för att nå målet att alla kommuner ska ha ett avtal med
              Migrationsverket. Men även om de kommuner som i dag inte har frivilliga
              överenskommelser med Migrationsverket sluter avtal om att ta emot
              ensamkommande barn löser inte det den centrala frågan om omfattande
              platsbrist och ojämn fördelning över landet och mellan kommuner.
              Vi vet i dag att många av de kommuner som har avtal också får
              ta emot många barn som kommer med familjeanknytning och direkt
              blir placerade i kommunen utan att man för den skull har tecknat
              avtal om just det enskilda barnet.
            </seg>
            <seg n="e7cddb12">
              För att lyckas med de här utmaningarna krävs att regeringen vågar
              se att det finns ett reellt problem kring mottagandet. Kommuner
              vill och försöker på ett aktivt sätt bidra till flyktingmottagande
              så att nyanlända ges bästa möjligheter till etablering i form
              av boende, skola, jobb och annat samhällsliv, men man saknar tillräckligt
              stöd och förutsättningar för det.
            </seg>
            <seg n="73b0b525">
              Man kan fråga sig om inte Migrationsverket borde ha ett större
              ansvar för den samverkan som borde ske. Privata företag och privatpersoner
              som startar etablering av boenden utan samverkan med kommuner
              gör nämligen att det blir svårt att förutse vad som behövs i form
              av skolor och fritidsaktiviteter. Från socialförsäkringsutskottet
              har många enskilt varit och besökt kommuner där vi på plats har
              kunnat se hur man kämpar med att försöka få till verksamheten
              på ett bra sätt, men där dialogen mellan de privata företagen
              och privatpersonerna är något begränsad, om man uttrycker sig
              försiktigt.
            </seg>
            <seg n="9a0aa491">
              Herr talman! Migrationsverket måste finnas tillgängligt som en
              aktör i det arbete som kommunerna gör och ha en dialog för att
              skapa förtroende. Ska det fungera måste kommunerna ges en bättre
              framförhållning och tydligare stöd i uppdraget att ge ensamkommande
              barn en bra start i Sverige. I avvaktan på att detta helhetsgrepp
              tas och får avsedd effekt har vi socialdemokrater föreslagit en
              solidaritetsbonus som på kort sikt kan ge avlastning för de kommuner
              som i dag tar det största ansvaret för flyktingmottagandet.
            </seg>
            <seg n="0d4207b7">
              Herr talman! Vi socialdemokrater vill göra FN:s konvention om
              barns rättigheter, den så kallade barnkonventionen, till svensk
              lag för att barns rättigheter ska tas på allvar. Barn som bor
              i Sverige ska ha samma rättigheter. Det gäller även barn som har
              kommit till Sverige som flyktingar och sökt asyl här, antingen
              tillsammans med sin familj eller ensamkommande.
            </seg>
          </u>
          <note type="speaker" n="0b58ab8e">
            Anf. 2 DAVID LÅNG (SD):
          </note>
          <u who="david_lang_c2b3c8" xml:id="i-2e967b1e953b86b1-0" n="74fd347d">
            <seg n="c5f58524">
              Herr talman! Vi debatterar i dag socialförsäkringsutskottets
              betänkande 11, Kommunalt mottagande av ensamkommande barn . I
              den mån det verkligen är barn vi talar om, alltså inte vuxna som
              påstår sig vara barn, ska man självklart alltid vara eftertänksam
              när man som vi gör här i riksdagen tar beslut som påverkar barns
              framtid och möjligheter. Det är viktigt att försöka reda ut vad
              som är bäst för barnen.
            </seg>
            <seg n="ec9cf5e3">
              Det finns också en annan faktor som vi måste ta hänsyn till.
              Det är kommunerna. I dag fungerar det så att det finns två olika
              avtal som en kommun kan sluta med Migrationsverket, avtal om ankomstkommun
              och avtal om anvisningskommun.
            </seg>
            <seg n="6bff5722">
              Med ankomstkommun menas att kommunen är ansvarig för mottagandet
              och ska erbjuda både omsorg och boende tills barnet kan placeras
              i en annan kommun. Boendet i ankomstkommunen syftar främst till
              att vara en tillfällig lösning. Det finns i dag nio ankomstkommuner
              där Migrationsverket har kontor och ensamkommande barn kan söka
              asyl.
            </seg>
            <seg n="b9d7f19c">
              Med anvisningskommuner menas att det är i någon av dem som barnen
              sedan ska placeras ut som en mer permanent lösning. Det är i dag
              231 kommuner av Sveriges 290 som genom avtal med Migrationsverket
              är anvisningskommuner. Kommunerna har genom det här systemet möjlighet
              att i demokratisk ordning själva välja och besluta om de kan ta
              emot flyktingbarn och erbjuda det stöd som barnen sannolikt behöver.
            </seg>
            <seg n="7a1d8f3f">
              Frågan man måste ställa sig är då vilka som bäst vet vilka förutsättningar
              som finns i de olika kommunerna. Jag tror att det är kommunerna
              själva, inte staten eller Migrationsverket.
            </seg>
            <seg n="b726c1e6">
              Betänkandet som vi debatterar här i dag baseras på regeringens
              proposition nr 162 från 2012/13, Kommunalt mottagande av ensamkommande
              barn . Syftet med propositionen är att frångå kommunernas självbestämmanderätt
              i fråga om huruvida en kommun själv finner det möjligt att ta
              emot flyktingar. De undantag som finns redan i dag går ut på att
              Migrationsverket kan anvisa flyktingbarn till en kommun utan avtal
              om särskilda skäl föreligger. Med det menas exempelvis att om
              flyktingbarn har nära anhöriga i en kommun som saknar avtal med
              Migrationsverket kan verket anvisa barnet till den kommunen. Det
              är villkoret särskilda skäl som regeringen i sin proposition vill
              ta bort och öppna upp för en godtycklig utstationering.
            </seg>
            <seg n="90587ca9">
              För att sammanfatta min åsikt i frågan anser jag bland annat
              att förslaget strider mot det kommunala självstyret. Enligt närhetsprincipen,
              principen om att beslut ska fattas på lägsta ändamålsenliga nivå,
              så nära medborgarna som möjligt, ska kommunerna själva besluta
              om huruvida det finns möjlighet att hjälpa flyktingar i sin egen
              kommun. Jag anser vidare att förslaget riskerar att missgynna
              även barnen. Precis som jag tidigare nämnde finns det en anledning
              till att vissa kommuner väljer att inte teckna avtal med Migrationsverket.
              I många fall är jag övertygad om att kommunerna har fattat besluten
              mot bakgrund av vad de anser sig kunna garantera för stöd, omsorg
              med mera.
            </seg>
            <seg n="fc04d850">
              Nu finns säkert politiker som vill hävda att dagens beslut inte
              kommer att påverka särskilt mycket, att det handlar om bara några
              få barn som ryms inom redan befintliga budgetramar och så vidare.
              Men man ska också ha klart för sig att förra året, 2012, kom 3
              600 ensamkommande flyktingbarn till Sverige, och det finns ingenting
              som tyder på att siffran kommer att minska i år. Tvärtom räknas
              det med ungefär 4 000 för i år, och det finns ingen anledning
              att tro att siffran kommer att minska under överskådlig tid.
            </seg>
            <seg n="7e6dc54e">
              Jag tror i och för sig inte att alla barn som kommer hit i år
              kommer att hamna i kommuner som i dag saknar avtal, men genom
              att godta förslaget kan Migrationsverket vid platsbrist portionera
              ut en stor mängd asylsökande till kommuner som inte är förberedda
              och helt enkelt saknar förutsättningar för att göra det på ett
              bra sätt. Det skulle inte vara av godo för någon part. Av de skälen
              yrkar jag bifall till reservation 1 och avslag på propositionen.
            </seg>
          </u>
          <note type="speaker" n="b97a4c66">
            Anf. 3 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-3becb4cadd652d0a-1" n="e95594ba">
            <seg n="8568a931">
              Herr talman! Jag tänker ställa en fråga till David Lång med anledning
              av det han sade i sitt anförande. David Lång säger att kommuner
              inte har förutsättningar att ta emot barn. Om vi i Sveriges riksdag
              ger landets samtliga kommuner goda förutsättningar för att ta
              emot ensamkommande barn, är då Sverigedemokraterna beredda att
              ställa sig bakom den typen av förslag?
            </seg>
          </u>
          <note type="speaker" n="ed44d9df">
            Anf. 4 DAVID LÅNG (SD) replik:
          </note>
          <u who="david_lang_c2b3c8" xml:id="i-2e967b1e953b86b1-1" n="74fd347d">
            <seg n="fcb137f8">
              Herr talman! Svar nej. Det handlar fortfarande om det kommunala
              självstyret och självbestämmandet. Fortfarande ställer det krav
              på resurser som kommer att drabba samtliga skattebetalare i Sverige.
              Det kommer att vara fråga om statliga pengar i stället för kommunala,
              och det kommer att vara fråga om statliga resurser i stället för
              kommunala. Jag ser ingen anledning till att vi ska agera så.
            </seg>
          </u>
          <note type="speaker" n="d969ef6a">
            Anf. 5 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-3becb4cadd652d0a-2" n="e95594ba">
            <seg n="19b18812">
              Herr talman! Då får man dra slutsatsen att vad David Lång säger
              är ett spel för gallerierna. Han säger att kommunerna inte borde
              ha något flyktingmottagande därför att det kostar staten pengar.
            </seg>
            <seg n="c802b229">
              Man kan argumentera på olika sätt genom att säga att människor
              kostar pengar. Men när vi pratar om ensamkommande barn och flyktingmottagande
              pratar vi om solidaritet, människor som lever i utsatthet och
              framför allt om ensamkommande barn som har haft svåra upplevelser
              på vägen till Sverige.
            </seg>
            <seg n="44f590ab">
              Nu säger David Lång att detta kostar pengar. Ja, det kostar pengar.
              Solidaritet kostar pengar. Vi ska inte värdera människoliv – det
              har jag aldrig gjort – i form av kostnader och pengar. Det ska
              finnas ett solidariskt mottagande i hela Sverige. Det är Sverige
              som land som tar emot flyktingar, inte enskilda kommuner.
            </seg>
          </u>
          <note type="speaker" n="aa337b89">
            Anf. 6 DAVID LÅNG (SD) replik:
          </note>
          <u who="david_lang_c2b3c8" xml:id="i-2e967b1e953b86b1-2" n="74fd347d">
            <seg n="47fce17f">
              Herr talman! Det verkar som att Eva-Lena Janssons replik bygger
              på något slags fördomar om vad jag egentligen borde ha sagt i
              mitt anförande. Jag pratade om kommunernas självbestämmande, inget
              annat.
            </seg>
            <seg n="e73d31ab">
              Vi pratar om solidaritet. Vi kanske ska fundera lite grann över
              solidaritet med de kommuner som har drabbats hårt av flyktingströmmarna.
              Sverige som helhet drabbas betydligt hårdare än de flesta andra
              länder. Det finns en anledning till detta, och det finns anledning
              att försöka vidta åtgärder som minskar trycket på Sverige. Socialdemokraterna
              ställer sig på regeringens sida i den typen av frågor. Det är
              förutsägbart. Ingen opposition alls från Socialdemokraterna.
            </seg>
          </u>
          <note type="speaker" n="595fecd2">
            Anf. 7 EMMA CARLSSON LÖFDAHL (FP):
          </note>
          <u who="emma_carlsson_lofdahl_dbfef9" xml:id="i-17007ec99c1ca28c-0" n="42cdb0aa">
            <seg n="cf2f0386">
              Herr talman! Det flesta av oss här i kammaren vet inte hur det
              är att fly från sitt hemland på grund av krig eller förföljelse.
              Vi kan bara försöka förstå. Att lämna sitt land, sin kultur, sina
              vänner, hus och hem för en oviss framtid i ett annat land är ett
              stort och svårt beslut att fatta. Som vuxen fattar du det svåra
              beslutet själv. Som barn får du göra som de vuxna säger. Att sedan
              behöva fly utan sina föräldrar är, om möjligt, ett ännu större
              trauma.
            </seg>
            <seg n="652d9828">
              Dessa barn vet oftast inte vart de ska. De är helt utlämnade
              i händerna på människor som de inte har någon anknytning till
              och är otrygga med. Oftast är det en mycket lång och svår resa
              som sätter djupa spår. När de väl är framme i ett land som kallas
              Sverige, som de egentligen inte har en aning om vad det är för
              land, hamnar de på ett tillfälligt boende för så kallade ensamkommande
              barn. De bor i detta boende i väntan på att få komma vidare till
              den kommun i Sverige som ska ta emot dem. Det är viktigt för dessa
              barn att komma vidare till en kommun för att de ska få möjlighet
              att känna någon form av trygghet. Det är först då som de kan komma
              in i trygga rutiner och börja bygga upp ett förtroende för vuxna
              i form av boendepersonal, lärare och en god man.
            </seg>
            <seg n="95d96ea7">
              Som det ser ut i dag är det många barn som på grund av platsbrist
              blir kvar i det tillfälliga boendet. Det är en olycklig situation
              för både barnen och de kommuner som driver de tillfälliga boendena.
              När barnen väl är framme vid sin slutdestination, det vill säga
              mottagarkommunen, kan de äntligen börja i skolan, lära sig ett
              språk och se någon form av ljusare framtid.
            </seg>
            <seg n="54a5b3fd">
              Jag tycker att vi måste se till barnens bästa. För mig är det
              viktigare än kommunens självbestämmande. Vi måste solidariskt
              hjälpas åt för att alla dessa barn ska känna sig trygga så fort
              som det är möjligt. Härmed yrkar jag bifall till propositionen
              och avslag på motionerna.
            </seg>
          </u>
          <note type="speaker" n="fe258a57">
            Anf. 8 FREDRICK FEDERLEY (C):
          </note>
          <u who="fredrick_federley_cc742f" xml:id="i-636e54ec47e5742c-0" n="313bf937">
            <seg n="0f9448ce">
              Herr talman! Det betänkande vi nu diskuterar handlar om hur vi
              ska ta vårt ansvar gentemot barn som kommer till Sverige helt
              utan vuxna anhöriga. I debatten florerar, som det ofta gör i den
              migrationspolitiska debatten, en hel del myter om hur detta ser
              ut. Oftast pratas det om så kallade ankarbarn – konspirationstankar
              om att man från några av de fattigaste delarna av världen skickar
              sina barn till Sverige för att de sedan ska ta hit sina familjer.
            </seg>
            <seg n="2ae312bb">
              I förra veckan hade Migrationsverkets insynsråd ett sammanträde.
              Jag passade då på att ställa frågan om hur det ser ut med diskussionen
              om de så kallade ankarbarnen. Finns det siffror på huruvida det
              finns ankarbarn? Hur många av de 4 000 barn som beräknas komma
              till Sverige i år tros utgöra ankarbarn?
            </seg>
            <seg n="4792235e">
              Det finns ingen dagsaktuell statistik för detta, men man plockade
              fram siffror från några år tillbaka. Det visade sig handla om
              ett tjugotal barn som hade fått hit sina anhöriga efter att de
              själva hade fått uppehållstillstånd i landet. Den bild som målas
              upp i medierna ser helt annorlunda ut. Många tror att alla de
              4 000 barn som kommer till Sverige dels får stanna, dels tar hit
              sina stora familjer. Det här är ett exempel på hur debatten förvanskas
              genom att det ofta finns på tok för låg kunskap och att det dessutom
              finns argument som inte handlar om barnens bästa – vilket har
              varit regeringens och utskottets perspektiv i diskussionen – utan
              som faktiskt handlar om att väcka rädsla för egna politiska syften.
            </seg>
            <seg n="c5048331">
              Det här är en fråga som vi har diskuterat länge. I takt med att
              det har kommit fler ensamkommande barn till Sverige är det fler
              barn som behöver det största stödet av det svenska samhället,
              känna trygghet och få en plats att börja ett nytt liv långt bort
              från förföljelse, krig och andra oroligheter – som vi andra som
              är uppväxta i Sverige har oerhört svårt att föreställa oss vad
              det innebär.
            </seg>
            <seg n="01db5d46">
              Under förra mandatperioden fördes diskussionen: Skulle vi införa
              ett tvång för kommunerna att ta emot flyktingar på anvisning av
              Migrationsverket, eller skulle vi fortsätta att arbeta med frivilliga
              avtal?
            </seg>
            <seg n="4b73ebee">
              Regeringen valde då att i det längsta värna det kommunala självstyret,
              eftersom vi anser det vara viktigt. Särskilt i Centerpartiet har
              vi alltid sagt att det kommunala självstyret ska värnas i det
              längsta. Som ett decentralistiskt parti som tror på federalismens
              principer med ett underifrånperspektiv är det oss fjärran att
              styra upp kommunernas vardag.
            </seg>
            <seg n="f197b0c1">
              Men det lägger också ett stort ansvar på den andra parten, herr
              talman, att ta det ansvar som man är ålagd. Som samhälle har vi
              ett gemensamt intresse av att klara av den uppgift som vi har
              åtagit oss i internationella konventioner.
            </seg>
            <seg n="4fe8e3ac">
              Menar vi allvar med en politik där barnets bästa är det som ska
              vägleda vår politik kan det inte vara barnets bästa att få sitta
              långa tider utan att veta var man hamnar, att inte få börja ett
              tryggt liv i Sverige.
            </seg>
            <seg n="d23151b1">
              Tillsammans med migrationsministern skrev jag och mina allianskolleger
              som är migrationspolitiska talesmän under förra mandatperioden
              till samtliga kommunstyrelser och sade: Detta är ett gemensamt
              ansvar som vi har att sköta från riksdagen och kommunerna. Vi
              uppmanade fler att vara beredda att öppna platser för ensamkommande
              flyktingbarn.
            </seg>
            <seg n="9e080241">
              Många kommuner tog ett mycket större ansvar efter det och antog
              den utmaning som vi hade riktat gentemot kommunerna, men det var
              alldeles för få. Jag tycker fortfarande att det är skamligt att
              det av 290 kommuner är bara ungefär 230 som har ett aktivt mottagande
              i dag.
            </seg>
            <seg n="330e9b4b">
              Det innebär alltså att några kommuner säger: Nej, vi är inte
              beredda att ta del i det ansvar som Sveriges riksdag och regering
              har knutit oss till i form av internationella konventioner. De
              säger också: Vi är inte beredda att se till barnens bästa och
              ge dessa barn en trygg möjlighet till ett nytt liv i Sverige,
              utan det får någon annan göra. Det är konsekvenserna. Varenda
              en av de kommuner som inte är beredda att öppna mottagningsverksamhet
              säger: Det här får andra lösa i stället för att vi gör det.
            </seg>
            <seg n="861675b0">
              Den situationen, herr talman, blir i längden ohållbar. Vi ser
              flera kommuner som tar ett väldigt stort ansvar, och jag kan nämna
              Södertälje och Uppvidinge. Det är kommuner som gör stora insatser
              för att de personer som är nyanlända i Sverige och som sedan får
              stanna här ska få en bra uppväxt, en bra miljö och en trygghet
              i sitt nya liv. Andra kommuner frånhänder sig däremot helt ett
              solidariskt ansvar.
            </seg>
            <seg n="32cd2b90">
              Senare under den förra mandatperioden kunde vi se prognoser som
              visade tydligt att det troligtvis skulle komma än fler ensamkommande
              barn till Sverige framöver. Då blev vi lite tuffare i vår dialog
              med kommunerna, och vi sade: Är det så att den här situationen
              inte löser sig kommer vi att behöva ta till lagstiftningsmetoder
              för att få en lösning på detta. Det kan aldrig vara det bästa
              för barnet att inte agera, att inte ge barnet en trygg förutsättning.
            </seg>
            <seg n="990c7032">
              I det övervägande som regeringen, där Centerpartiet utgör en
              viktig del, har fått göra har vi sagt att det kommunala självstyret
              i denna situation är underställt att barnen får det bästa möjliga
              mottagandet. Samtidigt säger vi inte att vi helt ska skrota det
              kommunala självstyret, utan vi ser förhoppningsvis fortfarande
              att det sker på frivillig grund så långt det bara går – att de
              sista kommunerna som ännu inte har skrivit avtal med Migrationsverket
              väljer att göra det. Min förhoppning är att vi inte behöver använda
              de nya möjligheter som lagen ger för placering av ensamkommande
              barn.
            </seg>
            <seg n="5148ef91">
              I Centerpartiet har vi den uppfattningen – och jag tror att mina
              kolleger i regeringen delar den uppfattningen – att mottagandet
              av flyktingar och ensamkommande barn är någonting som helst ska
              ske av politisk vilja.
            </seg>
            <seg n="87a999d1">
              På Gotland vet jag att man har sett det som en strategi i kommunens
              framtida utveckling: Om vi kan få unga människor att komma hit
              och kan få dem att stanna blir det en kraft i bygden, och då kan
              den utveckling som vi har sett under långa tider, där människor
              har valt att lämna Gotland för fastlandet, vändas till att bli
              en befolkningstillväxt. Det kan bli ett inflöde av människor som
              ger en positiv utveckling för bygden.
            </seg>
            <seg n="8a684e22">
              Man kan i en kommun gemensamt och politiskt ställa sig upp och
              säga: Vi vill detta, för vi tror att det är bra för vår kommun.
              Vi ser att vi är en del av det politiska ansvar som Sverige som
              land har knutit sig till internationellt. Vi ser att en öppen,
              human och generös migrationspolitik är den linje som Sverige ska
              hålla. Då får vi ett bättre mottagande.
            </seg>
            <seg n="fd1969cd">
              Jag ser en risk för att barnen inte får det bästa mottagandet
              i en kommun där man har piskat upp lokala stämningar och skapat
              en rädsla för mottagande av ensamkommande flyktingbarn. Så kan
              det vara.
            </seg>
            <seg n="c3a2019c">
              Å andra sidan kan vi se otroligt positiva exempel. P1 hade under
              vårkanten ett reportage från Mockfjärd i Gagnefs kommun där det
              hade varit en ganska stor diskussion inför att mottagandet för
              ensamkommande barn skulle öppna, och det fanns en lokal skepsis.
              När detta inslag gjordes, herr talman, intervjuades en kvinna
              i Mockfjärd som sade: Men det här har ju blivit bra. Hon sade
              på klingande dalmål att det här hade blivit bra för bygden. Sådana
              exempel kan vi se runt om.
            </seg>
            <seg n="23250955">
              Herr talman! Som avrundning kan jag säga att det i utskottets
              betänkande, liksom i propositionen från regeringen, har lagts
              den största vikt vid att väga det kommunala självstyret gentemot
              det ansvar som vi har för ensamkommande barn. Barnets perspektiv
              har fått genomsyra hela den diskussion som har varit, och det
              går att läsa tydligt på punkt efter punkt vilken vikt både regeringen
              och riksdagen lägger vid att barnen ska få det bästa mottagandet
              från den allra första dagen här.
            </seg>
            <seg n="db3bd613">
              Den som försöker påvisa att det inte vore barnets bästa att få
              komma till en trygg plats där man är välkommen och där det finns
              ordnade former för att man ska kunna få ett bra liv far med lögn.
              Jag är övertygad om att den lagstiftningsförändring vi gör, med
              större möjligheter för Migrationsverket att arrangera och ordna
              ett mottagande, är det absolut bästa ur barnens perspektiv.
            </seg>
          </u>
          <note n="593a317b">
            Därmed yrkar jag bifall till förslaget i utskottets betänkande,
            herr talman, och avslag på reservationerna.
          </note>
          <note type="speaker" n="27f3b349">
            Anf. 9 EVA LOHMAN (M):
          </note>
          <u who="eva_lohman_df68f3" xml:id="i-56cb559bc8e83efd-0" n="85224b26" next="i-1f82ca1795fab011-0"/>
          <note n="dd5beb7c">
            Herr talman! Jag yrkar bifall till förslaget i SfU11 och avslag
            på motionerna.
          </note>
          <u who="eva_lohman_df68f3" xml:id="i-1f82ca1795fab011-0" n="85224b26" prev="i-56cb559bc8e83efd-0">
            <seg n="1769e554">
              Migrationsverket har det övergripande ansvaret för de ensamkommande
              barnen, men det är kommunerna som har ansvaret för att barnen
              får ett varaktigt och tryggt boende och en positiv utveckling
              när det gäller till exempel skola och fritid. Barnen och ungdomarna
              befinner sig i en utsatt situation och har varierande erfarenheter.
            </seg>
            <seg n="f5bcc514">
              Det är viktigt att dessa barn så snabbt som möjligt får börja
              leva sina liv. I likhet med svenska barn och ungdomar ska de ha
              en bra start i livet, i det nya livet i Sverige.
            </seg>
            <seg n="01519d8a">
              Det här betänkandet handlar om att vissa kommuner bär ett stort
              ansvar medan andra kommuner tar ett litet eller inget ansvar alls.
              Så kan vi naturligtvis inte ha det – vår utgångspunkt är att fler,
              helst alla, kommuner måste ta sitt ansvar.
            </seg>
            <seg n="e0647abd">
              Betänkandet syftar därför till att ge Migrationsverket utvidgade
              möjligheter att placera ensamkommande barn oavsett om kommunen
              har avtal eller inte.
            </seg>
            <seg n="c0f81562">
              Förslaget innebär en viss inskränkning i den kommunala självstyrelsen,
              men efter noggrant övervägande mellan det starka allmänna intresset
              och inte minst hänsynen till barnens bästa anser regeringen att
              det allmänna intresset överväger. Dessutom är kostnaderna för
              tillfälligt boende i en ankomstkommun betydligt högre än den schablonersättning
              som ges.
            </seg>
            <seg n="dd9ebccd">
              Herr talman! Sverige har en ganska lång erfarenhet av att ta
              emot ensamkommande barn. Flera minns kanske de barn som kom hit
              under 80-talet från Iran–Irak-kriget eller de barn som kom hit
              utan vårdnadshavare under Balkankriget. Fortfarande i dag är Sverige
              ett av de större mottagarländerna för asylsökande ensamkommande
              barn i Europa.
            </seg>
            <seg n="625089c0">
              Antalet barn som söker sin tillflykt till Sverige har ökat under
              de senaste åren. När de nya reglerna trädde i kraft 2006 kom ungefär
              400 barn per år till Sverige. I dag ser det annorlunda ut. Enligt
              Migrationsverket är prognosen fram till 2015 att 3 700–4 000 barn
              årligen kommer att söka sig hit. Den genomsnittliga åldern på
              asylsökande barn som kommer hit är 15 år, och det är pojkar.
            </seg>
            <seg n="136b2cbe">
              Så länge ensamkommande barn inte omedelbart kan anvisas är bristen
              på platser ett allvarligt problem.
            </seg>
            <seg n="1584bd09">
              Under 2012 var det 800 barn som inte kunde anvisas till en kommun.
              Det är en alldeles för hög siffra och i grunden inte acceptabelt.
              I dagsläget har 242 av Sveriges 290 kommuner avtal med Migrationsverket.
            </seg>
            <seg n="c2313ed1">
              Det är alldeles för många barn som blir kvar i ankomstkommunerna.
              Det vet vi. Därför är det viktigt att alla kommuner tar ett solidariskt
              ansvar.
            </seg>
            <seg n="8fdfe6d7">
              Det är inte bra att sitta i ankomstkommunen och vänta länge.
              En ung människa behöver så snabbt som möjligt komma i gång med
              sitt nya liv och få en positiv utveckling.
            </seg>
            <seg n="95852351">
              Herr talman! Det kan inte nog understrykas hur viktigt det är
              att barnen och ungdomarna snabbt kommer till en kommun där de
              kan börja om med livet. Det är utlänningslagens princip om barnens
              bästa som är vägledande.
            </seg>
            <seg n="fb5c72ca">
              Alla barn har rätt till lärande. Alla barn har rätt till utveckling
              och stimulans, och därför är det av största vikt att Migrationsverket
              kan anvisa barn omedelbart när de kommer till en ankomstkommun.
              Ett väl fungerande mottagande av de asylsökande barnen är absolut
              avgörande för att ge dem en bra start i livet.
            </seg>
            <seg n="721fcf4e">
              Herr talman! Det finns inga perfekta system. Vi måste ständigt
              blicka framåt och ta nya grepp för att förbättra mottagandet av
              ensamkommande flyktingbarn. Därför fortsätter också alliansregeringen
              att driva på förnyelsen och vidga möjligheterna att kommunplacera
              ensamkommande barn just av hänsyn till barnens bästa.
            </seg>
          </u>
          <note n="a7ec2ec9">
            I detta anförande instämde Gunilla Nordgren (M).
          </note>
          <note type="speaker" n="79c36cb4">
            Anf. 10 EMMA HENRIKSSON (KD):
          </note>
          <u who="emma_henriksson_459a1e" xml:id="i-4bde531ea46f5ba1-0" n="8d50466e">
            <seg n="4ae2bd7b">
              Herr talman! I dag talar vi om barn som inte har kommit till
              Sverige för att få gnälla på att skolmaten är för dålig, utan
              de har kommit hit för att de vill ha mat att äta. Det är barn
              som inte har kommit hit för att slippa föräldrar som tjatar på
              dem för att de har spelat för mycket tv-spel eller hängt för mycket
              framför datorn, utan de önskar att de visste var deras föräldrar
              var och att föräldrarna levde. Det handlar om barn som har tvingats
              fly hit. Vi har ett ansvar som medmänniskor att ge dem en trygg
              start i vårt land.
            </seg>
            <seg n="a1913885">
              Det är riktigt att beslut ska fattas på lägsta möjliga ändamålsenliga
              nivå. Men det betyder inte att jag själv ska fatta de beslut jag
              har lust med för att det annars blir lite obekvämt, utan det handlar
              om att vi ska ta ett gemensamt ansvar i vårt land. Vi har nämligen
              ett samhälle som vi är överens om ska bygga på att vi bär varandras
              bördor. Åtminstone är detta den princip vi kristdemokrater använder
              när vi talar om subsidiaritetsprincipen. Beslut ska fattas på
              lägsta möjliga ändamålsenliga nivå.
            </seg>
            <seg n="fcf89926">
              Den principen innefattar också ett ansvar för högre nivåer att
              stödja de lägre nivåerna. Detta återkommer man till i den budget
              som kommer att debatteras i eftermiddag. Det handlar om hur vi
              ska stödja kommunerna i att ta sitt ansvar för att ta emot och
              ge barnen ett tryggt boende och en trygg start i vårt land.
            </seg>
            <seg n="1f891594">
              Det finns ingen plats i vårt land som inte är en kommun. Vi kan
              inte ha lagar som säger att vi ska erbjuda barnen skydd och sedan
              säga: Ja, men de får vara någonstans där det inte är någon kommun.
              Vi har i alla kommuner ett gemensamt ansvar för att skydda de
              barn som behöver det allra mest. Därför, herr talman, yrkar jag
              bifall till utskottets förslag och avslag på motionerna.
            </seg>
          </u>
          <note type="speaker" n="26541294">
            Anf. 11 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-d28a88848071f1fa-0" n="dd6615e7">
            <seg n="c899cbb8">
              Herr talman! Förra måndagen träffade jag för första gången ett
              ensamkommande asylsökande barn från Syrien. Han lär inte bli det
              sista. Utvecklingen i världen går framåt på vissa punkter men
              bakåt på andra, och utvecklingen i Syrien fyller våra diskussioner
              både här i kammaren och på den internationella scenen. Våldet
              har tvingat mer än två miljoner människor att lämna sina hem i
              Syrien för att söka skydd i grannländerna. En miljon av dem som
              flyr är barn, och ännu fler är kvar på flykt inne i landet.
            </seg>
            <seg n="cd7aabde">
              Mitt i dessa världshändelser som spelas upp framför oss finns
              de män, kvinnor och barn som inte är spelare vid bordet utan bönder
              på brädet och som skyfflas runt eller flyr för sina liv.
            </seg>
            <seg n="9857752a">
              En konkret förändring som har vuxit fram under de senaste åren
              är att fler och fler väljer att försöka rädda ett barn ur den
              kommande generationen från det kaos och den ovisshet som råder.
              Det kan handla om föräldrar till flickor i Afghanistan som ser
              hur talibanerna gör sitt återtåg och som kraftsamlar för att rädda
              den smarta unga kvinna som kan och vill göra något av sitt liv
              men som riskerar både sitt liv och sin framtid om hon är kvar.
            </seg>
            <seg n="24247a3e">
              Det kan handla om den åldrande farbrodern i Mogadishu som lägger
              allt han kan på att sända den 15-årige familjeförsörjande brorsonen
              till säkerhet.
            </seg>
            <seg n="01e57f58">
              Det kan handla om några av de miljontals människor i Syrien som
              inte vill se sina barn bli nästa offer för kemvapen eller andra
              övergrepp.
            </seg>
            <seg n="93be9174">
              Varje asylsökande har sin berättelse och sitt ursprung, men gemensamt
              för alla ensamkommande asylsökande barn är att de kommer till
              vår dörr och knackar på utan några band och utan säkra, fasta
              punkter. De behöver bli mottagna på ett ordnat och bra sätt, ges
              chans att landa och veta att de åtminstone under asylprocessen
              har en fast punkt i tillvaron.
            </seg>
            <seg n="a2abc601">
              Under alla år som passerat sedan kommunerna övertog ansvaret
              för mottagandet av ensamkommande barn har det inte vid ett enda
              tillfälle funnits tillräckligt många platser ute i landets kommuner.
              Vid årsskiftet 2007–2008 var det nära ett kort slag, men sedan
              ökade skillnaderna mellan tillgång och behov igen.
            </seg>
            <seg n="3f01e439">
              I snart sju års tid har vi fört samtal och gjort förändringar
              för att förmå kommunerna att ta emot dessa barn. Under lika lång
              tid har det saknats platser ute i landets kommuner. Det har huvudsakligen
              varit kommuner som Malmö, Mölndal, Sigtuna och Solna som har fått
              lösa uppgiften eftersom barnen gett sig till känna där. Även ett
              par andra kommuner, som Västerås, har fått uppleva hur det är
              att vara destinationskommun.
            </seg>
            <seg n="7bc8eb56">
              Mitt tålamod med kommuner som duckar för sitt ansvar är slut.
              Därför har regeringen och Miljöpartiet tagit fram en proposition
              som gör att det blir lättare för Migrationsverket att anvisa asylsökande
              ensamkommande barn både till kommuner som har en överenskommelse
              med Migrationsverket om mottagning och till kommuner som inte
              har det.
            </seg>
            <seg n="6e2f406b">
              Den senaste prognosen för år 2013 är att 3 600 ensamkommande
              barn kommer att söka asyl i Sverige. Den stora ökningen av antalet
              ensamkommande barn har lett till att det har uppstått brist på
              platser i kommunerna. Flera åtgärder har vidtagits för att skapa
              fler platser, men det råder fortfarande brist. För att mottagandet
              av asylsökande ensamkommande barn ska ske på bästa sätt behövs
              därför fler platser.
            </seg>
            <seg n="3845bc08">
              Bara under 2012 har strax över 800 ensamkommande barn inte kunnat
              anvisas. Resultatet har blivit att ankomstkommunerna tvingas ta
              emot dessa barn eftersom ingen annan ställer upp för dem.
            </seg>
            <seg n="67c15d0b">
              Om Sveriges Kommuner och Landsting och landets kommuner lever
              upp till sitt upprepade löfte om att ta ansvar och ordna fram
              platser på frivillig väg behöver Migrationsverket aldrig använda
              den lagstiftning som vi debatterar här i kammaren i dag. Då tillkommer
              tillräckligt många platser, ansvaret delas över hela landet och
              barnen kan direkt anvisas till en trygg plats där de kan tillbringa
              tid då deras asylansökan prövas. I annat fall kommer Migrationsverket
              att använda de nya regler som föreslås börja gälla från och med
              den 1 januari 2014.
            </seg>
          </u>
          <note type="speaker" n="9aee7296">
            Anf. 12 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-3becb4cadd652d0a-3" n="e95594ba">
            <seg n="04197197">
              Herr talman! Jag vill börja med att säga att jag delar många
              av de ståndpunkter som migrationsministern framförde. Jag tycker
              att han tydligt beskriver vad som händer när människor tvingas
              lämna sitt land.
            </seg>
            <seg n="50b6eab2">
              Med anledning av den här propositionen måste jag ändå ställa
              frågor till migrationsministern utifrån de signaler som kommer
              från kommunerna. Vilket stöd kan kommunerna nu förvänta sig när
              det gäller kvaliteten? Vilket stöd kan man få? Många kommuner
              som redan i dag tar ett stort ansvar säger att de har svårt att
              säkra kvaliteten när det gäller skolan och barnomsorgen men också
              aktiviteter runt ikring. Vilket stöd kan kommunerna förvänta sig
              från regeringen i den här frågan?
            </seg>
          </u>
          <note type="speaker" n="4e3b7eec">
            Anf. 13 Statsrådet TOBIAS BILLSTRÖM (M) replik:
          </note>
          <u who="tobias_billstrom_bf997b" xml:id="i-a1c9845053207dac-0" n="dd6615e7" next="i-1e9e9b78cbebd1d4-0"/>
          <note n="45ab900c">
            Herr talman! Frågan om stödet till kommunerna sönderfaller egentligen
            i två delar. Delvis handlar det naturligtvis om ersättningsfrågorna.
            Där har regeringen beslutat om ändringar i förordningen om statlig
            ersättning för asylsökande vilka träder i kraft vid årsskiftet,
            2014.
          </note>
          <u who="tobias_billstrom_bf997b" xml:id="i-1e9e9b78cbebd1d4-0" n="dd6615e7" prev="i-a1c9845053207dac-0">
            <seg n="0f788362">
              Ändringarna innebär att ersättning kommer att utgå med ett schablonbelopp
              även till kommuner utan överenskommelser om platser som blivit
              anvisade ett asylsökande ensamkommande barn. Schablonersättning
              kommer att utgå endast om barnet vistas i ett hem för vård och
              boende med stöd av socialtjänstlagen. I annat fall kommer ersättning
              att utgå för faktiska kostnader liksom tidigare.
            </seg>
            <seg n="ace31834">
              I boendefrågan agerar regeringen – och man har gjort så under
              lång tid – för att ensamkommande barn ska tillgodoses mer effektivt
              och för att mer individanpassade boendeformer ska utvecklas som
              ett alternativ till dagens hem för vård och boende.
            </seg>
            <seg n="e700b7ad">
              Detta är kanske de två viktigaste åtgärderna som vi tar fram
              på det här området för just ensamkommande barns väl och ve i relation
              till kommunerna.
            </seg>
          </u>
          <note type="speaker" n="9b61d7d1">
            Anf. 14 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-3becb4cadd652d0a-4" n="e95594ba">
            <seg n="8a80171b">
              Herr talman! Jag ställde inte frågor om vad riksdagen redan har
              tagit beslut om utan om det var nya åtgärder som skulle kunna
              komma på plats. Det kommer ändå en signal från kommunerna om att
              de inte klarar av att hålla kvaliteten.
            </seg>
            <seg n="aacb4722">
              Min följdfråga till Tobias Billström blir: Tror statsrådet att
              kommunerna kommer att vara nöjda? Tror statsrådet att kommunerna
              kommer att klara av sitt uppdrag med de här förutsättningarna?
            </seg>
            <seg n="3d7f0129">
              Min bild är i alla fall, när man pratar med de kommuner som har
              ett stort mottagande, att de har svårigheter att hålla den kvalitet
              som behövs.
            </seg>
          </u>
          <note type="speaker" n="508aaeb3">
            Anf. 15 Statsrådet TOBIAS BILLSTRÖM (M) replik:
          </note>
          <u who="tobias_billstrom_bf997b" xml:id="i-d28a88848071f1fa-1" n="dd6615e7">
            <seg n="1ff1ce78">
              Herr talman! Det är inte riksdagen som har fattat beslut om förordningsförändringarna,
              utan det är regeringen som har gjort detta. Men oavsett vilket
              vill jag tydligt understryka en sak i den här debatten. Ingenting
              av det vi diskuterar, det vill säga de problem vi upplever med
              att vissa kommuner gör väldigt mycket och att andra kommuner gör
              väldigt lite, löses utan att fler kommuner tecknar avtal med Migrationsverket
              och tar emot fler barn. Det finns ingen annan lösning.
            </seg>
            <seg n="337cc13b">
              Detta handlar inte ytterst om ersättningsfrågor. Ersättningar
              när det gäller ensamkommande barn är, om vi tittar på det i förhållande
              till flyktingmottagandet i övrigt, i särklass. Vi har ett mycket
              bra och utvecklat ersättningssystem sedan många år tillbaka.
            </seg>
            <seg n="f2370f3a">
              De förändringar vi gör nu är visserligen viktiga. Det är klart
              att vi ska ha en schablonersättning, och den kommer att komma
              vid årsskiftet. Min övertygelse är att detta kommer att hjälpa
              de kommuner som har upplevt problem. Min uppfattning är också
              att vi måste se över boendeformerna, precis som jag sade tidigare.
              Men grundfrågan är: Varför tar inte fler kommuner emot? Det är
              den fråga som vi måste arbeta med även i våra egna politiska partier.
            </seg>
            <seg n="e4303f6a">
              Jag ska inte inleda någon ny debattomgång, men jag märkte att
              Eva-Lena Jansson tog upp Danderyd som ett exempel. Danderyd är
              en kommun som tar emot. De tog emot 23 barn. Det var för övrigt
              13 utöver det antal platser som de hade. Socialdemokratiskt styrda
              Burlöv och socialdemokratiskt styrda Bjuv, som dessutom har haft
              socialdemokratiska majoriteter ungefär sedan vi fick allmän rösträtt
              i det här landet, har fortfarande inte tecknat några avtal med
              Migrationsverket.
            </seg>
            <seg n="92d29f02">
              Vi måste alla göra vår hemläxa, även i mitt eget parti. Det gäller
              också övriga som är representerade här i kammaren. Det tycker
              jag att vi ska ta med oss från den här debatten.
            </seg>
            <seg n="4581b37b">
              Vi kan fatta beslut om vilka lagar vi vill egentligen. Men vi
              vill ytterst att mottagandet ska ske på frivillig väg, om det
              går att uppnå. Det är enbart annars som den lagstiftning som vi
              nu sätter på plats kommer att vara behövlig. Men det medskick
              som jag skulle vilja göra till alla härifrån är väl att vi ska
              prata med våra egna.
            </seg>
          </u>
          <note n="8aaba2e1">
            Överläggningen var härmed avslutad.
          </note>
          <note n="b92f6e15">
            10 § Graviditetspenning till egenföretagare på grund av risker
            i arbetsmiljön
          </note>
          <note n="5ccbb908">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="665ce577">
            Anf. 16 GUNVOR G ERICSON (MP):
          </note>
          <u who="jan_ericson_c141e8" xml:id="i-d22a0d04061012b4-0" n="0d7600e3">
            <seg n="fea93cda">
              Herr talman! Miljöpartiet välkomnar de förändringar som föreslås
              och som gör att gravida egenföretagare i likhet med vad som gäller
              arbetstagare ska omfattas av rätten till graviditetspenning vid
              risker i arbetsmiljön.
            </seg>
            <seg n="a3631666">
              Det är också bra att flera rättsfall har kommit till som kan
              skapa större tydlighet om vad som gäller. Vi anser dock att området
              behöver belysas mer. Det är svårt för läkare och handläggare på
              Försäkringskassan att i enskilda fall förstå exakt vilka arbetsuppgifter
              som en enskild gravid har på sin arbetsplats och hur den individuella
              graviditeten är och hur den påverkas. Denna otydlighet är jobbig
              inte minst för gravida som inte vet huruvida det kommer att vara
              möjligt att avstå från arbete om det blir tungt i slutskedet och
              i så fall på vilka premisser.
            </seg>
            <seg n="86480637">
              Försäkringskassan skriver i sitt remissvar att en generell graviditetspenning
              bör införas. Förslaget finns beskrivet i en rapport från Riksförsäkringsverket
              2003: Gravida kvinnors situation .
            </seg>
            <seg n="25136c4a">
              Det är Försäkringskassan som ska bedöma om arbetsmiljön innehåller
              någon risk för skadlig inverkan på hälsan, graviditeten eller
              fostret. Vid bedömningen tittar man på arbetsmiljöfaktorer. Det
              innebär inte att myndigheten kan bortse från andra risker som
              inte är upptagna i de så kallade föreskrifterna.
            </seg>
            <seg n="a0058c99">
              När nu Försäkringskassan skriver så tydligt i sitt remissvar
              tycker jag att man bör väga in det när vi också ska ta ställning
              här i kammaren. Vi tycker att förslaget är intressant, som man
              har tagit fram tidigare, och anser att regeringen bör utreda frågan
              närmare. Det är möjligt att ett sådant förslag har betydligt fler
              fördelar än det osäkra läge som fortfarande kommer att råda trots
              de domstolsutslag som gjorts.
            </seg>
            <seg n="412d2772">
              Hur det än är ska en individuell bedömning göras. Om den kvinna
              som är gravid själv kan ta större ansvar för sin arbetssituation
              är det positivt. Det är hon som är gravid och känner sin kropp
              som bäst kan bedöma om arbetssituationen behöver ändras eller
              om det är alltför stora påfrestningar eller risker med att fortsätta
              arbeta i slutskedet. En större enhetlighet skulle dessutom minska
              onödig administration. Det här förslaget är därmed väl värt att
              utreda närmare.
            </seg>
            <seg n="5f95290a">
              Att allianspartierna i det här betänkandet kategoriskt avfärdar
              en utredning trots expertmyndigheten Försäkringskassans synpunkter
              är tråkigt och visar på nonchalans.
            </seg>
            <seg n="bba5a260">
              I december 2010 beslutade vi här i riksdagen dessutom om ett
              tillkännagivande om att man borde göra en särskild översyn av
              regelverket och tillämpningen av de olika socialförsäkringsförmåner
              som kan komma i fråga vid graviditet och överväga om det behövs
              förändringar eller förtydliganden i socialförsäkringsbalken. Men
              när regeringen nu återkom till riksdagen gjorde man det bara i
              en del av uppdraget. Någon ytterligare översyn aviserades alltså
              inte. Miljöpartiet föreslår därför att det ska göras i enlighet
              med reservationen.
            </seg>
          </u>
          <note n="2a8590f6">
            Jag yrkar bifall till Miljöpartiets reservation.
          </note>
          <note type="speaker" n="2fab409e">
            Anf. 17 GUNILLA NORDGREN (M):
          </note>
          <u who="gunilla_nordgren_c2faf6" xml:id="i-a08f9c16bd7b7d6a-0" n="45852b7a" next="i-caf069982bfe003a-0">
            <seg n="3fb38479">
              Herr talman! Jag ska börja med att yrka bifall till förslaget
              i betänkandet och avslag på motionen.
            </seg>
            <seg n="5e79fbc5">
              Jag tycker att det är ett bra steg att vi jämställer när det
              gäller egenföretagare och deras situation. Däremot tycker jag
              att vi kan avvakta svar på de uppdrag som vi har gett till Försäkringskassan,
              som nu ska redovisa en analys av rättsläget utifrån en del domar
              när det gäller vilka arbetssituationer som kan vara anledning
              till graviditetspeng. Jag tycker att vi kan avvakta det. Uppdraget
              ska redovisas senast den 18 november i år.
            </seg>
            <seg n="ecc05044">
              Den 23 maj 2013 uppdrog vi åt ISF att följa upp tillämpningen.
              Den rapporten kommer i slutet av nästa år.
            </seg>
            <seg n="5d50f291">
              Jag håller med om att vi ska titta vidare på detta. Men jag tycker
              att vi kan avvakta de rapporter som vi enligt uppdrag ska få in.
            </seg>
          </u>
          <note n="8aaba2e1">
            Överläggningen var härmed avslutad.
          </note>
          <note n="62d0eed8">
            11 § Enklare regler i socialförsäkringen
          </note>
          <note n="5ccbb908">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="960c5d5f">
            Talmannen konstaterade att ingen talare var anmäld.
          </note>
          <note n="fc6aa467">
            Ajournering
          </note>
          <note n="1d362314">
            Kammaren beslutade kl. 9.50 på förslag av talmannen att ajournera
            förhandlingarna till kl. 13.00, då debatten med anledning av budgetpropositionens
            avlämnande skulle äga rum.
          </note>
          <u who="gunilla_nordgren_c2faf6" xml:id="i-caf069982bfe003a-0" n="45852b7a" prev="i-a08f9c16bd7b7d6a-0">
            <seg n="aaac4dbe">
              Återupptagna förhandlingar
            </seg>
          </u>
          <note n="82e32c7f">
            Förhandlingarna återupptogs kl. 13.00.
          </note>
          <note n="3f301437">
            12 § Debatt med anledning av budgetpropositionens avlämnande
          </note>
          <note type="speaker" n="24c08a27">
            Anf. 18 Finansminister ANDERS BORG (M):
          </note>
          <u who="unknown" xml:id="i-8a2bd30c11606776-0" n="95c9fa84">
            <seg n="1f8f43d3">
              Herr talman! I dag överlämnas budgetpropositionen för 2014, Politik
              för tillväxt och jobb , till Sveriges riksdag. Det är för femte
              året i rad vi presenterar en budgetproposition i en mycket bevärlig
              internationell miljö.
            </seg>
            <seg n="5b8de8b2">
              USA återhämtar sig långsamt. Vi ser att bostadsmarknaden repar
              sig, men industriinvesteringarna är låga, och alltför många står
              utanför arbetskraften.
            </seg>
            <seg n="58bcf9b9">
              I eurozonen går återhämtningen ännu långsammare. Problemländerna
              kämpar med massiva skuldberg. Banksektorn är för klen för att
              ge stöd för en återhämtning. Arbetslösheten i eurozonen ligger
              på 12 procent.
            </seg>
            <seg n="cd5a0898">
              I Kina, Indien, Brasilien och Ryssland har tillväxten avtagit
              och marknadsoron tilltagit. Världen läker långsamt efter finanskrisen,
              så långsamt att export, investeringar och industri inte kommer
              att dra jobben i Sverige. Eurokrisen och världsekonomin ger motvind
              och uppförsbacke.
            </seg>
            <seg n="c79d901a">
              Sverige står starkt. Offentliga finanser i Sverige är starkare
              än i praktiskt taget alla andra länder. Underskotten är lägre.
              Sverige kommer snabbare tillbaka till både balans och överskott.
              Skuldsättningen är påtagligt lägre, och den långsiktiga uthålligheten
              är starkare än i de flesta andra länder. De flesta andra länder
              har sämre, svagare, klenare och mer sårbara offentliga finanser
              än Sverige.
            </seg>
            <seg n="55b06beb">
              Sverige ska använda denna styrka. Sverige ska använda denna styrka
              för att säkra jobben. Att skapa förutsättningar för fler jobb
              i växande företag är den centrala uppgiften för svensk politik.
            </seg>
            <seg n="dd3a1d4f">
              I budgetpropositionen föreslår regeringen att fyra och en halv
              miljon löntagare får sänkt skatt. Genom att skatterna sänks stöttar
              vi hushållen i motvinden. Det är centralt i ett läge när ekonomin
              går i uppförsbacke att vi ska stötta den inhemska sektorn. Dragkraften
              för jobben måste komma genom att ekonomin i Sverige växer. När
              hushållen får lite mer i plånboken blir det lite mer energi i
              ekonomin. När skatterna sänks förbättras den ekonomiska tryggheten
              för alla som arbetar. Då lägger vi grunden för mer av framtidstro;
              då lägger vi grunden för fler jobb.
            </seg>
            <seg n="fa6f1278">
              Detta är centrala förändringar i svensk ekonomi. Att det blir
              mer lönsamt att arbeta påverkar hur arbetsmarknaden fungerar.
              I Sverige är det för få som arbetar, och det vore bra om många
              jobbade mer. När det lönar sig bättre att arbeta söker fler jobb
              i vidare kretsar. När det lönar sig bättre att arbeta lämnar människor
              olika bidragssystem snabbare. När det lönar sig bättre att arbeta
              blir löneförhandlingarna mer ansvarsfulla, och jobben spelar större
              roll för parterna. Då kan sysselsättningen öka och arbetslösheten
              minska. Då kan vår ekonomi växa mer utan att kostnadstrycket tilltar.
            </seg>
            <seg n="90f2b04b">
              För att säkra den inhemska efterfrågan har regeringen också föreslagit
              sänkt skatt för landets pensionärer med 2 ½ miljard kronor. Det
              är centralt att även pensionärerna får del av en välfärdsförbättring.
            </seg>
            <seg n="e8e36af0">
              Regeringen väljer att ta bort den differentierade avgiften i
              arbetslöshetsförsäkringen. Det innebär att två miljoner löntagare
              får sänkt a-kasseavgift, och det innebär att den ekonomiska tryggheten
              förbättras.
            </seg>
            <seg n="122f8173">
              I budgetpropositionen föreslår vi förbättrade bostadsbidrag.
              Det är viktigt för att klara sammanhållningen. I perioder av ekonomiska
              svårigheter finns det en ökad risk att utsatta familjer drabbas,
              och då är det rimligt att vi förbättrar bostadsbidragen så att
              vi håller samman Sverige.
            </seg>
            <seg n="f9657124">
              Sysselsättningen ökar för långsamt i Sverige. För få företag
              vill växa, och för få företag vill anställa. Trösklarna in på
              arbetsmarknaden är för höga. Ungdomsarbetslösheten i Sverige är
              för hög och har varit för hög i över två decennier. Regeringen
              arbetar tillsammans med arbetsmarknadens parter för att hyvla
              ned trösklarna.
            </seg>
            <seg n="8629ff78">
              Yrkesintroduktion handlar om att bygga ett nytt kompetensförsörjningssystem
              för hela den svenska arbetsmarknaden. Det vi föreslår är breda
              insatser. Arbetsgivaravgifterna tas helt bort under tolv månader.
              Vi inför ett handledarstöd på 2 500 kronor som förbättrar introduktionen.
              Vi stärker samarbetet i yrkesnämnderna, och vi sänker samlat kostnaderna
              för att anställa en ung människa utan yrkeserfarenhet med över
              10 000 kronor i månaden.
            </seg>
            <seg n="37b3bf38">
              För att ytterligare förstärka vägarna in på arbetsmarknaden bygger
              regeringen ut lärlingsutbildningen. Vi inför en förstärkt ersättning
              för de företag som erbjuder lärlingsplatser och en eleversättning
              så att det blir mer attraktivt att delta i lärlingsutbildningarna.
              Vi sänker arbetsgivaravgiften för dem under 23 år till 10 procent.
              Därmed koncentreras sänkningen till dem som behöver den bäst.
              Genom att sänkningen koncentreras får den förmodligen större effekt
              på sysselsättningen. Då blir det lägre avgifter som underlättar,
              då blir det lägre avgifter som är effektivare och då blir effekten
              på jobben större.
            </seg>
            <seg n="6f3c8a3a">
              De som kommer till Sverige måste snabbare komma i arbete. Det
              är orimligt att människor fastnar i system och tvingas leva på
              bidrag i både fem, sex och sju år innan de kommer in på arbetsmarknaden.
              Alla som kommer till Sverige ska ges en bättre chans och en bättre
              möjlighet att försörja sig själva.
            </seg>
            <seg n="478a49fa">
              Därför föreslår vi en lång rad åtgärder. Undervisningen i svenska
              ska ökas kraftigt med tre timmar i veckan upp till årskurs fem.
              Det förstärker den satsning på ökad undervisningstid vi gjort
              från årskurs sex till nio. Vi förstärker etableringsersättningen
              så att det blir en minskad avtrappning och därigenom starkare
              argument att vara i arbete. Vi förstärker stödet för de kommuner
              som tar större ansvar vid mottagandet.
            </seg>
            <seg n="87c29415">
              Sverige ska vara ett land som är öppet, men då måste integrationen
              fungera så att vi säkrar att alla som vill och kan ska vara i
              arbete. Det måste vara vårt mål, och det måste vara vår inriktning.
            </seg>
            <seg n="70dbb7b6">
              Det är centralt att inse att världen har förändrats. En halv
              miljard människor har gått in i världsmarknaden de senaste decennierna.
              Säkert kommer många fler att följa dem under åren framför oss.
              Det här är ett stort framsteg när det gäller demokrati och mänskliga
              rättigheter. Det betyder att marknadsekonomi har ersatt planekonomi,
              korruption och överregleringar i det forna Östeuropa, i Afrika
              och i Latinamerika. Underskott och inflation har pressats tillbaka.
              Handelshinder och transportkostnader har reducerats. Informationsteknologi
              har kopplat världen samman. Välståndet har ökat snabbbare än någonsin
              tidigare. Fattigdomen har minskat snabbare än någonsin tidigare.
            </seg>
            <seg n="2f3aef37">
              Samtidigt är det här en utmaning för den gamla världen. Konkurrensen
              hårdnar. Att klara förändringar blir allt viktigare. Kravet på
              att vi ska utveckla nya produkter, förstärka våra affärsmodeller
              och ge bättre service till kunderna blir bara skarpare och skarpare
              år för år.
            </seg>
            <seg n="efdbf255">
              Sverige har klarat det här väl. Vi har en kultur som präglas
              av öppenhet och kreativitet. Vi satsar mer på forskning och utveckling
              än de flesta. Vi har fler forskarstudenter och tar fler patent
              per invånare än de flesta länder. Våra företag är högteknologiska
              och nyskapande. Våra myndigheter och förvaltningar är effektiva.
              Vi har färre etableringshinder och mindre regelkrångel än andra
              länder. Medborgarna har större förtroende för varandra och för
              sina politiker än i andra länder.
            </seg>
            <seg n="2c90b4dc">
              Det här betyder inte att vi kan slå oss till ro. Sverige står
              inför stora utmaningar. Våra lönekostnader är höga. Reallönerna
              har stigit snabbare än i de flesta länder. Vi är ett höglöneland.
              Vi ska förbli ett höglöneland. Vi är ett välfärdsland. Vi ska
              vara ett välfärdsland. Vi ska hålla ihop Sverige. Vi ska erbjuda
              trygghet för alla. Vi ska säkra att alla barn får en bra skola.
              Vi ska säkra att alla får chansen och att alla får chansen igen.
              Men om det ska fungera måste vi vara mer effektiva, mer kreativa,
              mer omställningsbenägna och mindre hindrade än andra länder.
            </seg>
            <seg n="fb88ffbd">
              Det är därför regeringen lägger fram en bred politik för att
              förstärka konkurrenskraften.
            </seg>
            <seg n="79c5b8ac">
              Vi förstärker kunskapsuppdraget i skolan. Vi bygger ut karriärtjänsterna
              med 7 000 lärare. Vi ökar undervisningstiden i matematik. Vi ger
              stöd för läxläsning och sommarskola. Vi inför ett särskilt forskningsavdrag
              med tonvikt på de mindre företagen. Vi säkrar att tillgången på
              kapital i de tidiga skedena förbättras genom att ett investeraravdrag
              genomförs redan under hösten.
            </seg>
            <seg n="d3fd6069">
              Detta gör vi tillsammans med tidigare åtgärder. Inte minst har
              vi sänkt bolagsskatten. Både arvs- och förmögenhetsskatten är
              borta. Vi har fått en förbättrad expertskatt. Vi har fått korttidsanställningar.
              Konkurrensen i primärvård, apotek och äldreomsorg har förbättrats.
              Vi har gjort stora satsningar på infrastruktur och forskning.
            </seg>
            <seg n="c43192bf">
              Det här betyder att under det senaste decenniet har företagsklimatet
              i Sverige förbättrats kraftigt. Det skapar förutsättningar för
              att produktiviteten växer snabbare. Det skapar förutsättningar
              för att vi kan bära bättre reallöner. Sveriges konkurrenskraft
              har förstärkts.
            </seg>
            <seg n="e1af1242">
              Det här är huvuddragen i budgeten: Vi lägger 25 miljarder i stöd
              för att skydda jobben när det blåser motvind i omvärlden. Vi tar
              ansvar för ekonomin genom att både tillföra energi och lägga fast
              en kurs där vi går från underskott till balans och överskott snabbare
              än nästan något annat land. Vi ger stöd för efterfrågan genom
              att sänka skatten för pensionärer, sänka a-kasseavgiften och höja
              bostadsbidragen. Vi förbättrar arbetsmarknadens funktionssätt
              genom att göra det mer lönsamt att arbeta och genom att vidga
              vägarna in på arbetsmarknaden med yrkesintroduktion, lärlingsutbildning
              och sänkta arbetsgivaravgifter. Vi stärker Sveriges konkurrenskraft
              genom att bredda och fördjupa kunskapsuppdraget i skolan och förbättra
              innovationskraften i företagen.
            </seg>
            <seg n="aee3a783">
              Det här är en ansvarsfull politik som förbättrar Sveriges långsiktiga
              tillväxtförmåga och som lägger grunden för att jobb ska skyddas
              i Sverige när krisen i omvärlden tynger.
            </seg>
            <seg n="49c19084">
              Det är i dag 361 dagar kvar till valdagen 2014. På valdagen ska
              väljarna lägga sina röster för att avgöra vem som ska inneha regeringsmakten,
              och man ska avgöra vilken politik som ska drivas i Sverige och
              i vilken riktning vårt land ska gå. Mot Allians för Sverige står
              en splittrad opposition som vill föra Sverige tillbaka i tiden.
            </seg>
            <seg n="70b91a0f">
              Sverige har mer omfattande välfärds- och trygghetssystem än andra
              länder. De offentliga utgifterna uppgår till 50 procent av bnp.
              Få länder har så stora utgifter för transfereringar och social
              omsorg som Sverige, få länder har så stor andel av arbetskraften
              sysselsatt i den skattefinansierade verksamheten och få länder
              lägger så höga skatter på sina invånare som Sverige. Det är en
              utmaning för Sverige i en värld där konkurrensen tilltar och där
              allt fler länder deltar i världshandeln.
            </seg>
            <seg n="535055c8">
              Sverige har ett vägval 2014. Antingen fortsätter vi att förbättra
              ekonomins tillväxtförmåga och företagens villkor, eller så backar
              vi tillbaka politiken med stigande offentliga utgifter, med skatter
              som höjs och med konkurrenskraft som försämras. Då vet vi vad
              resultatet blir. Det är en politik där jobb slås ut, det är en
              politik där jobben inte kommer och det är en politik där jobben
              flyttar bort. Tryggheten minskar, löneutrymmet krymper och till
              slut får vi en sämre välfärd.
            </seg>
            <seg n="5c6534df">
              Det här är Sveriges grundläggande vägval.
            </seg>
            <seg n="4f753d82">
              Socialdemokraterna vill höja skatterna på företagen med 30 miljarder.
              Arbetsgivaravgiften för unga ska höjas. Momsen i tjänstesektorn
              ska höjas. Bolagsskatten ska höjas. Marginalskatten ska upp till
              över 60 procent. Socialdemokraterna föreslår att bidragssystemen
              ska byggas ut och arbetslinjen undermineras. A-kassan ska höjas
              med längre arbetslöshetstider. Sjukförsäkringen ska vidgas med
              korttidsfrånvaro som ökar och långtidssjukskrivningar som blir
              enklare. Förtidspensionärerna ska bli fler och arbetsmarknaden
              återregleras, AMS-politiken expanderas och plusjobben komma tillbaka.
            </seg>
            <seg n="812788f5">
              Kärnan i Socialdemokraternas politik är att lägga skatter på
              jobben och bygga ut transfereringssystemen, inte att satsa på
              skolan – det är småpengar – och inte att satsa på infrastruktur
              – det är småpengar. Det är transfereringar, bidrag och socialförsäkringar
              som är den socialdemokratiska prioriteringen.
            </seg>
            <seg n="7a3e4e82">
              I en åldrad välfärdsstat med växande åtaganden och i en konkurrensutsatt
              värld är det en farlig väg att öka belastningen på ekonomin genom
              att bygga ut offentliga utgifter och höja skatter. Att minska
              hushållningen med offentliga utgifter och höja utgiftstaken är
              farligt. Att minska arbetskraften och öka bidragsberoendet är
              skadligt. Att försämra investeringsklimatet genom höjda bolagsskatter
              är bekymmersamt.
            </seg>
            <seg n="70c07dcf">
              Detta är en politik som har prövats förr och i andra länder.
              Släpper man lös transfereringssystemen, öppnar bidragssystemen
              och höjer utgiftstaken vet vi vad som händer. Då äter bidragsutgifterna
              upp allt annat. Då äts utrymmet för skola upp, då äts utrymmet
              för sjukvård upp, då äts utrymmet för jobben upp, och till slut
              kommer en nota som alla som arbetar får betala. Det är en nota
              som kommer att kosta i termer av sämre trygghet och sämre välfärd.
            </seg>
            <seg n="3d6b010d">
              Om 361 dagar är det val i Sverige. Socialdemokraterna söker mandat
              tillsammans med Miljöpartiet och Vänsterpartiet. Det betyder att
              till de 30 miljarder i konkurrensskadliga skattehöjningar som
              Socialdemokraterna föreslår ska Miljöpartiets skattehöjningar
              läggas. Det handlar om en bensinskatt. Det handlar om en lastbilsskatt.
              Det handlar om en flygskatt. Det handlar om 17 miljarder i höjda
              energi- och transportskatter.
            </seg>
            <seg n="8179521d">
              Den som lägger en röst för en rödgrön regering stöder en politik
              som slår stenhårt mot hushållen. Höjd bensinskatt dämpar konsumtionen.
              Höjd bensinskatt gör det dyrare att åka till arbetet och att färre
              kommer att pendla. Lastbilsskatt gör transporter dyrare, och då
              stiger priserna i butiken.
            </seg>
            <seg n="edbb54a5">
              Det här är Sveriges viktiga vägval. I budgetpropositionen har
              regeringen lagt fast sin kurs. Vi ska stötta jobben genom 25 miljarder
              i offensiva tillväxtsatsningar. Vi ska ta ansvar för offentliga
              finanser. Vi ska göra det mer lönsamt att arbeta. Vi ska öppna
              vägarna in till arbetsmarknaden. Vi ska förstärka Sveriges konkurrenskraft.
            </seg>
            <seg n="26a19c59">
              Mot regeringen står en splittrad opposition. Det blir sämre förutsättningar
              att investera i Sverige. Det blir dyrare att anställa. Och vi
              kan låtsas att vi glömmer kraven från världsekonomin och att vi
              måste producera, arbeta och investera innan vi kan fördela.
            </seg>
            <seg n="6be3c492">
              Det här är Sveriges vägval i september 2014: Ska vi gå bakåt
              eller ska vi möta framtiden? Allians för Sverige tror på Sverige.
              Allians för Sverige tror på framtiden.
            </seg>
          </u>
          <note type="speaker" n="723dce99">
            Anf. 19 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-0" n="011a8b41">
            <seg n="d1d03b46">
              Herr talman! Jag får börja med att tacka finansministern för
              sammanfattningen av de nio kilon som ligger på bordet och för
              en del retorik.
            </seg>
            <seg n="f90798ed">
              Jag vill ändå vara så ofin att jag börjar med att ta upp en del
              fakta och siffror som finansministern inte hann med under sitt
              anförande.
            </seg>
            <seg n="7c9d8ad8">
              400 000 personer är arbetslösa i Sverige, 8 procent. Det är en
              reell ökning sedan regeringsskiftet 2006 från en nivå som Moderaterna
              då kallade massarbetslöshet. 70 000 personer har varit arbetslösa
              i mer än två år. Det är nära nog en tredubbling sedan 2006. Över
              30 000 befinner sig i fas 3, varifrån få kommer till jobb eller
              utbildning. Sysselsättningsgraden i Sverige har sjunkit.
            </seg>
            <seg n="8fb40914">
              Regeringens politik har alltså inte fungerat för att pressa tillbaka
              arbetslösheten. Och den budget som Anders Borg nu lägger fram
              kommer heller inte att göra det, eftersom det huvudsakligen är
              precis samma politik som har prövats tidigare och inte lyckats.
            </seg>
            <seg n="412c47e5">
              Nästan 70 procent av reformutrymmet går till sänkta skatter.
              Det ska jämföras med de 2,4 procent som man väljer att lägga på
              skolan, trots de fallande skolresultaten. Fördelningsprofilen
              i finansministerns skatteförslag är dessutom väldigt orättvis.
              I ett land med ökade klyftor tycker finansministern att en högavlönad
              ska få tre gånger så mycket som en lågavlönad. Det leder mig fram
              till två frågor till Anders Borg.
            </seg>
            <seg n="1bcc283d">
              Den första är: Varför är det 25 gånger viktigare att sänka skatten
              än att investera i skolan? Den andra är: Varför är det så viktigt
              att en höginkomsttagare får tre gånger så mycket i skattesänkning
              som en låginkomsttagare?
            </seg>
          </u>
          <note type="speaker" n="7338b749">
            Anf. 20 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-1" n="95c9fa84">
            <seg n="0afbefab">
              Herr talman! Jag är glad att Fredrik Olovsson tar del av budgetpropositionen,
              för då kommer han att notera att tillväxten under krisåren har
              varit högre i Sverige än i nästan alla jämförbara länder. Han
              kommer att notera att vi har haft en bättre reallönetillväxt,
              att skulderna i den offentliga sektorn i Sverige inte har vuxit
              när de har gjort det i nästan alla jämförbara länder, att det
              är Sverige tillsammans med en handfull länder som har haft den
              minsta uppgången i arbetslöshet och att vi har varit ett av de
              länder som haft en stark och samlad ekonomisk utveckling. Vi kan
              också se att bland jämförbara länder har Sverige de minsta ekonomiska
              skillnaderna.
            </seg>
            <seg n="01c90b2e">
              Det har skapat förutsättningar för 200 000 i ökad sysselsättning.
              Sverige har passerat Danmark när det gäller sysselsättningsgrad.
              Det är positivt. Men det har varit en femårig kris.
            </seg>
            <seg n="690321e1">
              Den svåra frågan är: Om ni är oroliga för jobben, hur kan ni
              då säga att vi inte behöver 25 miljarder i stimulans? Hur kan
              ni säga att företagen behöver 30 miljarder i skattehöjning?
            </seg>
            <seg n="26ffe13d">
              Ännu mer paradoxalt är: Vi har i Sverige ägnat 20 år åt att få
              ordning på transfereringssystemet. Den utvecklingen påbörjade
              Socialdemokraterna med Göran Persson och andra. Men när vi nu
              ser att sjukfrånvaron åter ökar och vi i budgeten lägger 6 miljarder
              kronor för nästa år på ökad frånvaro vill Fredrik Olovsson och
              Socialdemokraterna öppna spärrarna, vidga systemen och höja ersättningarna.
            </seg>
            <seg n="a79fe085">
              Då är det självklart att det enda utrymme som finns i budgeten
              kommer att vara att betala för stigande transfereringar. Då undergrävs
              välfärdens kärna. Då undermineras skolan. Då sätter vi press på
              sjukvården. Då är vi tillbaka i en utveckling där de enda pengar
              som finns i det offentliga är de som betalar för att människor
              inte arbetar.
            </seg>
            <seg n="2f7755ec">
              Bekymrar inte det Fredrik Olovsson?
            </seg>
          </u>
          <note type="speaker" n="f76d2ef6">
            Anf. 21 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-1" n="011a8b41">
            <seg n="6e148fbf">
              Herr talman! Det är naturligtvis djupt bekymmersamt att vi har
              en väldigt hög arbetslöshet och att sjukskrivningarna ökar. Det
              innebär att utanförskapet ökar, och det är givetvis ett bekymmer
              för oss alla. Därför är det obegripligt varför ni lägger så stora
              resurser på sänkta skatter med en så orättvis fördelningsprofil.
            </seg>
            <seg n="10d6a52f">
              Om den skattesänkning som riktar sig bara till dem som tjänar
              allra mest säger finansministern att den är särskilt viktig för
              att det ska skapas många jobb. Men tittar vi i regeringens budget
              och läser hur många jobb ni räknar med ska skapas av skiktgränsförändringen
              står det: noll.
            </seg>
            <seg n="fcb1f599">
              Det står noll jobb, och på detta ska ni lägga 3 miljarder kronor
              i ett läge när Sverige inte klarar överskottsmålet, vi har längre
              till det än vi har haft på länge och finansministern hela tiden
              skjuter framför sig det årtal då han ska komma i kapp och kunna
              lämna över en ekonomi i samma goda skick som han fick ärva.
            </seg>
          </u>
          <note type="speaker" n="2f7135ae">
            Anf. 22 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-2" n="95c9fa84">
            <seg n="96758186">
              Herr talman! Sanningen är att Sverige har bland de starkaste
              offentliga ekonomierna av alla länder. Det är bara Sverige som
              både OECD och IMF uppmanar att föra en expansiv politik.
            </seg>
            <seg n="653160c9">
              Socialdemokraterna säger nej till det eftersom de inte prioriterar
              jobben och plötsligt menar att vi inte behöver expansiv politik
              när arbetslösheten är hög. Socialdemokraterna ansluter sig till
              en halvstarrig politik där man inte ska stimulera i dåliga tider.
              Det är förvånansvärt var svensk socialdemokrati har hamnat. Det
              är självklart att vi ska stötta jobben.
            </seg>
            <seg n="6937bd4e">
              Det som förvånar mig och gör mig bekymrad är att Socialdemokraterna
              säger att de vill värna konkurrenskraften men säger nej till en
              höjning av brytpunkten som förbättrar utbildningspremien och som
              företagen efterfrågar. I stället erbjuder de 30 miljarder i skattehöjningar.
              Det är beklagligt och bekymmersamt, men det är konsekvent när
              Socialdemokraterna prioriterar att bygga ut transfereringssystemen
              på bekostnad av välfärden, på bekostnad av jobben och på bekostnad
              av Sveriges ekonomiska utveckling.
            </seg>
          </u>
          <note type="speaker" n="1b5dea01">
            Anf. 23 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-0" n="ff89e5ab">
            <seg n="4086c8a8">
              Herr talman! Det är en påtagligt nöjd Anders Borg vi ser i talarstolen
              i dag. Jag tror att många som ser denna debatt upplever det som
              ganska märkligt när vi vet att arbetslösheten, långtidsarbetslösheten
              och ungdomsarbetslösheten har ökat under hans tid som finansminister.
              Det kanske finns saker som Anders Borg inte borde vara så nöjd
              med.
            </seg>
            <seg n="f309b212">
              Jag vill lyfta upp något som Anders Borg också borde oroa sig
              för. Under hans tid som finansminister har inkomstskillnaden mellan
              kvinnor och män ökat med 60 procent. Regeringens politik leder
              helt klart till ett mer ojämställt samhälle.
            </seg>
            <seg n="71357409">
              Svaret vi brukar få av Anders Borg på denna fråga är att jobbskatteavdraget
              stöder kvinnor. Men tittar vi på hur utfallet av jobbskatteavdraget
              har blivit är bilden den rakt motsatta. Vi hävdar att regeringens
              blindhet för jämställdheten har gjort att man när man försöker
              skapa en budget som ger jobb i stället skapar en budget som motverkar
              jämställdhet och som gör att vi får en ökad skillnad mellan män
              och kvinnor i Sverige.
            </seg>
            <seg n="af51b9ea">
              Det verkar som att man saknar förståelse för att kvinnor i högre
              utsträckning än män jobbar deltid och att kvinnor i högre utsträckning
              än män har lägre löner, pensioner och försäkringar, vilket också
              delvis baseras på deltidsanställningar.
            </seg>
            <seg n="0f8e5e49">
              Jobbskatteavdragen är tydligt en åtgärd som ger mer till dem
              som har höga löner, i högre utsträckning män i vårt samhälle,
              och mindre, nästan inget till lågavlönade kvinnor.
            </seg>
            <seg n="0492a901">
              Även om Anders Borg tycks vara nöjd trots att arbetslöshet, långtidsarbetslöshet
              och ungdomsarbetslöshet har ökat frågar jag: Är du nöjd med den
              utveckling som har varit när det gäller inkomstskillnaden mellan
              män och kvinnor? Är du nöjd med att inkomstklyftan mellan kvinnor
              och män i Sverige har ökat 60 procent under din tid som finansminister?
            </seg>
            <seg n="a9ed6091">
              Om du inte är nöjd, varför fortsätter du med en politik som kommer
              att öka denna klyfta ytterligare?
            </seg>
          </u>
          <note type="speaker" n="07c1da24">
            Anf. 24 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-3" n="95c9fa84">
            <seg n="9175cfb0">
              Herr talman! Låt mig upplysa Per Bolund om att inkomstskillnaderna
              i Sverige är mindre än i alla jämförbara länder. De länder som
              vi normalt sett jämför oss med har en högre Gini-koefficient.
              Jämför vi oss med andelen som har låg materiell standard har vi
              en av de lägsta, och vi har den absolut lägsta när det gäller
              barnfamiljer.
            </seg>
            <seg n="236f4110">
              Detta är en stark utveckling. IMF har använt Sverige och Brasilien
              som exempel på länder som har klarat krisen utan växande inkomstskillnader.
            </seg>
            <seg n="e2c205a3">
              När Per Bolund styrde Sverige ihop med Socialdemokraterna steg
              inkomstskillnaderna kraftigt. 85 procent av den inkomstskillnad
              vi upplevt sedan 1995 ligger på den socialdemokratiska perioden.
              Under hela denna period ökade inte kvinnors andel av mäns löner,
              utan den låg still.
            </seg>
            <seg n="fc2fb5fe">
              Den andelen har förbättrats under våra år. Kvinnors andel av
              mäns löner har alltså förbättrats under denna period, vilket den
              inte gjorde under de många år som Per Bolund styrde över dessa
              frågor.
            </seg>
            <seg n="37b67700">
              Detta beror på att jämställdhet i grund och botten handlar om
              att människor arbetar. I grund och botten handlar jämställdhet
              om att kvinnor är på arbetsmarknaden.
            </seg>
            <seg n="5f2b7f17">
              För man en politik där man lägger alla resurser på att bygga
              ut transfereringarna och åter ska trycka ut människor i förtidspensionering
              och sjukförsäkring kommer vi att få problem i Sverige, och det
              kommer att drabba kvinnorna. Det kommer att leda till att inkomstskillnaden
              mellan män och kvinnor ökar.
            </seg>
            <seg n="84756a5c">
              Jag bor på landsbygden och vet att bilen är helt central för
              kvinnor på landsbygden. Per Bolund vill genomföra kraftiga bensinskattehöjningar
              och lägga höga skatter på transporter. Om vi ska föra en keynesiansk
              politik – det verkar Socialdemokraterna ha övergivit och kanske
              även Per Bolund – vad händer då med hushållens konsumtion om vi
              höjer bensinskatterna? Om vi vill att människor ska röra sig i
              landet och kunna bo utanför storstäderna, vad händer då när man
              höjer bensinskatterna?
            </seg>
            <seg n="8f27947c">
              I grund och botten, hur ser demokratin ut när Socialdemokraterna
              begär ett väljarmandat där man inte öppet för sina väljare redovisar
              dessa kraftiga bensinskattehöjningar som man tänker låta Miljöpartiet
              genomföra? När berättar Socialdemokraterna att en röst på dem
              är en röst på höjd bensinskatt?
            </seg>
          </u>
          <note type="speaker" n="b55ba9de">
            Anf. 25 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-1" n="ff89e5ab">
            <seg n="6fc5ebf6">
              Herr talman! Det svaret var en tydlig bekräftelse på det som
              jag tog upp i min fråga, nämligen att regeringen är blind för
              jämställdhetsfrågan. Anders Borg tycks inte förstå att frågan
              handlade om skillnaden mellan kvinnor och män, inte mellan olika
              inkomstgrupper, som en stor del av svaret handlade om. Det var
              mycket belysande.
            </seg>
            <seg n="062759a7">
              Det är märkligt att jämföra med inkomstskillnaderna i andra länder.
              Ska vi jämföra oss med Tyskland som fortfarande har sambeskattning,
              en helt annan syn på kvinnor och ett helt annat deltagande av
              kvinnor i arbetslivet? Den jämförelsen vill inte jag göra.
            </seg>
            <seg n="1305229d">
              Jag vill att kvinnor ska ha samma möjligheter som män i dagens
              Sverige. Under Anders Borgs tid som finansminister har vi inte
              fått denna utveckling.
            </seg>
            <seg n="4fea07a1">
              Anders Borg talar om deltagande i arbetskraften. Vi har under
              lång tid haft ett ökat deltagande av kvinnor i arbetskraften,
              men under Anders Borgs regering har det avstannat. Vi ser tvärtom
              hur sjukskrivningarna ökat, och det är framför allt unga kvinnor
              som blir sjukskrivna för att pressen på arbetsmarknaden är för
              hård och de får kortare sjukskrivningar.
            </seg>
            <seg n="bdbe0765">
              Detta borde Anders Borg bekymra sig över, men i stället verkar
              han helt nöjd med utvecklingen och ser inga problem som han behöver
              ta itu med. Det bekymrar mig.
            </seg>
          </u>
          <note type="speaker" n="41ce27ed">
            Anf. 26 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-4" n="95c9fa84">
            <seg n="1d71b9ed">
              Herr talman! Låt mig påpeka för Per Bolund att av de jämförbara
              länderna har Sverige det högsta arbetskraftsdeltagandet och den
              högsta sysselsättningsgraden för kvinnor. Det är bra och bland
              annat tack vare att regeringen under krisen har kunnat föra den
              expansiva och stöttande politik som är bra för jobben och inte
              drivit den åtstramningspolitik som socialdemokrater och miljöpartister
              plötsligt blivit för.
            </seg>
            <seg n="8f906273">
              I grund och botten har vi jobbat offensivt för jämställdhet.
              Vi har infört RUT- och ROT-avdrag som gör det lättare att jobba
              och klara familjen. Vi har öppnat välfärdsverksamheter för konkurrens
              och företagsamhet. Vi har gjort det mer lönsamt att arbeta, och
              vi har förstärkt arbetslinjen.
            </seg>
            <seg n="45485ea8">
              Per Bolunds hela replik bygger på att han inte går in och svarar
              på vad hans bensinskattehöjningar betyder för kvinnor, vad de
              betyder för kvinnorna på landsbygden och vad de betyder för landsbygden
              som helhet.
            </seg>
            <seg n="79020785">
              Miljöpartiet är ett parti för stockholmare som i grund och botten
              tänker ta sig själva friheter och lägga kostnaden på oss som lever
              på landet.
            </seg>
          </u>
          <note type="speaker" n="6628fa68">
            Anf. 27 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-0" n="1ed3810f">
            <seg n="19ea37e1">
              Herr talman! Det är lite drygt två veckor sedan som regeringen
              tillsammans med Miljöpartiet presenterade en ny migrationspolitik
              för Sverige, där man ensidigt genom Europeiska unionen erbjuder
              permanent uppehållstillstånd till alla som kan hävda att de kommer
              från Syrien och har lyckats ta sig till Sverige.
            </seg>
            <seg n="f798ea7c">
              Det har fått vissa konsekvenser. Det har fått de konsekvenserna
              att asylströmmar till övriga EU-området nu vänder sig mot Sverige.
              Över hela Mellanöstern söker man sig nu via svenska ambassader
              för att komma till Sverige. Meddelandet har klart och tydligt
              gått ut att man till Sverige kan få permanent uppehållstillstånd
              om man kan hävda att man kommer från Syrien.
            </seg>
            <seg n="6e8372ea">
              Då borde man rimligtvis också kunna se det i regeringens budget.
              Tittade man i vårbudgeten såg man från 2013 till 2017 en successiv
              ökning av anslagen till utgiftsområde 8 Migration. Men döm om
              min förvåning när vi studerade höstbudgeten i morse, för nu är
              det precis tvärtom!
            </seg>
            <seg n="79c23ae9">
              Bara i förra veckan var det nästan 2 000 asylsökande mot normala
              500–700 i veckan. Redan nu har man alltså sett konsekvenserna
              av den signalpolitik som regeringen för. Men vi ser det inte i
              regeringens budget.
            </seg>
            <seg n="7d21d798">
              Missuppfatta mig inte nu: Om regeringen har beslutat sig för
              att sänka anslagen till migration välkomnar vi det. Men man måste
              inse konsekvenserna av de signaler som man sänder ut. Jag tror
              att vi, när vi står här och debatterar vårändringsbudgeten, återigen
              kommer att se att regeringen begär mer pengar därför att man inte
              har lyckats budgetera för migrationen i Sverige.
            </seg>
            <seg n="7322ff5a">
              Är det så, finansministern, att ni har gjort så bara för att
              skapa ett fiktivt reformutrymme?
            </seg>
          </u>
          <note type="speaker" n="86d789c4">
            Anf. 28 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-5" n="95c9fa84">
            <seg n="0849cc28">
              Herr talman! Jag kan försäkra Sven-Olof Sällström att vi inte
              har ändrat prognoserna beträffande flyktingpolitiken för att skapa
              oss reformutrymme.
            </seg>
            <seg n="32465dd9">
              Den här debatten måste ha en allvarlig grund. Den är att vi har
              en mycket besvärlig utveckling i Syrien. Det pågår ett inbördeskrig.
              Vi vet att ungefär 100 000 människor har skadats i det kriget.
              Det har använts kemiska vapen för första gången på decennier på
              ett sätt som strider mot varje grund för folkrätten.
            </seg>
            <seg n="113227a1">
              I det läget har naturligtvis Sverige och övriga Europa ett ansvar
              – det är ingen som helst tvekan om det. Vi ska ta det ansvaret
              för att människor som behöver en fristad ska få det.
            </seg>
            <seg n="db95c021">
              Vad vi nu talar om är att de myndigheter som är ansvariga har
              gått ut och meddelat hur vi kommer att förhålla oss om människor
              flyr från Syrien. Det är en självklarhet att vi ska agera på det
              sättet.
            </seg>
            <seg n="18487ae9">
              Det vi gör i budgeten är att vi varje gång får in underlag för
              prognoserna, tillämpar dem och ser var vi landar. Den här gången
              minskade migrationskostnaden lite, eftersom vi i relation till
              de bedömningar som gjordes i våras har haft en något mindre migration.
              Om det nu visar sig att det kommer flyktingar till Sverige från
              Syrien stiger säkert kostnaden lite grann för det, och då får
              vi ta det och lösa den frågan på precis samma sätt som vi alltid
              gör.
            </seg>
            <seg n="c9fb0fe7">
              Men låt oss inte göra detta till en fråga om några miljoner hit
              och dit, när vi talar om att människor flyr ett land där vi under
              hösten har sett hur man har använt kemiska stridsmedel! Om det
              är någon gång som även Sverigedemokraterna borde inse att vi har
              ett globalt ansvar är det väl i detta fall.
            </seg>
          </u>
          <note type="speaker" n="14325a9c">
            Anf. 29 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-1" n="1ed3810f">
            <seg n="67be913b">
              Herr talman! Från vårbudgeten till nuvarande höstbudget har ni
              dragit av 9,3 miljarder kronor från utgiftsområde 8 Migration
              samtidigt som flyktingströmmarna har tredubblats, om man tittar
              på hur de ser ut just nu. Hur ska man tolka det? Är det för att
              skapa budgetutrymme, eller förstår ni inte de signaler som ni
              sänder ut?
            </seg>
            <seg n="313f4994">
              När det kommer till flyktingarna från Syrien: Jag var inne och
              kollade på UNHCR:s hemsida i morse. Det finns i dagsläget två
              miljoner flyktingar i och kring Syrien.
            </seg>
            <seg n="80f865bb">
              UNHCR gick ut med en appell i början på sommaren och begärde
              pengar för att ta hand om flyktingsituationen i Syrien. De har
              fått in 40 procent av det utrymmet. Det saknas fortfarande 1 798
              000 000 dollar. Av en händelse motsvarar det nästan på öret lika
              mycket pengar som du, Anders Borg, för nästa år vill lägga bara
              på utgiftsområde 13 Integration och jämställdhet.
            </seg>
            <seg n="7df824fd">
              Vi vill ta de pengarna och satsa dem på UNHCR i stället. Redan
              i förra budgeten satsade vi 5,5 miljarder kronor mer än regeringen
              på UNHCR:s verksamhet.
            </seg>
          </u>
          <note type="speaker" n="39976356">
            Anf. 30 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-6" n="95c9fa84">
            <seg n="9638c2c9">
              Herr talman! Det råder inbördeskrig i Syrien. Man har använt
              kemiska stridsmedel. Om Sverige någon gång ska vara en öppen fristad
              för människor så är det väl i denna situation! Det kommer naturligtvis
              fler flyktingar till Sverige från Syrien om det är ett varaktigt
              krig. Sedan går oroligheten över och flyktingströmmarna minskar,
              och då klarar vi av en bra integrationspolitik.
            </seg>
            <seg n="ce6e50ef">
              Men att Sverige skulle säga att vi inte upprätthåller det vi
              har lovat, i ett läge när det är inbördeskrig och där man har
              använt kemiska vapen, är för mig obegripligt. Sedan ska vi naturligtvis
              säkra att utgifterna ligger på rätt ställe i budgeten – det gör
              vi alltid.
            </seg>
            <seg n="9ebf1a5c">
              Låt mig också när det gäller UNHCR påpeka att Sverige är en av
              de största bidragsgivarna till den mission som nu görs i Syrien,
              där vi brett stöttar länderna i närområdet. Men det kan inte vara
              en ursäkt eller ett alternativ till att vi säger att människor
              har rätt till en fristad i Sverige när det råder inbördeskrig.
            </seg>
          </u>
          <note type="speaker" n="913c6fb3">
            Anf. 31 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-0" n="bb8a3789">
            <seg n="a90c28dd">
              Herr talman! När jag ser Anders Borg tänker jag på siffran 27.
              Det är inte att Anders Borg ser ut som en 27-åring, vilket han
              kanske hoppades, utan att hans skattesänkningar faktiskt är 27
              gånger större än regeringens samtliga satsningar på kommunsektorn,
              det vill säga vård, skola och omsorg.
            </seg>
            <seg n="9490bb37">
              Högerregeringen har alltså sedan 2006 sänkt skatterna med 130
              miljarder kronor, snällt räknat, och höjt anslagen i kommunsektorn
              med ynka 4,8 miljarder kronor i fasta priser enligt Sveriges Kommuner
              och Landsting, samtidigt som det har blivit en halv miljon fler
              invånare – 27 gånger mer i skattesänkningar än till det gemensamma.
            </seg>
            <seg n="9d77671e">
              Borg är rätt fixerad vid plånboksperspektivet. Men finns det
              inte någon gräns för hur tunn och mager välfärdens gemensamma
              plånbok kan vara? Den är nu tunn och nött, så att den nästan är
              genomskinlig. Det märks, för skattesänkningar måste ju betalas.
              Det går liksom inte att fortsätta att låtsas som något annat.
            </seg>
            <seg n="7cda640a">
              Hela sommaren har varit en kriskavalkad i förlossningen och sjukvården.
              Mammor som inte får föda tryggt har hänvisats än hit, än dit.
              Bara i Malmö avvisades 260 kvinnor som skulle föda barn. Sjukvårdspersonal
              slår larm om för lite resurser, anorektiska organisationer och
              bristande patientsäkerhet. I Skåne till och med dör patienter
              på grund av för lite resurser. I Dorotea har man inte ens råd
              med två akutplatser.
            </seg>
            <seg n="4f6c131f">
              Sjukvården behöver resurser – inte ett jobbskatteavdrag till,
              för det botar inte någon människa, utan snarare tvärtom.
            </seg>
            <seg n="19cb14f7">
              Ni har lagt 30 gånger mer på sänkt skatt till högavlönade genom
              sänkning av den statliga skatten i den här budgeten än till sjukvården
              – 30 gånger mer! Samtidigt är det 12 000 barn som har lämnat skolan
              utan att vara behöriga till gymnasiet. I högerns Sverige är det
              återigen barnens bakgrund som avgör studieresultaten. Men eleverna
              behöver inte mer skattesänkningar utan fler lärare.
            </seg>
            <seg n="22274cd3">
              Anders Borg! Är det nu dags att se hur välfärden håller på att
              krackelera? Ser du det över huvud taget?
            </seg>
          </u>
          <note type="speaker" n="fd79d786">
            Anf. 32 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-7" n="95c9fa84">
            <seg n="00855024">
              Herr talman! Låt mig nämna att Sverige har 50 procent av bnp
              i offentliga utgifter. Låt mig nämna att Sverige tillsammans med
              Frankrike och Danmark har de högsta sociala utgifterna inom industriländerna.
              Låt mig nämna att Sverige och ett par andra länder har högst andel
              av de sysselsatta i skattefinansierad välfärd.
            </seg>
            <seg n="812e8263">
              Jag tycker att det kan vara klokt och rimligt att vi har en väl
              utbyggd välfärdsstat – det skapar sammanhållning och lägger grund
              för trygghet för människor.
            </seg>
            <seg n="e4e4e087">
              Men att ge beskrivningen att det råder social nedrustning i Sverige,
              när utgifterna i fasta priser för välfärdens kärna har ökat med
              100 miljarder kronor sedan 2006 och när vi har tillfört 30 miljarder
              kronor till välfärdens kärna under de här åren i reformer, det
              är inte att ge en korrekt bild.
            </seg>
            <seg n="729dc627">
              Sverige har när det gäller omsorg och utbildning de högsta utgifterna
              i världen som andel av bnp tillsammans med Danmark. Vi har kunnat
              trygga välfärden och trygga jobben samtidigt, och det är därför
              att vi har hållit ordning i transfereringssystemen. Det är det
              som svensk politik har hållit på med de senaste 20 åren, att skapa
              ordning i transfereringssystemen.
            </seg>
            <seg n="3de6c369">
              Men vi vet att när Ulla Andersson, Socialdemokraterna och Miljöpartiet
              lägger ihop sin politik, då blundar man för att transfereringarna
              nu har börjat röra på sig igen, och då blundar man för att vi
              igen ser stigande kostnader för människor utanför arbetsmarknaden.
            </seg>
            <seg n="0c51538b">
              Sanningen är att när Socialdemokraterna har fått svika vallöften
              – när man har sagt till väljarna att man lovar höjda försäkringar,
              semesterveckor och allt vad det är och sedan har fått svika de
              löftena – då är det därför att man har tappat kontrollen över
              transfereringarna. Nu vill Ulla Andersson, Socialdemokraterna
              och Miljöpartiet gå tillbaka till den politiken. Då undermineras
              skolan. Då undermineras sjukvården. Vi har i dag fler anställda
              i den skattefinansierade välfärden än vad vi hade 2006. Det är
              ungefär 20 000 fler, och det är det därför att vi har kunnat prioritera
              jobben och hållit ordning på transfereringarna och därigenom skapat
              resurser för välfärdens kärna. Där går skiljelinjen. Man måste
              ha arbeten innan man kan fördela.
            </seg>
          </u>
          <note type="speaker" n="c7588a18">
            Anf. 33 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-1" n="bb8a3789">
            <seg n="8376881c">
              Herr talman! Vänsterpartiet vill bygga ett samhälle på omtanke
              och solidaritet – ett värdigt samhälle, helt enkelt. Därför vågar
              vi också se de brister som finns i välfärden. Vi kommer att lägga
              mer pengar på sjukvården, för där skriker man efter mer resurser.
              Vi kommer att satsa på fler lärare i skolan, för vi ser hur kunskapsskillnaderna
              ökar. Vi kommer att satsa på riktade statsbidrag till fler anställda
              i äldreomsorgen, för det är inte värdigt att hemtjänstens personal
              ska springa in och ut som skållade råttor.
            </seg>
            <seg n="b629385d">
              Men, Anders Borg, det är faktiskt så att du lägger 30 gånger
              mer på sänkta skatter till högavlönade, framför allt män, än vad
              du lägger på sjukvården. 30 gånger mer. Det visar ganska tydligt
              var ni har era intressen. Banksektorn har fått mer sänkt skatt
              på ett år än vad ni planerar att skolan ska få de kommande fyra
              åren. Det visar väldigt tydligt var ni har era intressen.
            </seg>
            <seg n="eba3c1ad">
              Ja, vi vågar se bristerna, och vi tänker göra någonting åt dem,
              för jag hoppas verkligen att vi när vi står här vid den här tiden
              nästa år har en ny finansminister.
            </seg>
          </u>
          <note type="speaker" n="8e67c4aa">
            Anf. 34 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-8" n="95c9fa84">
            <seg n="1d6b5504">
              Herr talman! Jobb och välfärd, det är vad politik ytterst handlar
              om. Vill man säkra jobben ska man föra en expansiv politik under
              tuffa tider. Då ska man säkra arbetslinjen så att det lönar sig
              att jobba, och då ska man prioritera välfärdens kärna. Det är
              den politik som vi står för. Det är därför Sverige har 50 procent
              i offentliga utgifter, bland de högsta andelarna offentliganställda
              i skattefinansierad välfärd och bland de mest omfattande trygghetsutgifterna.
              Vi har alltså klarat jobb och välfärd. Vi har lagt 100 miljarder
              till, tillsammans med skatteintäkterna i fasta priser, på välfärden
              och 30 miljarder i reformer. Varför kommer inte Socialdemokraterna,
              Miljöpartiet och Vänsterpartiet att kunna göra det? Jo, därför
              att när man öppnar transfereringssystemen undermineras tryggheten.
              Då trycks skolan åt sidan, och då finns det inte resurser kvar
              till sjukvården, därför att då är det sjukfrånvaro, förtidspensioneringar
              och utanförskap som står för hela budgeten. Det är därför som
              Socialdemokraterna, Miljöpartiet och Vänsterpartiet är ett hot
              mot välfärden i Sverige.
            </seg>
          </u>
          <note type="speaker" n="38ac6973">
            Anf. 35 FREDRIK OLOVSSON (S):
          </note>
          <u who="fredrik_olovsson_b99dc6" xml:id="i-d5bfb0a940cb71ef-2" n="011a8b41">
            <seg n="43b4060d">
              Herr talman! När Anders Borg i dag lägger fram sin sista stora
              budget – hans 15:e budget i ordningen – känns det naturligt att
              börja summera regeringens resultat under en längre tid.
            </seg>
            <seg n="b14032f0">
              Dess värre ser det inte så bra ut när vi utvärderar regeringen
              på just den punkt som statsministern har sagt att vi ska utvärdera
              regeringen på, nämligen jobb och arbetslöshet. Jag har sagt förut,
              och jag ska upprepa det, att det handlar om 400 000 arbetslösa.
              70 000 har varit arbetslösa i mer än två år. Det är en tredubbling
              under den tid som Fredrik Reinfeldt och Anders Borg har styrt
              det här landet. Över 30 000 personer har regeringen låst fast
              i fas 3, ungdomsarbetslösheten biter sig fast runt 25 procent
              och sysselsättningsgraden har fallit.
            </seg>
            <seg n="dcab7097">
              Det är bara när vi jämför Sverige med de riktiga krisländerna
              som det går att säga att vi är väldigt framgångsrika. Jämför vi
              med mer liknande länder ser vi att de har lägre arbetslöshet än
              vi. Det handlar om Tyskland, Österrike, Holland, Danmark och till
              och med Storbritannien, och det finns några till. Sverige har
              nu också längre fram till den lägsta arbetslösheten i EU och längre
              fram till att ligga främst än vad vi hade när Anders Borg tillträdde
              som finansminister.
            </seg>
            <seg n="71b4a749">
              Budgetpropositionen ger inte heller mycket hopp om framtiden.
              Trots att omvärlden ser ut att kunna dra Sverige ut ur lågkonjunkturen
              framöver spår regeringen att arbetslösheten med den nu förda politiken
              kommer att vara högre såväl 2014 som 2015 och 2016, alltså högre
              än den nivå man kallade för massarbetslöshet när man tog över
              makten. Det är tio förlorade år på arbetsmarknaden.
            </seg>
            <seg n="ddd08c29">
              Idén om att ökade klyftor och mer otrygghet ska trycka tillbaka
              arbetslösheten har helt enkelt misslyckats. Den har inte fungerat.
              Regeringen medger alltså att arbetslösheten kommer att vara högre
              med den politik man för ett helt decennium efter att man kom till
              makten. Ändå fortsätter man på den inslagna vägen.
            </seg>
            <seg n="661f21e6">
              Samtidigt som den vägen inte levererar de resultat som är utlovade
              utan tvärtom låser fast människor i arbetslöshet växer ett rekryteringsgap
              paradoxalt nog fram på svensk arbetsmarknad. Det är ett gap mellan
              företagens efterfrågan och människors kompetens. Trots att hundratusentals
              människor går arbetslösa hittar många företagare inte den kompetens
              de behöver och efterfrågar. Den bristande matchningen manifesteras
              av att vart femte rekryteringsförsök misslyckas på svensk arbetsmarknad.
              Det hindrar företag från att växa, och det hindrar också uppemot
              80 000 personer att få jobb.
            </seg>
            <seg n="66af6ac8">
              Herr talman! Jag vill summera regeringens budget på ett annat
              sätt än vad finansministern gjorde. Nästan 70 procent går till
              lånefinansierade skattesänkningar. En femtedel går till olika
              reträtter, som att kompensera pensionärerna något för en skatteklyfta
              gentemot löntagarna som man ändå ökar. Man ställer in en tänkt
              besparing på gymnasieskolan och inför ett FoU-avdrag som man tidigare
              röstat emot här i kammaren. En åttondel går till lägre a-kasseavgifter
              och till höjda bidrag till dem som drabbats hårdast av regeringens
              politik. Mindre än en krona på 25 går till jobb och aktiva åtgärder
              för att få människor i arbete, och 25 gånger mer läggs på skattesänkningar
              än på skolan, trots de fallande resultaten. Så ser alltså den
              moderata valbudgeten ut.
            </seg>
            <seg n="e85a37b0">
              Med tanke på att nästan allting handlar om skattesänkningar vill
              jag också gärna passa på att kommentera just den delen. Regeringen
              hävdar att detta ska leda till 13 000 nya jobb. För det första
              är det helt taget ur luften. Det har prövats fyra gånger nu, och
              vi vet att det inte fungerar.
            </seg>
            <seg n="39415311">
              För det andra: Låt oss anta att det den här gången skulle fungera.
              Då innebär det med regeringens egna siffror en kostnad på över
              1 miljon kronor per nytt jobb. Politiken leder dessutom fram till
              att regeringen återigen missar överskottsmålet, och vi har alltså
              längre fram till den balans som vi ska ha.
            </seg>
            <seg n="d700d825">
              Herr talman! Fördelningsprofilen är också sådan att tjänar man
              mer får man mer från skattesänkningar, både räknat i kronor och
              i andel av sin lön. Den som har 21 000 kronor i månadslön får
              mindre än en tredjedel så stor skattesänkning än den som tjänar
              41 000 kronor i månaden. Den som tjänar precis som medelsvensson,
              28 100 kronor i månaden, får mindre än hälften än den som tjänar
              runt 40 000 kronor i månaden.
            </seg>
            <seg n="0b8578bc">
              Regeringen tvingas också erkänna i sitt eget underlag att klyftan
              mellan kvinnor och män ökar. Sverige behöver ju mer jämställdhet,
              Anders Borg, inte mindre. Det här är orättfärdigt, och det är
              fel väg för Sverige. Det bygger ökade klyftor.
            </seg>
            <seg n="518c4fa6">
              Men skattesänkningar är inte den enda melodin i Anders Borgs
              register. Moderaterna är också ett bidragsparti i ordets verkliga
              mening. Sedan 2006 har den årliga kostnaden för försörjningsstödet
              ökat med 3 miljarder kronor. Förra året tvingades kommunerna lägga
              mer än 10 miljarder på försörjningsstöd. Det är en ökning med
              en tredjedel sedan 2006 och en rejäl ökning i antalet personer
              som får försörjningsstöd sedan 2006. Sambanden är förstås klara.
              Regeringen har misslyckats med jobben. Precis innan krisen lyckades
              man också säga upp den bästa försäkringen i internationell lågkonjunktur
              som Sverige har, nämligen en stark a-kassa.
            </seg>
            <seg n="4fec4c03">
              När en halv miljon människor tvingades ut ur a-kassan på grund
              av regeringens chockhöjda avgifter, som man nu tvingas göra någonting
              åt, ja, då tvingades många söka försörjningsstöd för att klara
              sin tillvaro. Hälften av alla som får försörjningsstöd i dag får
              det av en enda orsak, för att de inte får ett arbete. Jobbmisslyckandet
              sätter större press på kommunerna att höja kommunalskatten för
              att klara välfärden. Enligt SCB fick halva befolkningen höjd kommunalskatt
              i år. Sedan 2006 har den höjts med 12–13 öre, och det blir sannolikt
              ännu mer från årsskiftet.
            </seg>
            <seg n="644a1aa8">
              Regeringen ger med den ena handen och tar med den andra. Räkningen
              för dessa misslyckanden skickar man alltid till någon annan, till
              de arbetslösa, till de sjukskrivna, till kommunerna, och därmed
              till skolan, välfärden och alla som betalar kommunalskatt. Sina
              egna kommuner håller man dock om ryggen. När det kommunala utjämningssystemet
              nu förändrats specialdestinerar man en miljardbonus till de rikaste,
              moderatstyrda kommunerna. De har fått frisedel från regeringens
              misslyckanden. Alla andra ska snällt ställa upp och betala. Så
              ser Moderaternas valbudget ut.
            </seg>
            <seg n="1f42c2f2">
              Herr talman! Politiken är helt enkelt bara ett redskap vi använder
              för att förverkliga våra drömmar. Så sade Anna Lindh och Olof
              Palme ofta och gärna. Jag tycker att det är värt att upprepa också
              i en budgetdebatt. I det uttrycket ligger en stark tro på politikens
              kraft att förändra samhället. Vi kan välja. Vi kan påverka. Det
              måste inte bli som det nu riskerar att bli. Vi måste inte ta varje
              chans att sänka skatten. Vi kan välja att investera i jobben och
              i välfärden och i sammanhållningen.
            </seg>
            <seg n="26115ea5">
              Vi måste inte acceptera ytterligare år med fallande skolresultat.
              Vi kan välja att prioritera ett samhälle där varje barn blir sett
              i skolan, där klasserna är mindre och där lärarna är fler. Vi
              måste inte spela bort vårt försprång i kunskap genom att skära
              ned på utbildningsmöjligheterna. Vi kan se till att den som är
              studiemotiverad får plugga vidare.
            </seg>
            <seg n="49ed4606">
              Vi måste inte acceptera att sjukvården försämras och kvinnor
              tvingas föda på toaletterna. Vi kan helt enkelt välja vården före
              jobbskatteavdrag för miljonärer. Vi måste inte acceptera att pensionärer
              för evigt ska betala högre skatt än löntagare. Det är ingen naturlag,
              det är Anders Borgs lag.
            </seg>
            <seg n="65818ae6">
              Vi måste inte acceptera att företagen inte hittar den kompetens
              som de söker. Vi kan utbilda människor i bristyrken. Vi måste
              inte acceptera att vi låser in över 30 000 personer i fas 3, människor
              med kraft och kunskap och drömmar. Vi kan se till att de får bidra
              med sitt arbete till vår gemensamma välfärd, för oss alla gemensamt.
            </seg>
            <seg n="b479c803">
              Socialdemokraterna ser alltså en annan väg än den som regeringen
              slagit in på. Hur det första steget på den vägen ser ut presenterar
              vi, precis som de andra oppositionspartierna, i vårt regeringsalternativ
              inom de kommande två veckorna.
            </seg>
          </u>
          <note type="speaker" n="1c742cb9">
            Anf. 36 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-9" n="95c9fa84">
            <seg n="919c6f0b">
              Herr talman! Fredrik Olovsson lät meddela att det nu går bättre
              i omvärlden och att omvärlden kan vara ett draglok, det som drar
              Sverige ur krisen. Det går bättre i omvärlden. Det är det draglok
              som ska dra Sverige.
            </seg>
            <seg n="1e957e77">
              OECD, IMF, EU-kommissionen har i sina vårpropositioner reviderat
              ned tillväxten i USA, Europa, världen. Jag var på Ekofinmöte i
              helgen och tittade då runt i salen för att se draghästen, dragloket,
              det expansiva landet som skulle dra Sverige ur krisen. Det kanske
              är Tyskland som i år har hälften av Sveriges tillväxt. Eller det
              kanske är Frankrike som nästa år har hälften av Sveriges tillväxt.
              De dragloken finns inte, Fredrik Olovsson. Vi har en internationell
              lågkonjunktur. Det här är femte året med lågkonjunktur, och i
              den jämförelsen har Sverige klarat sig bättre. Fredrik Olovssons
              verklighetsbeskrivning, där Sverige ska dras av en stark omvärld,
              finns inte i någon annan omvärldsbedömning.
            </seg>
            <seg n="4dc895a0">
              Vad har vi klarat bättre? Skuldsättningen har inte ökat. Reallönerna
              har däremot ökat. Tillväxten har varit bättre. Arbetslösheten
              har ökat mindre i Sverige och en handfull andra länder än i övriga
              Europa, där arbetslösheten ligger på 12 procent.
            </seg>
            <seg n="c933dec4">
              Låt oss blicka utåt, för det kan vara intressant att fråga Fredrik
              Olovsson var han hämtar inspirationen till att bygga ut transfereringarna
              och höja skatterna för produktionen. Är det från Socialdemokraterna
              i Danmark, som stramar upp a-kassan? Är det från Socialdemokraterna
              i Holland, som sätter åldersgränser i välfärden? Är det från Socialdemokraterna
              i Frankrike, som nu vänder om? Är inte sanningen den att idén
              att bygga ut transfereringarna, att ge upp 20 års arbete för att
              få ordning på transfereringarna, handlar om populism från svenska
              socialdemokrater?
            </seg>
            <seg n="c7e91077">
              Vilket draglok är det du talar om, Fredrik Olovsson? Och Fredrik
              Olovsson, hur kan du både vara ansvarstagande och känna att det
              nu är dags att släppa greppet om transfereringarna?
            </seg>
          </u>
          <note type="speaker" n="cb8e1df7">
            Anf. 37 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-3" n="011a8b41">
            <seg n="b8d10e3c">
              Herr talman! Anders Borg är bekymrad över att sjukskrivningarna
              ökar, att sjuktalen fortsätter att stiga. Det kan man naturligtvis
              med fog vara. De åtgärder som regeringen vidtagit har alltså inte
              hjälpt. De har lett till att människor blivit fattigare, blivit
              utförsäkrade, inte fått den hjälp och det stöd de behöver för
              att komma tillbaka. Men det har inte knäckt kostnaderna eller
              sjukskrivningarna framöver.
            </seg>
            <seg n="04075a49">
              Det är Anders Borgs ansvar. Efter sju år som finansminister måste
              du, Anders Borg, ta på dig det ansvaret. Där kan du inte skylla
              på någon annan. Däremot kan du fundera på vad du gjorde under
              tiden, när det blev tuffare i äldreomsorgen och i skolan. Du kan
              fundera på vad som hände när man skar ned på det förebyggande
              arbetsmiljöarbetet, på Arbetslivsinstitutet och på alla de andra
              insatserna som skulle få människor att orka längre, att klara
              sig lite längre i arbetslivet utan att bli utbrända eller sjuka.
              Det är ju det stora problemet.
            </seg>
            <seg n="897a29ea">
              Statsministern talar om att vi ska arbeta till 75, och då är
              det viktigt att kunna orka längre. Även i det perspektivet är
              det helt centralt att vi har ett arbetsliv som gör att vi kan
              klara det. Lösningen kan inte vara att vi ska slita ut människor
              som sedan ska hanka sig fram på det viset under lång tid.
            </seg>
            <seg n="51b7c8b6">
              Men om vi går tillbaka till Anders Borgs budget är det fortfarande
              så att han lägger 25 gånger mer på sänkta skatter än på skolan.
              Jag kan avslöja att när vi om ett par veckor kommer med vårt budgetalternativ
              kommer där att finnas en rejäl satsning på just utbildning. Det
              är så vi tror att vi bäst stärker svensk konkurrenskraft framöver.
              När vi vet att vi har 80 000 rekryteringar om året som misslyckats,
              ja då är det självklart att det är där man ska sätta in stöten.
              Det är dessutom en fantastisk möjlighet för människor att få utvecklas,
              att göra klassresor och andra saker som också en finansminister
              borde tycka är bra.
            </seg>
          </u>
          <note type="speaker" n="600efbf3">
            Anf. 38 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-10" n="95c9fa84">
            <seg n="e467ecb6">
              Herr talman! Det gläder mig att Fredrik Olovsson nu är beredd
              att tala om transfereringarna. Vi har alltså haft en period i
              Sverige med 10–20 års reformarbete för att åter få kontroll över
              kostnaderna så att de inte tränger ut skola, sjukvård och annan
              sysselsättning i de offentliga verksamheterna. Vi har fått ned
              kostnaderna från 50 till 30 miljarder bara på sjukskrivningarna
              och ännu mer när det gäller förtidspensionerna.
            </seg>
            <seg n="57f29ff5">
              Nu ser vi att korttidsfrånvaron, inte det vi gjorde med långtidsfrånvaron,
              åter ökar. Vad händer, Fredrik Olovsson, om man nedmonterar kontrollsystemen?
              Vad händer om man höjer ersättningarna? Vad händer om man vidgar
              omfattningen av systemen och gör dem mer omfattande? Jo, då kommer
              transfereringarna att öka på nytt, och då blir det inte någon
              utbildningssatsning. Då blir det sjukförsäkringssatsning för hela
              slanten.
            </seg>
            <seg n="eab3fa7f">
              Låt oss dessutom ha proportionerna rätt. Socialdemokraterna satsar
              10 miljoner på sommargymnasium och 10 miljarder på utbyggda bidragssystem!
              Det är så den socialdemokratiska politiken ser ut.
            </seg>
          </u>
          <note type="speaker" n="dbf85f10">
            Anf. 39 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-4" n="011a8b41">
            <seg n="2cdc9a1c">
              Herr talman! Finansministern har inte ens sett vårt budgetalternativ,
              men han vet precis vad den ska innehålla. Eller så hittar han
              på vad han tycker att det borde innehålla så att hans resa blir
              lite lättare.
            </seg>
            <seg n="a123e132">
              Det kommer naturligtvis att finnas rejäla satsningar på utbildning.
              Vi vill se mindre klasser i det här landet. Vi vill se en obligatorisk
              sommarskola. Vi vill se läxhjälp till alla, inte bara till de
              grupper i samhället som har råd att köpa den privat. Det har varit
              Anders Borgs politik och linje, det som verkligen sett till att
              man i den svenska skolan, som redan är mindre kompensatorisk än
              vad den varit, fått ytterligare stora skillnader mellan grupper
              beroende på varifrån i samhället man kommer, vilka föräldrar man
              har.
            </seg>
            <seg n="562dc4b4">
              Jag vill göra precis tvärtom. Skolan är den viktigaste insatsen
              för sammanhållning, utveckling och framtidstro i ett land. Det
              är de människor som går där i dag som ska försörja alla oss här,
              som Hans Majestät Konungen berättade i går. Det kan vara bra att
              ha med sig åtminstone till den moderata valbudgeten för nästa
              år.
            </seg>
          </u>
          <note type="speaker" n="4d53b2a9">
            Anf. 40 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-0" n="cbd66109">
            <seg n="cd10cff4">
              Herr talman! Det är skönt och härligt att komma i gång med det
              politiska arbetet och debattera ekonomisk politik igen. Jag har
              en fråga till dig, Fredrik Olovsson. Jag blir inte klok på er
              finanspolitik. Vill ni driva en åtstramande finanspolitik med
              färre jobb och högre arbetslöshet som resultat? Era propåer om
              högre skatter och det otydliga tolkandet av överskottsmålet tyder
              på det.
            </seg>
            <seg n="6a7ae3fe">
              Vi för vår del vill hålla uppe den inhemska efterfrågan och sysselsättningen
              med lånade pengar. Vi har råd med det tack vare våra välskötta
              offentliga finanser. I dagens konjunkturläge är det precis det
              man ska göra, helt enligt Keynes, din gamle partikamrat Ernst
              Wigforss, Bertil Ohlin med flera.
            </seg>
            <seg n="f4ae9fb5">
              Men varannan gång som företrädare för ditt parti yttrar sig är
              ni emot att med lånade pengar hålla uppe efterfrågan och hålla
              nere arbetslösheten. Varannan gång förefaller ni i stället bejaka
              detta. Vad vill ni egentligen? Vill ni låna enbart till högre
              a-kassa? Är det så vi ska förstå er politik?
            </seg>
          </u>
          <note type="speaker" n="99163750">
            Anf. 41 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-5" n="011a8b41">
            <seg n="86d54b85">
              Herr talman! Vi har fortfarande inte lagt fram vårt förslag.
              Det gör vi om en vecka. Men jag kan avslöja så mycket som att
              vi naturligtvis inte ser det här som ett tillfälle att strama
              åt ekonomin. Det är ingen som har föreslagit det. Frågan är hur
              mycket vi ska låna till sänkta skatter. Det är naturligtvis en
              frågeställning som man bör ha klar för sig. Då är det också viktigt
              att man ser till att den energi man vill stoppa in i ekonomin
              är så effektiv som bara möjligt.
            </seg>
            <seg n="a4c090f2">
              Förra året när man skulle stoppa in energi i ekonomin tyckte
              Carl B Hamilton att det skulle vara effektivt att sänka skatten
              för bankerna. Det var en viktig del. Med tanke på resultatet,
              en väldigt låg tillväxt under innevarande år, var det naturligtvis
              en felaktig politik. Det rätta skulle naturligtvis ha varit det
              stimulanspaket på 10 miljarder som vi ville skjuta in till hushållen
              för att stimulera ekonomin.
            </seg>
            <seg n="328a1208">
              Inför nästa år räknar man enligt finansplanen med en tillväxt
              som är mer än dubbelt så hög. I det läget är frågan om man verkligen
              ska låna pengar för att sänka skatten för de höginkomsttagare
              som naturligtvis minst av allt kommer att använda pengarna till
              det som vi vill, nämligen att stimulera ekonomin. Då finns det
              effektivare sätt att göra det.
            </seg>
            <seg n="07fd5618">
              Sedan finns det en restriktion i form av överskottsmålet. Vi
              vill ha ordning och reda i finanserna. När man nu lånar 40, 50,
              60 miljarder de här åren är det klart att man gör det svårare
              att komma tillbaka till balans och överskott. Då nallar man också
              på det framtida utrymmet för de satsningar som borde göras i skola,
              sjukvård och annan välfärd som är betydelsefull framöver. Det
              är det ni gör nu. Ni nallar av framtiden för att ge till de höginkomsttagare
              som klarar sig alldeles utmärkt utan skattesänkningar.
            </seg>
          </u>
          <note type="speaker" n="ea252aec">
            Anf. 42 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-1" n="cbd66109">
            <seg n="576d3084">
              Herr talman! Det finns många saker att säga om detta, men det
              här med att nalla av framtiden är strunt. Det är oriktigt. Om
              man håller uppe efterfrågan och produktionen blir framtidens skattebaser
              större och den ekonomiska tillväxten bättre. Det är inte höga
              skattesatser som finansierar vår välfärd, utan god ekonomisk tillväxt.
              Om man driver en keynesiansk politik får man en högre ekonomisk
              tillväxt och en större bnp i framtiden.
            </seg>
            <seg n="94609acd">
              Herr talman! Vi föreslår att man sänker skatten för fyra till
              fem miljoner löntagare. På Fredrik Olovsson låter det som att
              det handlar om några bankdirektörer. Så är det inte alls.
            </seg>
            <seg n="41a3e3a8">
              Fredrik Olovsson erkänner att man ska låna. Men om man ska låna,
              är det då inte bättre att låna till högre efterfrågan och lägre
              arbetslöshet än att låna till högre a-kassa, som ni gör? Om man
              lånar till lägre arbetslöshet behövs ju inte a-kassan!
            </seg>
          </u>
          <note type="speaker" n="216fd2f2">
            Anf. 43 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-6" n="011a8b41">
            <seg n="c8165659">
              Herr talman! Meningen med att låna är väl att man ska låna till
              investeringar? Det är väl det som är det allra viktigaste?
            </seg>
            <seg n="98afa97c">
              Det är ett väldigt märkligt resonemang från Carl B Hamilton.
              Han förutskickar att det blir väldigt många fler jobb om man sänker
              skatten och ändrar skiktgränsen på det sätt som är föreslaget.
              Det var det som var slutsatsen av hans argumentation. Men i regeringens
              budget finns det en tabell där man berättar hur många jobb man
              tror att det blir av en sådan åtgärd. Det blir noll jobb. Varför
              ska vi låna pengar för att sänka skatten för höginkomsttagare
              när det blir noll jobb? Borde inte effektiviteten i åtgärderna
              vara större när man lånar så mycket som Carl B Hamilton vill göra?
            </seg>
          </u>
          <note type="speaker" n="b1d2bbc5">
            Anf. 44 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-0" n="62ed3022">
            <seg n="d9ee7c0e">
              Herr talman! Fredrik Olovsson! Jag noterar att Socialdemokraterna
              har ett nyvunnet intresse för svensk landsbygd. Jag noterar också
              er avisering av tillskott till landsbygdsprogrammet. Men Socialdemokraterna
              har en landsbygdsskuld. Er landsbygdsskuld, som byggts upp under
              decennier av socialdemokratisk politik, har missgynnat landsbygden.
              Det är en landsbygdsskuld som måste återbetalas. Landsbygden är
              för viktig för att bli ett politiskt verktyg som partierna ägnar
              förströdd uppmärksamhet åt vart fjärde år. Jag ska dock inte uppehålla
              mig vid den långa lista som er landsbygdsskuld utgör. Jag ska
              vara snäll och lämna den retroaktiva skulden och i stället hålla
              mig till era förslag som ligger på bordet i dag.
            </seg>
            <seg n="9745ec70">
              Ni vill införa en lastbilsskatt på 4 miljarder årligen som direkt
              kommer att slå mot svensk landsbygd. Jag tycker att det är rimligt
              att skuldföra halva den kostnaden, 2 miljarder, på svensk landsbygd.
              Ni vill införa slakteriavgifter på 100 miljoner årligen och en
              handelsgödselskatt på 300 miljoner årligen.
            </seg>
            <seg n="c00d4d32">
              Fredrik Olovsson! Varför berättar ni inte det här? Hur tänker
              ni åtgärda den situation som uppstår med denna straffbeskattning
              av vår landsbygd? Hur tänker ni amortera er landsbygdsskuld, Fredrik
              Olovsson?
            </seg>
          </u>
          <note type="speaker" n="914d1c78">
            Anf. 45 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-7" n="011a8b41">
            <seg n="a16c3b97">
              Herr talman! Efter sju år av problem för landsbygden med den
              här regeringen ska alltså vi beskyllas för utvecklingen. Det är
              mycket märkligt. Efter sju år får man väl börja ta lite ansvar?
            </seg>
            <seg n="fdd6a28c">
              Det här är ingen remissdebatt om något socialdemokratiskt förslag,
              utan om den lunta som ligger på podiet här i kammaren. Där har
              inte Centerpartiet fått med så mycket, så jag förstår att det
              känns obekvämt att prata om den. Där finns ingen avskaffad andra
              sjuklönevecka, vilket var det som stod högst uppe på prioriteringslistan
              för Annie Lööf att genomföra. Det blev ingenting av det. Det blev
              heller inte någonting av finansieringen av landsbygdsprogrammet,
              vilket det borde ha blivit. Det kom inte, fast ni satte det så
              högt på prioriteringslistan. I budgeten ser det också ut som att
              ni sparar på anslaget till bärighet och tjälsäkring av vägar med
              nära 200 miljoner. Vad ger det för skuld? Vad tar du med dig hem
              till väljarna i Jämtland att be om ursäkt för?
            </seg>
          </u>
          <note type="speaker" n="1a6c5eca">
            Anf. 46 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-1" n="62ed3022">
            <seg n="4593561b">
              Herr talman! Fredrik Olovsson svarar inte på min fråga. Jag förstår
              att det här är pinsamt, men politisk hederlighet säger att svensk
              landsbygdsbefolkning måste få ett svar. En levande landsbygd förutsätter
              ett aktivt jord- och skogsbruk. De gröna näringarna är motorn
              på många ställen runt om i vårt land.
            </seg>
            <seg n="0322eca9">
              Er ekonomisk-politiska talesperson, Magdalena Andersson, har
              dessutom i samband med förhandlingarna om EU:s långtidsbudget
              drivit linjen att jordbruksstödet ska halveras. Det är er politik.
              Det är ni som i skugg-VÅP:en har de kostnader för svensk landsbygd
              som jag redogjorde för. Jag utgår ifrån att ni har räknat noggrant
              på vad det är som måste halveras på grund av den politik som ni
              driver och halveringen av jordbruksstödet. Vad är det ni vill
              plocka bort?
            </seg>
          </u>
          <note type="speaker" n="60ef5ac8">
            Anf. 47 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-8" n="011a8b41">
            <seg n="addc940a">
              Herr talman! Nu är det tydligen Magdalena Anderssons fel att
              Anders Borg har misslyckats i förhandlingarna i EU så att man
              får mindre pengar där. Det är tydligen också vårt fel att Centerpartiet
              sedan misslyckats med att få kompensation för det från Anders
              Borg.
            </seg>
            <seg n="bca70169">
              Det är tydligen också vårt fel att ni ska skära ned på anslaget
              till bärighet på och tjälsäkring av vägar, som många på landet
              talar mycket varmt och gärna om. Ta gärna med det hem och fråga
              väljarna i Jämtland! Jag ska fråga mina hemma i Sörmland hur de
              ser på centerförslagen och hur det har gått i centerbudgeten.
            </seg>
            <seg n="a9c258b9">
              Vi vet alla svaret. Jag ska inte plåga Per Åsling mer med det.
            </seg>
          </u>
          <note type="speaker" n="a46e0005">
            Anf. 48 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-2" n="1ed3810f">
            <seg n="c675a91d">
              Herr talman! Jag ska ta upp frågan om brytpunkten och skiktgränsen
              för statlig skatt, Fredrik Olovsson.
            </seg>
            <seg n="2c3d9d99">
              Vi hade ett utskottsinitiativ i finansutskottet i slutet på augusti
              som avstyrktes av samtliga sju partier i finansutskottet förutom
              Sverigedemokraterna. Det må så vara. Vi fick i måndags via medierna
              reda på att de rödgröna partierna nu funderar på att lägga fram
              ett eget utskottsinitiativ som ska beröra jobbskatteavdrag men
              också skiktgränsen.
            </seg>
            <seg n="5698357e">
              Här har vi varit väldigt tydliga från Sverigedemokraternas sida.
              Vi kommer att stödja ett utskottsinitiativ som rör just skiktgränsen
              för statlig skatt, absolut. Men det förutsätter också att man
              inte kommer fram med ett utskottsinitiativ som innehåller både
              ett femte jobbskatteavdrag och skiktgränsen eller någonting annat
              utan att man särskiljer dem.
            </seg>
            <seg n="fefbaad1">
              Här har Vänsterpartiet och Miljöpartiet varit väldigt tydliga
              via medierna. Jag har inte talat med dem själv. Men det jag kunnat
              se i medierapporteringen är att de har sagt att det ska särskiljas
              medan jag upplever att Socialdemokraterna har duckat i frågan.
            </seg>
            <seg n="5fb10c53">
              Därför får du en rak fråga: Kommer de att särskiljas? Kommer
              det ett utskottsinitiativ som bara behandlar skiktgränserna?
            </seg>
          </u>
          <note type="speaker" n="116507be">
            Anf. 49 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-9" n="011a8b41">
            <seg n="4c9fe029">
              Herr talman! Vi kommer att ta initiativ inom de närmaste dagarna.
              Då kommer det att bli alldeles tydligt vad vi tar för initiativ
              och hur vi tar initiativet. Vi ser att jobbskatteavdraget och
              skiktgränsförändringar är felaktig politik.
            </seg>
            <seg n="9e91573e">
              Nu verkar det som att Sven-Olof Sällström tycker att det är bra
              politik att låna 12 miljarder till just jobbskatteavdraget trots
              att det inte har gett några jobbeffekter, att vi ska skuldsätta
              oss på det viset och att vi ska komma längre bort från det finanspolitiska
              ramverkets mål för hur vi ska klara budgetpolitiken. Det är högst
              beklagligt att det är på det viset.
            </seg>
            <seg n="99650de5">
              Jag skulle vilja fråga Sven-Olof Sällström hur det kommer sig
              att Sverigedemokraterna har ändrat sig på den här punkten. Ni
              har tidigare sagt att ni inte tyckte att jobbskatteavdraget borde
              genomföras.
            </seg>
            <seg n="e17f2cc5">
              Vad är det som gör att en så viktig del i den ekonomiska politiken
              helt plötsligt från ett år till ett annat får en helt annan väg
              för Sverigedemokraterna?
            </seg>
          </u>
          <note type="speaker" n="8ddbef45">
            Anf. 50 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-3" n="1ed3810f">
            <seg n="9c319b0a">
              Herr talman! Sanningen är, Fredrik Olovsson, att vi sverigedemokrater
              verkligen kan göra både och. Vi har ett annat reformutrymme än
              vad ni eller regeringen har på våra besparingar när det gäller
              asyl- och anhöriginvandringen, det migrationspolitiska området
              och integrationspolitiken. Vi har ett helt annat budgetutrymme.
              Vi behöver inte låna till de reformerna.
            </seg>
            <seg n="4a222b9a">
              Vi kan sänka pensionärsskatten. Vi kan göra stora satsningar
              i välfärden samtidigt som vi sänker skatten genom ett femte jobbskatteavdrag.
              Det femte jobbskatteavdraget är viktigt för sysselsättningen i
              Sverige. Vi har ingen tillväxtmotor i världsekonomin just nu.
              Vi måste själva inom landets gränser upprätthålla möjligheten
              för företagen att överleva och växa.
            </seg>
            <seg n="9983c11d">
              Du kommer säkert att säga att våra beräkningar inte stämmer.
              Då säger jag samma sak som jag sagt till Anders Borg vid sex tillfällen.
              Visa era beräkningar! Låt oss granska dem! Låt oss bedöma dem
              och såga dem!
            </seg>
          </u>
          <note type="speaker" n="b0450515">
            Anf. 51 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-10" n="011a8b41">
            <seg n="74f1f038">
              Herr talman! Till slut kvarstår bara ett faktum genom det sätt
              att agera som Sverigedemokraterna har där man lägger fram förslag
              om stora skattesänkningar som vi kommer att låna till i det här
              landet. Du kommer att släppa igenom den politik som Anders Borg
              går till val på. Den handlar om jobbskatteavdraget.
            </seg>
            <seg n="3a5d0a40">
              Om du röstar för de jobbskatteavdragen vidgar du också klyftan
              till pensionärerna. Då blir klyftan större. Det är Anders Borgs
              politik. Det blir också din politik om du röstar på det sättet.
              Jag har väldigt svårt att få ihop logiken i Sällströms argumentation.
            </seg>
            <seg n="c3cf7a2a">
              Det är självklart så att ni har en helt annan politik än alla
              andra och helt andra beräkningar än alla andra seriösa bedömare.
              Så är det naturligtvis. Men det skrivs snarast på det oseriösa
              sverigedemokratiska kontot än någonting annat.
            </seg>
            <seg n="0585a4e2">
              I verkligheten kommer ni att medverka till att pensionärer får
              betala högre skatt än löntagare och att den klyftan kommer att
              vidgas ytterligare. Det är kanske inte det ni brukar säga.
            </seg>
          </u>
          <note type="speaker" n="c3eb8439">
            Anf. 52 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-0" n="381ba6aa">
            <seg n="8921e911">
              Herr talman! Det är intressant och anmärkningsvärt att vi har
              en öppen förhandling mellan Sverigedemokraterna och Socialdemokraterna
              inför hela svenska folket om vad som ska ske angående denna höjning
              eller sänkning av brytpunkten. Det är mycket intressant. Det ska
              bli spännande att följa dessa förhandlingar och denna kohandel
              lite längre fram.
            </seg>
            <seg n="2690efbf">
              Jag har två saker. Jag ska återkomma till frågan om marginalskatterna.
              Jag ska be Fredrik Olovsson om ursäkt. Jag har stått här i talarstolen
              och påstått att Socialdemokraterna aldrig har sänkt skatter för
              pensionärer. Jag måste ta tillbaka det.
            </seg>
            <seg n="6f929565">
              Jag har slagit upp, letat lite grann och hittat en budgetproposition
              där ni 2002 sänkte skatten för pensionärer. Ni gjorde det. Jag
              har ett exempel här.
            </seg>
            <seg n="c3b94e54">
              För årsinkomster på runt 220 000 kronor sänkte ni skatten för
              pensionärer med 21 kronor per månad. Jag ber mycket om ursäkt
              för detta. Men samtidigt sänkte ni för löntagarna med 258 kronor
              i månaden. Skillnaden var enorm, kanske inte räknat i summor men
              i procent.
            </seg>
            <seg n="5081fed4">
              Alliansregeringen har gått fram med många skattesänkningar den
              här mandatperioden. Vi har lyckats sänka skatten 600–1 000 kronor
              per månad per pensionär. Garantipensionärerna har fått mer än
              en extra månadsutbetalning under mandatperioden.
            </seg>
            <seg n="4c92baa0">
              Utbetalningen för pensionärerna totalt under den här mandatperioden
              har varit skattesänkningar på 11,15 miljarder. Nu sänker vi skatten
              också för löntagarna under den här mandatperioden med 12 miljarder
              kronor.
            </seg>
            <seg n="ea830691">
              Slår man ut det per person har skattesänkningarna i betydligt
              större omfattning gått till pensionärerna än till löntagarna under
              mandatperioden. Skillnaderna minskar alltså ganska snabbt.
            </seg>
            <seg n="d4950c48">
              Detta är oerhört intressant. Jag får stå och be om ursäkt. Du
              lyckades med att sänka skatten för pensionärerna med 21 kronor
              år 2002. Jag ber än en gång om ursäkt för det tidigare påståendet,
              Fredrik Olovsson.
            </seg>
          </u>
          <note type="speaker" n="aae6bfa6">
            Anf. 53 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-11" n="011a8b41">
            <seg n="0631865f">
              Herr talman! Att Anders Sellström påstår att vi förhandlar med
              Sverigedemokraterna är ofattbart. Vi har haft ett replikskifte
              där jag har kritiserat deras politik. Det får du till en förhandling.
              Det är mycket märkligt. Det är snarare ett sätt för dig att spela
              bort korten och det faktum att ni får igenom en så stor del av
              er politik med just Sverigedemokraterna. Det borde du hålla dig
              för god för.
            </seg>
            <seg n="f778e205">
              När det sedan handlar om skatterna för pensionärerna har vi sänkt
              skatterna för pensionärerna och löntagarna samtidigt vid flera
              tillfällen. Vi gjorde det senast 2006. Men det är inte det viktigaste
              för att pensionärerna ska ha en bra ekonomi.
            </seg>
            <seg n="a4078cbd">
              Det bästa sättet för att pensionärerna ska ha en bra ekonomi
              är att se till att pensionerna kan stiga. Pensionerna stiger bäst
              om människor är i arbete. Det är därför som pensionerna sänks
              nästa år. Det är för att vi har en misslyckad jobbpolitik. Det
              är därför som vi behöver en regering som prioriterar jobben och
              som inte fortsätter med det som redan har misslyckats.
            </seg>
            <seg n="0743f320">
              När det handlar om skiktgränsen innebär den skattesänkningen
              att vi använder mer reformutrymme än vad pensionärsgruppen får
              som helhet. Det förslag från er som ligger på riksdagens bord
              innebär också att klyftan mellan löntagare och pensionärer förstärks
              nästa år. Den blir större. Ni slår in ytterligare en kil däremellan.
            </seg>
            <seg n="42602174">
              Jag har förstått att det är väldigt viktigt för er att klyftan
              består. Det är det som ska ge så många nya jobb. Hela grunden
              för Anders Borgs politik är att klyftor ska ge jobb. Det vore
              bra om Anders Sellström berättade: Hur många jobb har det blivit
              nu när pensionärerna betalar så mycket högre skatt än löntagare?
            </seg>
          </u>
          <note type="speaker" n="8fc04f00">
            Anf. 54 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-1" n="381ba6aa">
            <seg n="03192040">
              Herr talman! I den proposition som lades fram angående skattesänkningen
              på 21 kronor för pensionärer står det också om marginalskatter.
              Ni var oroade för att det var en så stor andel av befolkningen
              som fick betala marginalskatter på den tiden. Det var nämligen
              18 procent av löntagarna som fick betala marginalskatt. Och ni
              sänkte detta. Ni gick fram och ville sänka brytpunkten så att
              andelen skulle minska till 17 procent. Argumentet var att ni minskade
              marginalskatterna för låg- och medelinkomsttagare för att samtidigt
              öka köpkraften. Det var orsaken.
            </seg>
            <seg n="604d4bba">
              Vet du hur många som betalar statlig skatt i dag, Fredrik Olovsson?
              Det är 29 procent av löntagarna. Vi vill sänka andelen till 26
              procent. Gäller inte samma argument i dag som 2002 för dig som
              socialdemokrat? Vad är det för principer som du arbetar efter,
              Fredrik Olovsson?
            </seg>
          </u>
          <note type="speaker" n="7054b03a">
            Anf. 55 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-12" n="011a8b41">
            <seg n="3daaa2a7">
              Herr talman! Sedan 2006 har det svenska skattesystemet förändrats
              i grunden. Det är ett helt annat skattesystem än tidigare. Det
              finns inte längre någon uppgörelse från 1994 som fungerar. Det
              är beklagligt. Vi har ett lappverk till skattelagstiftning och
              skattesystem i dag. Jag tror att många utanför detta hus tycker
              att det vore bra om man kunde ha en rejäl översyn för att ställa
              en del av det till rätta.
            </seg>
            <seg n="d0e6ae68">
              Ett stort problem och en helt ny sak som inte har funnits tidigare
              är just det påfund som Anders Borg och även Kristdemokraterna
              står för, nämligen att pensionärer ska betala högre skatt än löntagare.
              Det är en bärande del i er ekonomiska politik. Ni tycker att det
              är oerhört viktigt att denna klyfta finns, för den ska skapa fler
              jobb.
            </seg>
            <seg n="5ceca81b">
              Därför tycker jag att det vore bra om Anders Sellström kunde
              berätta precis hur många jobb det har blivit av att pensionärer
              betalar högre skatt än löntagare. Det måste ju vara det som är
              syftet. Varför ska de annars göra det? Om Anders Sellström kan
              berätta det får han gärna återkomma i sitt anförande.
            </seg>
          </u>
          <note type="speaker" n="afd69fa4">
            Anf. 56 PER BOLUND (MP):
          </note>
          <u who="per_bolund_61c5be" xml:id="i-1616338d23e5a3bb-2" n="ff89e5ab">
            <seg n="093fe493">
              Herr talman! Detta är en speciell dag för mig och för mina partikamrater.
              Det är i dag 25 år sedan Miljöpartiet först kom in i riksdagen.
              Vi kom in mycket på grund av ett missnöje hos befolkningen med
              hur politiken möter de utmaningar vi står inför när det gäller
              till exempel klimat, rättvisa och jämställdhet.
            </seg>
            <seg n="c30fc42a">
              Mycket har hänt här i landet sedan dess. På en del områden rör
              sig Sverige i rätt riktning. Vi har öppnat våra gränser för människor
              och idéer från andra delar av världen – människor som har kommit
              till oss på flykt, för jobb eller av kärlek. De har fört med sig
              nya språk, kulturer och tankar som har gjort Sverige till ett
              mer spännande land och som hjälper oss att möta de utmaningar
              vi står inför.
            </seg>
            <seg n="035c3faf">
              På andra områden går utvecklingen åt fel håll. Jag har tidigare
              lyft upp jämställdheten. Klimatförändringarna börjar nu sätta
              sina tydliga spår till och med i Sveriges geografi. Skånes stränder
              försvinner ut i ett stigande hav. Sveriges högsta berg, Kebnekaise,
              blir allt lägre när isen på toppen smälter. Vi drabbas av fler
              översvämningar, stormar och andra extrema väderhändelser på grund
              av ett förändrat klimat. Denna utveckling kan, och måste, vi stoppa.
            </seg>
            <seg n="7442a270">
              Regeringen Reinfeldt har nu styrt Sverige i 2 537 dagar. Regeringens
              bärande idé var redan från dag ett att sänkta skatter skulle leda
              till fler jobb. Men efter alla dessa dagar och år är facit tydligt.
              Arbetslösheten har ökat. Många saknar jobb och står nu utan både
              a-kassa och sjukförsäkring. Skolor och sjukhus, kollektivtrafik
              och äldrevård, förskolor och bostäder – allt lider av brist på
              investeringar och brist på satsningar som rustar Sverige inför
              framtiden.
            </seg>
            <seg n="052b2cb3">
              Regeringen Reinfeldts politik leder till att vår skuld till de
              kommande generationerna växer. Det är särskilt tydligt på två
              områden: klimatet och skolan. Anders Borg vill spendera 24 miljarder
              kronor i årets budget. Två tredjedelar av de pengarna vill han
              lägga på skattesänkningar, framför allt ett femte jobbskatteavdrag.
              Han föreslår också en särskild skattesänkning riktad till dem
              med högst inkomster i vårt land. Det gäller alltså inte dem som
              har de lägsta, utan dem som har de högsta inkomsterna! Detta ökar
              självfallet klyftorna i Sverige, men det är också ett slag mot
              jämställdheten när klyftan mellan mäns och kvinnors inkomster
              ökar stadigt med regeringens politik.
            </seg>
            <seg n="5bfcb889">
              Men Anders Borg står alltmer ensam med sin entusiasm för detta
              förslag. När vi frågade svenska folket i somras visade det sig
              att bara 6 procent av svenskarna prioriterade ett femte jobbskatteavdrag.
              Resten ville hellre se satsningar på skolan, på klimatet eller
              på en järnväg som fungerar.
            </seg>
            <seg n="0cc3c7c6">
              Arbetslösheten i Sverige är nu högre än i jämförbara länder i
              Europa trots att regeringen har prövat med ett första, ett andra,
              ett tredje och ett fjärde jobbskatteavdrag och nu planerar för
              ett femte. Om diagnosen är felställd hjälper det inte att skriva
              ut samma recept om och om igen. Regeringen tror fortfarande att
              arbetslösheten beror på att folk inte vill jobba. Detta bygger
              på en djup misstro mot svenska folket. Vi säger att detta är fel
              analys. Problemet med arbetslösheten är att företagen inte kan
              och vill anställa. Arbetsgivare vågar inte anställa en till. Därför
              är ytterligare ett jobbskatteavdrag fel lösning. Det som behövs
              är i stället satsningar som gör att arbetsgivare vågar anställa.
            </seg>
            <seg n="d754c866">
              Miljöpartiet säger tydligt nej till ytterligare ett jobbskatteavdrag.
              Det kan inte vara rätt prioritering i dagens läge. Vi vill i stället
              att statens pengar ska användas till investeringar för framtiden
              och till satsningar på klimatet, skolan och företagen. Det skapar
              jobb och bygger Sverige starkt inför framtiden. Det är en politik
              som tar ansvar i stället för att skicka notan till kommande generationer.
            </seg>
            <seg n="1dd71654">
              Herr talman! Om några dagar inleds här i Helsingfors ett viktigt
              möte med FN:s klimatpanel IPCC. Då kommer vi alla att få höra
              vad den samlade vetenskapen har att säga om klimatförändringarna.
              Regeringen Reinfeldt har all anledning att lyssna på budskapet.
              Klimatet förändras nu snabbare än någonsin, och varken natur eller
              människor hinner anpassa sig. Ekosystem och samhällen hotas av
              allvarliga följder som också hotar vår framtida ekonomi.
            </seg>
            <seg n="764ad34e">
              Men av detta märks knappt ett spår i regeringens budget. Det
              syns inte det här året heller. Finansminister Anders Borg har
              inte nämnt klimatproblemen med ett ord i någon budgetdebatt sedan
              2008. Inte heller här i dag får vi höra finansministerns analys
              av klimatutvecklingen. Det tycks vara en icke-fråga.
            </seg>
            <seg n="545eb9b4">
              Nu ser vi resultatet. Regeringen har under de senaste veckorna
              gjort över 50 budgetutspel med löften om miljarder och miljoner
              till alla möjliga ändamål. Men ingen gång har det handlat om krafttag
              för att möta klimathoten. De åtgärder regeringen nu kommer med
              i sin budget skulle ge minskningar av de svenska utsläppen med
              4 promille. Det blir pinsamt att ta emot FN:s klimatpanel med
              detta budskap, Anders Borg.
            </seg>
            <seg n="bdec72ae">
              Anders Borg och regeringen har inte pekat ut någon tydlig väg
              för hur transportsystemen ska moderniseras och klimatanpassas.
              Trots att bensin- och dieselpriserna fortsätter att stiga saknas
              det en politik för hur förnybara bränslen ska kunna ta över och
              för en effektivare bilpark.
            </seg>
            <seg n="b89db3c7">
              Miljöpartiet vill gå en annan väg. Vi satsar över 1 miljard varje
              år på att skydda samhället mot översvämningar i spåren av ett
              ändrat klimat. Vi föreslår 28 miljarder under de kommande fyra
              åren i ökade anslag för att modernisera järnväg och kollektivtrafik.
              Vi kommer att satsa på ökad produktion av de förnybara drivmedel
              vi behöver för att driva våra bilar och lastbilar. Vi föreslår
              en rejäl satsning på att rusta och energieffektivisera bostäderna
              i miljonprogramsområdena med hjälp av ett klimatsmart ROT-avdrag.
              Det är så man möter ett förändrat klimat, Anders Borg. Men det
              är också så man gör satsningar som ger jobb och nya företagsmöjligheter
              i Sverige.
            </seg>
            <seg n="930264e2">
              Herr talman! En annan viktig framtidsinvestering är att skapa
              en bra skola. Regeringens reformer har, som ni känner till, varit
              oräkneliga under de sju åren den har suttit vid makten. Men reformivern
              har inte lyckats ge barn och elever det de behöver mest av allt:
              kvalitet i undervisningen och mer tid med sina lärare. När en
              elev får tid med en kunnig och engagerad pedagog kan man klara
              kunskapsmålen; det visar tydlig forskning. När eleven inte får
              det riskerar han eller hon i stället att tidigt halka efter, och
              skolans mål blir till slut omöjliga att nå. För att se till att
              fler av våra bästa krafter i samhället söker sig till lärargärningen
              investerar Miljöpartiet 5 miljarder i höjda lärarlöner i vår kommande
              budget.
            </seg>
            <seg n="894f3730">
              Vi vill ha en läsa-skriva-räkna-garanti för de lägsta årskurserna
              och rätt för lärare att fatta beslut om stöd för att säkerställa
              att eleverna får det de behöver i rätt tid.
            </seg>
            <seg n="a32e6489">
              Vi vill att lärares tid för att förbereda sina lektioner och
              för att möta eleverna ska fördubblas jämfört med i dag. Det kräver
              minskad byråkrati och mer personal i skolan, men det ger lärare
              möjlighet att vara just lärare.
            </seg>
            <seg n="07b514bb">
              Herr talman! Regeringen tycker om att prata om hur viktigt det
              är att skapa jobb, men trots det visar man en förvånande brist
              på förståelse för hur arbetsmarknaden fungerar och för företagens
              villkor.
            </seg>
            <seg n="07ee015b">
              Det finns i dag en tydlig riksdagsmajoritet för att minska företagens
              kostnader och risker genom att ta bort sjuklönen. Men trots den
              majoriteten och trots att många företagare efterfrågar det lyckas
              inte regeringen presentera någon lösning. Företagarna säger att
              sjuklöneansvaret är ett stort hinder för att anställa och att
              tusentals nya jobb skulle kunna skapas, men regeringen kommer
              inte med några förslag på skarpa förändringar som på allvar kan
              minska företagens risker och kostnader. Det är inte att ta ansvar
              för jobben.
            </seg>
            <seg n="91abba89">
              Långtidsarbetslösheten bland de unga har stigit kraftigt under
              regeringens tid vid makten. Men det är inte ett generellt problem
              för alla unga att få jobb. I stället har olika grupper av unga
              olika typer av problem. Det måste man se för att kunna möta den
              problematiken på allvar. Så länge regeringen blundar för att även
              unga människor är individer med olika problem som kräver individuella
              lösningar kommer ungas långtidsarbetslöshet och utslagning från
              arbetsmarknaden att fortsätta.
            </seg>
            <seg n="c3c4e4e0">
              Miljöpartiet vill i stället satsa på skräddarsydda lösningar
              för att hitta jobb eller utbildning åt varje ung person. Vi vill
              slopa sjuklöneansvaret helt för småföretagen, både den första
              och den andra sjuklöneveckan, och vi vill satsa på utbildningsplatser,
              praktik och yrkesintroduktion för unga. Det är att satsa på kommande
              generationer i stället för att ge någon extra hundralapp i skattesänkningar
              till dem som redan har ett jobb.
            </seg>
            <seg n="9cbcd48a">
              Herr talman! Anders Borg är finansminister i en svag minoritetsregering.
              Vi ser att Sverige behöver en ny regering som har kraft och idéer
              för att på allvar möta framtidsutmaningarna. Det är bara då som
              vi om 25 år, när Miljöpartiet fyller 50 år i riksdagen, kommer
              att kunna se tillbaka och säga: Vi tog vårt ansvar, vi investerade
              och vi byggde Sverige tryggt och starkt.
            </seg>
          </u>
          <note type="speaker" n="28e7ffe8">
            Anf. 57 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-11" n="95c9fa84">
            <seg n="f9b39bd2">
              Herr talman! Den 29 maj presenterade Eurostat statistik för CO2-utsläppen.
              Där får vi statistik för 27 av EU:s länder. Där redovisas hur
              CO2-utsläppen har utvecklats under det senaste året. I Sverige
              har CO2-utsläppen minskat med 10 procent. Det är fem gånger så
              mycket som genomsnittet för EU. Är det ett tecken på att Sverige
              tar ledningen i klimatfrågan därför att regeringen gör rätt saker?
              Eller hur ska vi förstå den informationen, Per Bolund? Kan det
              vara så att vi har tagit bort de undantag med återbetalning av
              dieselskatt till jordbruket som Per Bolund införde? Kan det vara
              så att vi har breddat skattebelastningen för CO2-skatten? Kan
              det vara så att vi har gjort breda investeringar för att underlätta?
            </seg>
            <seg n="70cbf2bf">
              Jag tycker att det är ärligt av Per Bolund att han kommer in
              på klimatfrågan. Det för mig osökt till bensinskatten, lastbilsskatten
              och energiskatterna. Det här är en nyckelfråga i svensk demokrati
              i den meningen att om man tänker gå till val på en skattechock
              och vet att många väljare är skeptiska till det ska man väl gemensamt
              ge besked om det så att man ärligt kan se väljarna i ögonen och
              berätta vad man står för, och då ska man väl förhandla om det
              innan budgeten läggs fram och före valet. Tänker ni förhandla
              med Socialdemokraterna? Blir det en 1 krona, 2 kronor, 3 kronor,
              eller var stannar budgivningen? Hur mycket ska bensinskatten höjas?
              Hur mycket ska landsbygden betala för Per Bolunds politik?
            </seg>
          </u>
          <note type="speaker" n="28b1d453">
            Anf. 58 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-3" n="ff89e5ab">
            <seg n="b4b9c487">
              Herr talman! Det är kul att man kan provocera Anders Borg att
              diskutera klimatet. Det var på tiden att finansministern tar klimatordet
              i sin mun.
            </seg>
            <seg n="d47a62f4">
              Finansministern lyfte ut ett enskilt år och stoltserar med att
              man har lyckats sänka utsläppen då, men han glömmer bort att säga
              att året innan var det inte alls samma historia. Då var det snarare
              en ökning av utsläppen från Sverige. Det visar att regeringen
              inte har någon sammanhållen, fungerande klimatpolitik, utan det
              går lite upp och ned beroende på om vädret är varmt eller kallt.
              Det tycker jag inte är så mycket för finansministern att vara
              stolt över.
            </seg>
            <seg n="359856fc">
              Det är också intressant att höra finansministern kritisera de
              förslag som vi kommer med när det gäller att på allvar ställa
              om samhället mot ett minskat fossilbränsleberoende och minskade
              utsläpp. De förslag som vi lägger fram stämmer i mycket stor utsträckning
              överens med Klimatberedningens, som den här regeringen tillsatte.
              Där står alla partier, inklusive Moderaterna, bakom den nivå på
              koldioxidskattehöjning som finansministern nu anklagar oss för
              och säger att det vore ett dråpslag för landsbygden. Vad var det
              som gjorde att ni ställde er bakom den nivån i Klimatberedningen
              och tyckte att det var en rimlig nivå för att minska klimatförändringen?
            </seg>
            <seg n="e7a3771c">
              Vi vågar blicka långt in i framtiden. Om man gör det ser man
              att den stora utmaningen för landsbygden är ett stort fossilberoende.
              Vi vet att oljan mer och mer blir en begränsad resurs som gör
              att priserna på fossila bränslen kommer att öka. Med den politik
              som regeringen för, där vi kommer att fortsätta att sitta kvar
              i stort fossilberoende framöver, kommer landsbygden att drabbas
              hårdast.
            </seg>
            <seg n="2b82dc6c">
              Vi vet också att klimatförändringen kommer att slå hårt mot landsbygden
              i form av mer torka, fler svåra skogsbränder och fler svåra stormar
              som stormen Gudrun som slog ut en stor del av skogsbruket i Småland
              till exempel. Jag tror inte att det är någonting som svenska folket
              och de människor som kommer att bosätta sig på landsbygden i framtiden
              kommer att vara glada över, utan de förväntar sig en regering
              som tar ansvar för klimatet och som minskar den sårbarhet som
              vi har i dag. Och den regeringen har vi tyvärr inte på plats i
              dag.
            </seg>
          </u>
          <note type="speaker" n="56d7b3ca">
            Anf. 59 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-12" n="95c9fa84">
            <seg n="05dddfaa">
              Herr talman! Medan Per Bolund blickar in i framtiden ska vi andra
              leva i vår egen vardag. Då är det viktigt hur det går med hushållsekonomin.
              Det är någonting som vanliga människor vill veta. Här har vi partier
              som söker regeringsmakten, och då vill de inte höra vad man blickar
              ut över i framtiden. De vill höra hur det blir med plånboksfrågorna
              och hur ekonomin fungerar för vanliga människor.
            </seg>
            <seg n="89c780cc">
              Jag ska ge ett löfte här. Per Bolund frågade om jag ville fortsätta
              att diskutera de här frågorna. Jag lovar Miljöpartiet och Socialdemokraterna
              att jag ska nämna bensinskatten i varje debatt jag deltar i fram
              till valdagen.
            </seg>
            <seg n="d751070a">
              Jag tycker att det är mycket problematiskt att man söker ett
              väljarmandat för en politik som man inte är beredd att tala öppet
              om inför väljarna. Gå till val på att höja bensinskatten tillsammans
              med Miljöpartiet, men berätta då det för väljarna så att alla
              människor i Katrineholm, Eskilstuna, Luleå och var vi än är i
              landet vet att om man låter Per Bolund ta hand om skatterna blir
              det en skattechock för vanligt folk! Då höjs bensinskatten. Då
              får man ställa bilen. Då kan man inte längre pendla till arbetet.
              Det är vad Socialdemokraterna ska berätta för väljarna, annars
              uppfyller man inte de krav vi har för att driva en valrörelse.
            </seg>
          </u>
          <note type="speaker" n="cb26a2b2">
            Anf. 60 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-4" n="ff89e5ab">
            <seg n="81e5c40b">
              Herr talman! Det är intressant att höra Anders Borgs retorik.
              Det är också intressant att han inte tycker att väljarna ska kunna
              göra ett klokt val mellan olika alternativ i politiken. Jag tror
              att väljarna uppskattar att det finns ett tydligt grönt alternativ
              i svensk politik som i sin budget tydligt lyfter fram vad som
              är nödvändigt för att vi ska få ett hållbart klimat och som ser
              till att vi fasar ut de fossila bränslena och gör att vi kan producera
              bränslen i Sverige i stället genom att till exempel använda vår
              biomassa. Jag tror att det är ett budskap som många väljare vill
              ha och känner sig lockade av.
            </seg>
            <seg n="65b38f20">
              Sedan får vi se hur väljarna lägger sin röst och vilka partier
              som kan bilda majoritet efter nästa val. Jag tycker att det är
              en mycket märklig syn på demokrati att ett år före valet kräva
              besked om hur väljarna ska rösta och vad det kommer att leda till.
            </seg>
            <seg n="629b5332">
              Jag tycker också att Anders Borg har en mycket märklig syn på
              detta med effektivitet. Han pratar mycket om effektivitet. Men
              när det gäller att använda de styrmedel som vi vet är mest effektiva
              för att minska vår klimatpåverkan ryggar Anders Borg tillbaka
              och vågar inte använda dem. Det är väl framför allt av populistiska
              skäl och för att han är rädd för att det ska få negativa konsekvenser
              i glesbygden.
            </seg>
            <seg n="110e909a">
              Vi tror att det finns en stor uppskattning av att man vågar komma
              med de åtgärder som vi vet är nödvändiga och som forskningen pekar
              på för att möta klimatutmaningen, och regeringen vågar tyvärr
              inte närma sig de lösningarna.
            </seg>
          </u>
          <note type="speaker" n="09c56a9b">
            Anf. 61 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-2" n="cbd66109">
            <seg n="2e6caa9d">
              Herr talman! Ni planerar ett utskottsinitiativ, som det kallas,
              för att stoppa lägre skatter för fyra fem miljoner svenskar. Det
              sker genom ett agerande som underförstått är anpassat till Sverigedemokraternas
              politik. Enligt tidningen Dagens Industri i dag och ditt svar
              tidigare i dag till TT, Per Bolund, planerar du, Magdalena Andersson,
              Fredrik Olovsson och Ulla Andersson att skräddarsy initiativet
              till Sverigedemokraternas skattepolitiska upplägg genom att dela
              upp ert initiativ i två hemställanspunkter. Det låter lite tekniskt,
              men det är en anpassning.
            </seg>
            <seg n="e885fc81">
              Ni tre oppositionspartier är ofta oense om mycket, men i den
              här frågan är ni ense om att agera samstämt med Sverigedemokraterna.
              Jag trodde faktiskt aldrig att jag skulle uppleva att de rumsrena
              partierna i riksdagen skulle lägga sig till rätta så att det passar
              Sverigedemokraterna, allra minst Miljöpartiet. I praktiken spelar
              du och Miljöpartiet nu under täcket med Sverigedemokraterna. Ert
              förslag om tudelat utskottsinitiativ är samstämt med Sverigedemokraternas
              politik, även om det inte är avstämt med Sverigedemokraterna.
            </seg>
            <seg n="0223efde">
              Ni tre partier flyttar nu enligt min mening anständighetens gräns
              i Sveriges riksdag. Ni gör ett anpassligt agerande till Sverigedemokraterna
              mer rumsrent. Hur känns det, Per Bolund, att agera på ett sätt
              som gynnar legitimiteten hos ett parti som har sina rötter i främlingsfientlighet
              och nazism?
            </seg>
          </u>
          <note type="speaker" n="f91b8020">
            Anf. 62 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-5" n="ff89e5ab">
            <seg n="65390c61">
              Herr talman! Det var en lång rad av nonsens som Carl B Hamilton
              kom med, när man minns att nio av tio beslut som regeringen får
              igenom här i riksdagen, där det finns kontroverser, får man igenom
              tillsammans med Sverigedemokraterna. Vem är det som har störst
              skuld när det gäller att legitimera Sverigedemokraterna som politisk
              kraft? Det tycker jag att Carl B Hamilton ska fundera över.
            </seg>
            <seg n="63041828">
              Jag kan också notera att regeringen nu vågar lägga fram jobbskatteavdraget,
              därför att man förlitar sig på Sverigedemokraternas röst i den
              frågan. Man kan lika gärna säga att Carl B Hamilton och hans vänner
              legitimerar och använder sig av Sverigedemokraterna i riksdagen
              för att få igenom sin politik.
            </seg>
            <seg n="9efe8c59">
              Jag tycker att det stora bekymmer som vi har att möta i dag i
              Sverige är att vi har en regering som faktiskt är den första regeringen
              sedan lotteririksdagen på 1970-talet som inte bemödar sig om att
              skaffa en majoritet i Sveriges riksdag för sin politik. Det är
              första gången på 40 år som vi har en regering som inte ens bemödar
              sig om att lyfta luren och ringa till oppositionen för att försöka
              få en majoritet bakom sina förslag. Det är klart att det ibland
              leder till att man inte får en majoritet bakom de reformer man
              lägger fram förslag om. Det får väl Carl B Hamilton inse. Jag
              tror att du har varit med tillräckligt mycket i politiken för
              att förstå att det är så det går till.
            </seg>
            <seg n="fc28c703">
              Om ni hade ansträngt er för att försöka få en majoritet, som
              alla tidigare regeringar under 40 år har gjort, skulle ni inte
              stå i den här situationen. Det som är uppenbart för dem som sätter
              sig in i de här frågorna är att det är regeringens ointresse av
              att förankra sin politik som spelar Sverigedemokraterna i händerna,
              som gör att de blir en faktor som får påverka svensk politik.
              Det tycker jag är djupt tragiskt. Där har regeringen ett stort
              ansvar som man tyvärr inte har tagit. Det bekymrar mig för framtiden.
              Det måste jag säga.
            </seg>
          </u>
          <note type="speaker" n="519240ad">
            Anf. 63 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-3" n="cbd66109">
            <seg n="ee43d4d8">
              Herr talman! Om budgetreglerna ska följas ska varje parti lägga
              fram en helhet. Det ni nu gör är att ni splittrar upp budgetprocessen,
              ni backar den ett steg, och ni gör detta med en anpassning till
              Sverigedemokraterna. Hade ni velat hålla fast vid den praxis som
              har funnits i 15 år hade ni haft heltäckande egna alternativ,
              men det har ni inte. Ni bryter upp, ni backar, och ni backar därför
              att ni kan göra det eller därför att det lockar er att göra det
              tillsammans med Sverigedemokraterna.
            </seg>
            <seg n="be8d7dba">
              En del är jobbskatteavdraget, en annan del är höjd brytpunkt.
              Då blir det i praktiken skräddarsytt för att passa Sverigedemokraterna.
              Då agerar Miljöpartiet och övriga rödgröna partier så att Sverigedemokraterna
              blir mer legitimt och att deras värderingar blir mer accepterade.
              Det blir konsekvensen av ditt och Miljöpartiets agerande. Jag
              trodde aldrig att Miljöpartiet skulle låna sig till en sådan politik.
              Jag tycker att det är vämjeligt, herr talman.
            </seg>
          </u>
          <note type="speaker" n="064c3c55">
            Anf. 64 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-6" n="ff89e5ab">
            <seg n="bdb24d87">
              Herr talman! Carl B Hamilton är ju representant för en svag minoritetsregering
              som inte ens orkar med att skaffa sig en majoritet i riksdagen
              bakom sin politik. Då skapar man den typ av situation som vi nu
              har i Sveriges riksdag, där Sverigedemokraterna kan välja och
              vraka mellan olika förslag som kommer från regeringen och där
              man i nio fall av tio ställer sig bakom regeringens politik. Det
              är mycket på grund av Sverigedemokraterna som ni har lyckats genomföra
              många av era reformer.
            </seg>
            <seg n="0c5c6b78">
              Problemet i grunden är att vi har en regering som till skillnad
              från den tidigare socialdemokratiska inte ser till att förankra
              sin politik, som inte ser till att det finns en majoritet i riksdagen
              bakom. Det kan inte Carl B Hamilton blunda för. Förra mandatperioden
              hade ni majoritet. Då var det inte något problem att få igenom
              budgeten, men nu när ni har hamnat i minoritetsställning har ni
              inte klarat av att göra analysen. Ni har inte orkat med att se
              till att ni också får en majoritetsförankring i Sveriges riksdag
              bakom era förslag. Det tycker jag är ett klart underbetyg till
              den här regeringen och dess förmåga att styra landet. Ett resultat
              blir då att Sverigedemokraterna också får ett ökat inflytande.
              Där har regeringen en stor skuld.
            </seg>
          </u>
          <note type="speaker" n="dba46cf9">
            Anf. 65 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-2" n="381ba6aa">
            <seg n="e3aaec26">
              Herr talman! Konsumentupplysning brukar vara ganska intressant,
              Per Bolund. Man kräver ju upplysning om allt i dag. Allt man stoppar
              i sig vill man kunna titta på innehållsförteckningen för att se
              vad det innehåller. Kemikalier vill man ha koll på, så att man
              vet vad man använder. Det gäller djurhållning och så vidare. Man
              vill liksom vara noggrann med att det ska fungera. Men inom politikens
              område verkar det som om konsumentupplysningen helt plötsligt
              inte gäller. Skulle man föra fram ert alternativ, Per Bolund,
              Miljöpartiet, Socialdemokraterna och i det här fallet även Vänsterpartiet,
              till Konsumentverket för prövning är det klart att vi skulle få
              en fällande dom direkt.
            </seg>
            <seg n="8c45f539">
              Det var inte det jag skulle fråga om utan lite mer om koldioxid
              och växthusgaser. Sverige har ju från 2006, då vi släppte ut ungefär
              65,7 miljoner ton växthusgaser, gått till att utsläppen 2011 hade
              sjunkit så att vi var nere på 61,4 miljoner ton växthusgaser.
              Det här är du familjär med. Vi tar oss sakta men säkert nedåt.
              Det finns olika åtgärder för att komma vidare, men jag har en
              liten fundering här.
            </seg>
            <seg n="240cdbd3">
              Tittar man på koldioxiden som helhet ligger vi i Sverige på ungefär
              50 miljoner ton i utsläpp. Men 2004, 2005 och 2006, när ni stödde
              den socialdemokratiska regeringen och förhandlade med den, var
              det genom ett företag som har figurerat ett tag, Vattenfall, som
              ni drog på er utsläpp av koldioxid med 70 miljoner ton. På ett
              bräde ökade ni koldioxidutsläppen för Vattenfall med 70 miljoner
              ton.
            </seg>
            <seg n="60a95a76">
              Ni var ansvariga för köpen av kolkraftverk i Tyskland. Det var
              inte i Sverige de utsläppen uppstod, men ni var med och drog på
              er 70 miljoner ton koldioxidutsläpp i Tyskland. Det var i ett
              annat land i och för sig. Det kan vara bra miljöpolitik, jag vet
              inte hur ni resonerar, att skicka i väg problemen till miljöpartister
              i Tyskland. Det står i Vattenfalls årsredovisning 2012. Hur kan
              ni skapa en sådan situation att ni släpper ut mer i ett annat
              land än hela Sveriges totala utsläpp av koldioxid?
            </seg>
          </u>
          <note type="speaker" n="4b55c08d">
            Anf. 66 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-7" n="ff89e5ab">
            <seg n="81f240fc">
              Herr talman! Ibland är minnet kort. Anders Sellström kanske inte
              kommer ihåg hur det såg ut den förrförra mandatperioden. Det var
              så att vi hade en socialdemokratisk regering som hade ett samarbete
              om delar av politiken med Miljöpartiet och Vänsterpartiet. Däremot
              hade vi inte något samarbete om det statliga ägandet och de bolagen.
              Inte heller om energipolitiken hade vi ett samarbete där Miljöpartiet
              var inblandat. Inom energipolitiken var det vid det tillfället
              ett samarbete mellan Socialdemokraterna, Vänstern och Centerpartiet.
            </seg>
            <seg n="4218e5dd">
              Miljöpartiet var djupt kritiskt. Jag kan inte minnas att jag
              hörde Kristdemokraternas röst särskilt starkt i den debatt som
              fördes om Vattenfalls expansion, men Miljöpartiet hade en väldigt
              tydlig röst i den debatten. Vi kritiserade det förslaget sönder
              och samman. Vi KU-anmälde den ansvarige ministern, och Björn Rosengren
              fick till och med en prick för den här frågan i KU, just för att
              vi var så djupt kritiska till den inriktningen. Hade vi suttit
              i regeringen hade vi självklart motarbetat det här på alla sätt
              och vis.
            </seg>
            <seg n="2651fd7d">
              Sedan kom en ny regering. Då är det intressant att följa vad
              som hände efter att man hade börjat den här expansionen. Med den
              regering som Anders Sellström stöder har expansionen fortsatt.
              Man har investerat ännu mer i djupt fossilberoende el- och värmeproduktion.
              Man har köpt Nuon, som ju var mer fossilberoende än vad Vattenfall
              var vid det tillfället och ökade utsläppen betydligt mer än man
              hade redan innan.
            </seg>
            <seg n="5942252c">
              Det är modigt av Anders Sellström att gå in i den här debatten.
              Men när man först står passiv och inte för en diskussion när det
              här beslutet tas av den förra regeringen och sedan ytterligare
              spär på det genom att gå in aktivt som en del av regeringen, ni
              har ju tagit ett kollektivt beslut på regeringsmötena om att köpa
              det här, är det väldigt märkligt att komma här och ifrågasätta
              Miljöpartiets hållning i den här frågan.
            </seg>
            <seg n="bd3cf812">
              Vi har varit väldigt tydliga: Vi tycker att Vattenfall inte ska
              investera i fossila bränslen. Vi tycker att man ska investera
              i ett hundra procent förnybart energisystem. Det är en väldigt
              tydlig politik från vår sida.
            </seg>
          </u>
          <note type="speaker" n="12b30382">
            Anf. 67 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-3" n="381ba6aa">
            <seg n="188190f6">
              Herr talman! Det här är i och för sig mycket märkligt, för under
              de fyra år då ni styrde tillsammans med Socialdemokraterna hade
              ni folk inne i Regeringskansliet från Miljöpartiets håll. Ni hade
              ju koll på de här frågorna.
            </seg>
            <seg n="28301b8a">
              Budget lades fram, som man gör i riksdagen. Man lägger fram en
              budget. Och den var förankrad från punkt till punkt av Miljöpartiet
              och Vänsterpartiet. Det var ju inget prat om det. Ni hade när
              som helst kunnat lägga in ett veto mot budgeten och sagt: Vi ställer
              inte upp på det här. Köper ni kolkraftverk i Tyskland ställer
              vi över huvud taget inte upp. När som helst, vilket år som helst,
              vilken stund som helst hade ni kunnat göra det. Ni hade folk i
              Regeringskansliet som hade koll, men ni gjorde inte det.
            </seg>
            <seg n="b86d6b8a">
              Mer än Sveriges totala utsläpp av koldioxid förorsakade ni i
              Tyskland. Är det Miljöpartiets politik à la 2013? Det är en fruktansvärd
              effekt av den praktiska politiken från Miljöpartiets sida. Den
              kommer du aldrig undan, Per Bolund. Den ska jag jaga dig med hela
              tiden.
            </seg>
          </u>
          <note type="speaker" n="7f8f489d">
            Anf. 68 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-8" n="ff89e5ab">
            <seg n="1d4da2ef">
              Herr talman! Tack, Sellström, det ser jag verkligen fram emot.
              Den här debatten tar jag gärna framöver också.
            </seg>
            <seg n="63ff26ca">
              Det som framgår tydligt, om man ser tillbaka, är att Miljöpartiet
              hade ett tydligt avgränsat samarbete. Vissa frågor samarbetade
              vi om, och vissa frågor samarbetade vi inte om. Ägarfrågorna och
              hur de statliga bolagen styrs var en sådan fråga som vi inte samarbetade
              om. Det gjorde att det ibland fattades en del felaktiga beslut
              som vi inte ställde oss bakom utan där vi i stället hårt kritiserade,
              KU-anmälde och fällde en socialdemokratisk minister som var ansvarig
              för frågorna.
            </seg>
            <seg n="b811c007">
              Däremot är det svårt att förstå hur Anders Sellström kan ta sig
              ton i dessa frågor när han som en del av regeringen, som ansvarig
              också för ägarpolitiken, har gått vidare med politiken och gått
              med på att göra ett katastrofalt köp som både ekonomiskt och miljömässigt
              var fullständigt urdåligt. Det handlade om att köpa Nuon, som
              är ytterligare en fördjupning av Vattenfalls utsläpp av fossilberoende
              ämnen.
            </seg>
            <seg n="847ea1ab">
              Att Anders Sellström kastar sten i glashus är en sak, men att
              försöka dra med sig Miljöpartiet i den sysselsättningen kommer
              han inte att lyckas med.
            </seg>
          </u>
          <note type="speaker" n="4cc3c13f">
            Anf. 69 CARL B HAMILTON (FP):
          </note>
          <u who="carl_b_hamilton_f30000" xml:id="i-6d30abeaaeb7574e-4" n="cbd66109">
            <seg n="2397f0e0">
              Herr talman! När man lyssnar till oppositionen kan man få för
              sig att klyftorna ökar i Sverige och att välfärden håller på att
              utarmas av skattesänkningar. Men så är det inte. Oppositionen
              luras med sanningen.
            </seg>
            <seg n="aa5888a1">
              Låt mig börja med klyftorna. Ja, klyftorna i Sverige har ökat,
              men det var för länge sedan och under den socialdemokratiska tiden
              1995–2006. Sedan dess, i modern tid under alliansregeringen, har
              inkomstskillnaderna tvärtom förblivit oförändrade. En forskare
              vid det oberoende Finanspolitiska rådet konstaterade nyligen:
              Det är en förbluffande konstant inkomstfördelning i Sverige. Han
              sade vidare att det har rått anmärkningsvärt gynnsamma fördelningseffekter
              under alliansregeringens tid. Det finns ingen grund i data eller
              analyser för Socialdemokraterna att gång på gång påstå att klyftorna
              ökar.
            </seg>
            <seg n="c999de8f">
              Stefan Löfven, Socialdemokraternas ledare, påstod i lördagens
              Dagens Nyheter – två gånger dessutom – att klyftorna ökar i Sverige.
              Men ett grundlöst påstående blir inte sannare för att det upprepas.
              Löfven är många år efter sin tid. Att klyftorna ökade gällde på
              den gamla tiden när Socialdemokraterna regerade och landet revs
              itu av ökade klyftor. Allianspolitiken – däremot – har hållit
              ihop landet sedan 2006. Alla inkluderas i Alliansens Sverige.
            </seg>
            <seg n="5e11ecbd">
              Låt mig gå vidare till skatterna . Utarmas välfärden av regeringens
              sänkta skatter? Nej, det är framför allt den ekonomiska tillväxten
              och tillväxten i skattebasen – bnp – som avgör hur stora skatteintäkterna
              blir.
            </seg>
            <seg n="63080e30">
              Skatteintäkterna är i dag ca 50 miljarder högre än 2006 därför
              att tillväxten har varit hygglig. Utgifterna för vård, skola och
              omsorg är i dag drygt 100 miljarder kronor högre än 2006 . Detta
              tal är rensat för inflation – alltså inte uppblåst av inflationen,
              märk väl. Antalet anställda i välfärden har ökat med ca 20 000
              personer. De offentliga utgifterna är i dag och kommer att bli
              under kommande år ca 50 procent av bruttonationalprodukten .
            </seg>
            <seg n="4acbb8a4">
              Dessa enkla fakta visar att det är bisarrt att påstå att regeringens
              politik skulle ha som resultat att utarma den offentliga sektorn
              eller välfärden.
            </seg>
            <seg n="4616529d">
              I själva verket, herr talman, är en god ekonomisk politik det
              enda som kan trygga framtidens finansiering av offentlig service
              och till exempel pensionerna. Det är inte högre skattesatser som
              säkrar välfärden, och det är inte ändrade regler för pensionssystemet
              som tryggar pensionerna eller jobben. Det är i stället en god
              ekonomisk tillväxt – skattebaserna.
            </seg>
            <seg n="7b42b8f1">
              Om du vill ha bra välfärd och bra pension ska du rösta på partier
              som levererar en god ekonomisk tillväxt. Rösta inte på partier
              som rabblar upp långa listor på nya utgifter och utbetalningar
              och som inte tycks förstå att det är arbete och företagsamhet
              som skapar de nödvändiga resurserna.
            </seg>
            <seg n="9249ff09">
              Men, herr talman, det krävs också ökade kunskaper i Sverige.
              Alla får med denna budget tillgång till en bättre skola med skickliga
              lärare. Det blir avgörande för Sveriges framtid. Regeringen satsar
              i denna budget bland annat på högre lärarlöner. Det ska göra läraryrket
              mer attraktivt och särskilt belöna skickliga lärare. Det skapas
              därför ca 17 000 nya lärartjänster som hyggligt avlönade förstelärare
              och lektorer med 5 000 respektive 10 000 kronor mer i månadslön.
              De flesta av dessa lärare finns förhoppningsvis på plats i sina
              nya tjänster redan hösten 2014.
            </seg>
            <seg n="ab869b8a">
              Det som särskilt gläder mig är därtill en kraftfull ökning av
              undervisningstiden i matematik. Jag höll på att säga att det är
              särskilt välkommet för oppositionen. Undervisningstiden ökar med
              25 procent de närmaste åren, och det blir ett fjärde utbildningsår
              på gymnasieingenjörsutbildningen. Detta bör bana väg för att fler
              studenter efter gymnasiet sysslar med teknik och naturvetenskap,
              vare sig det är i arbetslivet eller på högskolan.
            </seg>
          </u>
          <note type="speaker" n="5b4e9d51">
            Anf. 70 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-13" n="011a8b41">
            <seg n="1aa0bbf0">
              Herr talman! Ska vi tro på Carl B Hamilton är läget i landet
              mycket gott och intet mycket mer kan göras. Riktigt så är det
              inte i verkligheten.
            </seg>
            <seg n="3a6e90c6">
              Låt mig ge ett exempel. Sju år i rad har kunskapsresultaten i
              svensk skola försämrats. För varje år har andelen elever i grundskolan
              som inte når behörighet till gymnasieskolan sjunkit. Såväl OECD
              som Skolverket har larmat om hur likvärdigheten i svensk skola
              blir allt sämre. Andelen elever som går i skolor där mer än en
              femtedel inte klarar grundskolan har fördubblats på sju år. Andelen
              elever som väljer yrkesprogram till gymnasiet, de yrkesutbildningar
              som ni ville återupprätta, har sjunkit med en fjärdedel på grund
              av era insatser. Knappt 30 procent vill läsa dessa utbildningar
              i dag jämfört med tidigare 40 procent.
            </seg>
            <seg n="7050cedd">
              Antalet högskoleplatser kommer att minska rejält fram till 2017,
              samtidigt som antalet unga i högskoleålder ökar. Det betyder att
              Sverige kommer att ligga under i OECD:s genomsnitt för andelen
              unga med akademisk examen de kommande åren. Vi är redan sämst
              i Norden. Enligt era egna beräkningar från departementet kommer
              andelen 30–34-åringar med en akademisk examen att minska i tio
              år till. Det är knappast vägen till fler Nobelpris, starkare konkurrenskraft
              eller fler klassresor. Jag vet heller inget annat land som väljer
              den vägen.
            </seg>
            <seg n="7f384f08">
              Nu när ni har lagt fram er budget är det alltså 600 miljoner
              kronor av 25 miljarder i reformutrymme som ni väljer att spendera
              på skolan. 2,4 procent av er valbudget är vad skolan är värd.
              Varför, Carl B Hamilton, är det 25 gånger viktigare för Folkpartiet
              att sänka skatten än att satsa på skolan?
            </seg>
          </u>
          <note type="speaker" n="493de975">
            Anf. 71 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-5" n="cbd66109">
            <seg n="2d41a050">
              Herr talman! Kunskapsresultaten har inte sjunkit i sju år utan
              de har sjunkit i möjligen 27 år. Vi tog över en fullständigt nedgången
              flumskola från Socialdemokraterna och de rödgröna. Det är riktigt
              att det är en lång väg tillbaka att vända denna skuta. Det är
              precis vad som görs, och det är förvånansvärt att Fredrik Olovsson
              inte har noterat killen Björklund som ständigt uppträder i tv
              och kommer igen med nya initiativ.
            </seg>
            <seg n="b538eccf">
              Vi har ändrat läroplanen och lärarutbildningen, vi har satsat
              mer på forskning och utbildning och vi har satsat på lärarlönerna.
            </seg>
            <seg n="d48f3ec6">
              Och det här med högskoleplatserna, Fredrik Olovsson: Av dem som
              går i gymnasiet i dag kommer ungefär 53 procent att gå på högskolan.
              Om bara sju åtta år, 2020, kommer den siffran att vara uppe i
              63 procent. Det är de prognoser som finns, och de pekar på en
              helt annan utveckling än den som Fredrik Olovsson påstår.
            </seg>
            <seg n="2d0d0838">
              Men det finns ett grundläggande problem, och det är att vi har
              kommit så långt efter. Då finns det, som har sagts här tidigare
              i dag, två grupper i skolan som är problematiska, särskilt på
              gymnasiet där en stor procent hoppar av. Det är de som inte klarar
              gymnasiet med betyg och de som har en invandrarbakgrund i första
              eller andra generationen. Där måste det sättas in mycket mer åtgärder,
              och det görs också i denna budget – olika åtgärder för att binda
              ihop skola och arbetsliv.
            </seg>
          </u>
          <note type="speaker" n="5c92c403">
            Anf. 72 FREDRIK OLOVSSON (S) replik:
          </note>
          <u who="fredrik_olovsson_b99dc6" xml:id="i-d5bfb0a940cb71ef-14" n="011a8b41">
            <seg n="2e4822c6">
              Herr talman! Det har alltid funnits problem i svensk skola i
              större eller mindre omfattning. I början av 2000-talet gick skolresultaten
              både upp och ned. Det som är nytt är att vi sedan sju år bara
              ser en utveckling där skolresultaten försämras. Ni vägrar konstant
              att skjuta till de medel som behövs för att man verkligen ska
              kunna göra de framtidsinvesteringar som behövs. Ni väljer skattesänkningarna
              i stället för skolan. Av de 25 miljarderna går 600 miljoner till
              skolan och 15 miljarder till skattesänkningar.
            </seg>
            <seg n="686c12f5">
              Det är ändå märkligt att du säger att mina siffror inte stämmer,
              för de kommer från Universitetskanslersämbetet, eller Högskoleverket
              som det hette före nyår. De visar precis på det jag pekade på,
              att vi får en mindre andel som läser vidare och att vi blir sämre
              jämfört med andra länder. Det är den stora skillnaden, och det
              påverkar vår konkurrenskraft. Det vore förstås bra om Carl B Hamiltons
              uppfattning är att det borde bli fler. Det kan ju vara en grund
              för gemensamt arbete framöver.
            </seg>
          </u>
          <note type="speaker" n="541fbbcc">
            Anf. 73 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-6" n="cbd66109">
            <seg n="a2d66bfa">
              Herr talman! Jag råkar ha den här prognosen framför mig eftersom
              jag är väl förberedd, och där kan man läsa: Redan i dag kan de
              som går ut gymnasiet räkna med att 53 procent kan få plats i eftergymnasial
              utbildning. Denna siffra stiger sedan så att till exempel av de
              personer som lämnar gymnasiet 2020 kommer 63 procent att få plats
              och påbörja utbildning inom universitet, högskola och yrkeshögskola.
            </seg>
            <seg n="808d72b8">
              Vi läser tydligen samma dokument, men så står det i alla fall
              i det dokument som jag har – och som verkar ha samma avsändare
              som Fredrik Olovssons.
            </seg>
            <seg n="7ea1c48d">
              Jag hade någonting annat som jag också skulle invända mot, men
              jag tappade bort det.
            </seg>
          </u>
          <note type="speaker" n="16c63cd3">
            Anf. 74 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-9" n="ff89e5ab">
            <seg n="ecd902f0">
              Herr talman! Folkpartiet har, precis som vi hörde i tidigare
              inlägg, hållit i utbildningspolitiken under sju år med den sittande
              regeringen. Det har lett till en stor uppsjö av olika förslag,
              som har varit mer eller mindre lyckade. Många gånger har de inte
              varit särskilt väl bearbetade, så man har varit tvungen att backa
              ifrån dem efteråt.
            </seg>
            <seg n="e3e5d35f">
              Nu har regeringen i samband med införandet av den nya gymnasieskolan
              först beslutat att skära ned flera miljarder på gymnasieskolan.
              För 2014 ville ni till exempel skära ned med 1,4 miljarder. Där
              har vi sagt att det behöver satsas mer på skolan, inte mindre,
              så att lärare kan få bättre arbetsvillkor, elever kan bli sedda
              och man kan gå ut med den kunskap man behöver.
            </seg>
            <seg n="ec61ab4e">
              Nu tycks Folkpartiet plötsligt inse att vi har haft rätt, och
              därför har ni dragit tillbaka nästan hela nedskärningen – inte
              hela men nästan. Det handlar inte om någon satsning i det fallet,
              som det ibland har låtit som, utan det handlar bara om att ni
              stoppar en neddragning som ni tidigare har aviserat.
            </seg>
            <seg n="002a7c31">
              Det vore intressant att höra Carl B Hamilton utveckla lite grann
              vad som är orsaken till att ni efter flera år, när ni envetet
              har försvarat att man ska skära ned på den svenska gymnasieskolan,
              nu har ändrat er och vill stoppa delar av dessa neddragningar.
              Är det på grund av att det är val nästa år, eller är det på grund
              av att ni har insett att era nedskärningar på skolan har varit
              felaktiga hela tiden?
            </seg>
          </u>
          <note type="speaker" n="e744faa4">
            Anf. 75 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-7" n="cbd66109">
            <seg n="908dcf02">
              Herr talman! Ärligt talat är orsaken att vi är väldigt besvikna
              på det ansvar som kommunerna tar för sina skolor. Därför kräver
              vi ett återförstatligande av skolan.
            </seg>
            <seg n="058c2f37">
              Erfarenheten sedan kommunaliseringen av skolan är att kommunpolitikerna
              inte har prioriterat skolan tillräckligt mycket. När skolan har
              ställts inför nya krav har det inte kommit mer pengar från dem
              som i dag är huvudmän för skolväsendet, nämligen kommunerna och
              kommunpolitikerna.
            </seg>
            <seg n="3cf72671">
              Därför är det nu nödvändigt att tillskjuta mer pengar. Men det
              hade varit mycket bättre om detta inte hade behövts utan att kommunerna
              och kommuninvånarnas företrädare hade prioriterat kommunens val.
              Jag tycker att detta är ett jätteproblem, och det är verkligen
              ett underbetyg.
            </seg>
            <seg n="ebafaa96">
              Den enda lösning som vi ser på detta är att återförstatliga skolan.
              Det är det enda sättet. Då får man också en ökad likvärdighet
              i skolväsendet över landet. Det är alltför stora skillnader i
              kvalitet mellan olika landsändar och olika kommuner. Man skulle
              få en större likformighet där, och det är önskvärt.
            </seg>
          </u>
          <note type="speaker" n="3ec0da90">
            Anf. 76 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-10" n="ff89e5ab">
            <seg n="cebe5c90">
              Herr talman! Det var ett intressant svar. Man skulle ha kunnat
              svara att det hade varit bättre att ha en tydlig dialog innan
              regeringen lade fram detta förslag och att diskutera frågan med
              till exempel Sveriges Kommuner och Landsting och höra hur de såg
              på problematiken, höra om de trodde att det var realistiskt att
              skära kraftigt i gymnasieskolan. Det valde man inte att göra,
              utan man lade fram det här och fick ganska kraftiga reaktioner
              på det.
            </seg>
            <seg n="2bb76368">
              Sedan har man stått emot och sagt att det ändå var rätt att skära
              på gymnasieskolan, och nu har man slutligen gett sig och inser
              att det inte var en rimlig hållning.
            </seg>
            <seg n="51d01a3e">
              Då kunde vi hoppas på att regeringen kanske skulle lära sig av
              det misstaget och göra på ett nytt sätt nästa gång. Det verkar
              inte alls som att man gör det, utan nu kommer Carl B Hamilton
              med ytterligare en jättereform som ska landa på gymnasieskolan
              och som ska förändra hela skolsystemet, riva upp alla de strukturer
              som finns som man skulle kunna bygga vidare på, skapa ännu mer
              otrygghet och osäkerhet inför vad som kommer i framtiden.
            </seg>
            <seg n="c6cfb8df">
              När skolan behöver lugn och ro och resurser att arbeta med kommer
              Folkpartiet ständigt med nya reformförslag som skapar osäkerhet
              och otrygghet i skolan. Jag tycker att det är djupt olyckligt
              och oansvarigt.
            </seg>
          </u>
          <note type="speaker" n="12f1b274">
            Anf. 77 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-8" n="cbd66109">
            <seg n="07f65121">
              Herr talman! Ibland är det tydligen fel att göra reformer, och
              ibland är det fel att inte göra reformer. Per Bolund får välja
              spår här. Vi tycker att det är viktigt att fortsätta med den reformagenda
              som hela regeringen har lagt upp och står bakom och som också
              har fått en god finansiering under årens lopp. Det gäller både
              skolan och universitet och högskolor.
            </seg>
            <seg n="1990016f">
              Reformtakten har som sagt varit hög. Man har fått backa på vissa
              saker, till exempel minskad byråkrati för lärarna – det tror jag
              var bra. Vi har lite bråttom. Vi kan inte lämna flera årskullar
              i en dålig skola. Vi måste arbeta intensivt och snabbt för att
              så många ungdomar som möjligt ska räddas från att gå kvar i den
              gamla flumskolan. Där har vi lyckats och kommit mycket långt på
              väg. Men det kommer att dröja ytterligare långt efter valet innan
              skolresultaten på ett signifikant sätt kommer att ha förbättrats.
            </seg>
          </u>
          <note type="speaker" n="47434b83">
            Anf. 78 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-2" n="bb8a3789">
            <seg n="78041ba3">
              Herr talman! Man kan nästan inte tro att vi har haft borgerliga
              läroplaner sedan slutet av 60-talet när man hör den här debatten.
            </seg>
            <seg n="5e7d8559">
              Jag tänkte prata om en annan sak.
            </seg>
            <seg n="349507ec">
              Ni brukar gärna prata om ökade drivkrafter för arbete, det vill
              säga att det ska straffa sig att vara arbetslös och egentligen
              att inkomstskillnaderna då ska öka. Det brukar ni i Folkpartiet
              vara öppna med, och det tycker jag att ni ska ha kredd för – ni
              vill se ökade inkomstskillnader.
            </seg>
            <seg n="34aa9d88">
              Under den här tiden har ni sänkt ersättningen till de arbetslösa.
              De betalar högre skatt än den som har turen att vara frisk och
              ha ett jobb – drygt 12 000 mer per år än den som har jobb och
              tjänar 12 000 kronor i månaden. Ni har ökat kontrollen, försvårat
              möjligheten att få en bra omställning och gjort det svårare att
              gå med i a-kassan.
            </seg>
            <seg n="d4bd53b6">
              Ni konstaterar nu i budgeten att ni har misslyckats med matchningen
              och att det råder en utbildningsmässig obalans, och till det föreslår
              ni 2 000 fler utbildningsplatser. Men det är 70 000 fler arbetslösa.
            </seg>
            <seg n="db230b81">
              Det är 70 000 fler arbetslösa och en långtidsarbetslöshet som
              har ökat med över 100 procent, och i Sverige i dag går det tio
              arbetslösa på varje ledigt jobb. I Gävleborg, som jag kommer ifrån,
              går det 18 arbetslösa på varje ledigt jobb. Det är inte lätt att
              få ett jobb.
            </seg>
            <seg n="dcf018b8">
              Det är alltså 70 000 fler arbetslösa i dag än när ni tillträdde
              2006, Carl B Hamilton. Samtidigt har utbetalningarna till de arbetslösa
              minskat med 12 miljarder.
            </seg>
            <seg n="1bf9fa0b">
              Frågan till dig blir: Vad gör de arbetslösa för fel eftersom
              de måste hållas kort och straffas ekonomiskt? Och varför är det
              12 miljarder mindre i utbetalningar när det är 70 000 fler arbetslösa?
            </seg>
          </u>
          <note type="speaker" n="2f768df2">
            Anf. 79 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-9" n="cbd66109">
            <seg n="6f370575">
              Herr talman! Sverige har den lägsta långtidsarbetslösheten av
              alla länder, med något enstaka undantag.
            </seg>
            <seg n="884f604e">
              Ulla Andersson, sedan vi tillträdde har det varit en ganska djup
              finanskris. Det har Ulla Andersson noterat under sina år i finansutskottet,
              men när hon står i talarstolen förefaller den över huvud taget
              inte ha ägt rum.
            </seg>
            <seg n="a5e40731">
              Sedan är det den vanliga litanian från Ulla Andersson om att
              allting blir sämre. Jag har tidigare försökt förklara att det
              som är grunden för att Sverige ska vara ett bra samhälle ur jämlikhetssynpunkt
              är att man har en god ekonomisk tillväxt och att människor har
              välavlönade jobb. Ju bättre tillväxt och drag vi har i ekonomin,
              desto fler har jobb. Vi har också en ökad sysselsättning med över
              200 000 personer sedan regeringen tillträdde. Det är det kortsiktiga
              konjunkturella problemet. Det har visat sig vara mycket mer utdraget
              och besvärligt än någon kunde ana när krisen kom 2008.
            </seg>
            <seg n="301fae33">
              Vi har också långsiktiga strukturella problem som vi angriper,
              bland annat genom utbildningspolitiken och genom att brygga över
              från skolan till arbetslivet. Det är de vägar som vi har på det
              korta och det lite längre perspektivet vad beträffar arbetsmarknaden.
            </seg>
            <seg n="8d58ba47">
              Låt mig än en gång invända mot beskrivningen av att klyftorna
              ökar i Sverige. Det är inte så, Ulla Andersson! Jag tycker att
              det är en svartmålning. I Finanspolitiska rådets rapport konstaterar
              man enligt de gängse, etablerade måtten att inkomstfördelningen
              är ungefär densamma 2012 som den var 2006. Det har inte skett
              någon försämring.
            </seg>
          </u>
          <note n="6aefb962">
            Anmärkningsvärt gynnsamma fördelningseffekter, sade Anders Björklund
            vid den hearing där även Ulla Andersson var med.
          </note>
          <note type="speaker" n="f098ffcf">
            Anf. 80 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-3" n="bb8a3789">
            <seg n="e9b60c9d">
              Herr talman! Och Statistiska centralbyrån sade att det var jobbskatteavdraget
              som hade bidragit till de ökade inkomstskillnaderna. Det är inte
              att undra på eftersom arbetslösa, sjuka, föräldralediga och pensionärer
              inte får ta del av de avdragen.
            </seg>
            <seg n="7010e674">
              Du svarar inte på min fråga, Carl B Hamilton. Det är 70 000 fler
              arbetslösa, och utbetalningarna till de arbetslösa har minskat
              med 12 ½ miljard. Varför? Jo, för att finansiera skattesänkningar
              för dem som har turen att vara friska och ha ett jobb, framför
              allt människor med höga inkomster. Det är er politik.
            </seg>
            <seg n="c6013cf5">
              Vi har 70 000 fler arbetslösa. Långtidsarbetslösheten har ökat
              med över 100 procent, och det går tio arbetslösa på varje ledigt
              jobb. Ändå ska de arbetslösa straffas ekonomiskt!
            </seg>
            <seg n="41e88f34">
              Dessutom vet Carl B Hamilton lika väl som jag att en generös
              och bra a-kassa underlättar omställning, men den är också en viktig
              stabilisator i ekonomin eftersom människor som är arbetslösa ofta
              har låga inkomster och det är viktigt att de kan upprätthålla
              sin konsumtion när det blir kris. Detta har ni nu förstört. Vi
              har halkat ned bland de sämsta a-kassenivåerna i OECD-länderna,
              och det är en medveten politik från er sida.
            </seg>
            <seg n="0af99f1b">
              Det är 70 000 fler arbetslösa men 12 miljarder mindre i utbetalningar
              till dem. Varför, Carl B Hamilton?
            </seg>
          </u>
          <note type="speaker" n="0dbad5a2">
            Anf. 81 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-10" n="cbd66109">
            <seg n="03e66cc3">
              Herr talman! Jag vet, Ulla Andersson, att ni föredrar högre ersättningar,
              högre a-kassa, högre sjukersättning och så vidare. Vi är dock
              inte lika intresserade av det därför att det motverkar fler jobb
              och ökad sysselsättning. Det måste vara så att människor får högre
              inkomst, bättre levnadsstandard och ett bättre och mer meningsfullt
              liv om de har jobb än om de går på olika typer av ersättningar.
            </seg>
            <seg n="663b0848">
              Man kan inte bygga ett land på att ha höga ersättningsnivåer.
              Man kan bara bygga ett land som fungerar på att man har en god
              och stabil ekonomisk tillväxt. Det har vi i Sverige. Vi är det
              land som kanske har den högsta tillväxttakten av alla jämförbara
              OECD-länder i Europa trots den svåra ekonomiska krisen.
            </seg>
            <seg n="6c200329">
              Det blir jättekonstigt om man då säger att Sverige är ett dåligt
              land för att vi har dåliga ersättningar. Vi är ett bra land, för
              vi har fått en mycket bättre jobbtillväxt och en bättre situation
              på arbetsmarknaden än andra länder som har gått igenom samma kris.
            </seg>
          </u>
          <note type="speaker" n="7038218f">
            Anf. 82 PER ÅSLING (C):
          </note>
          <u who="per_asling_f81bf3" xml:id="i-04778553a82d0c1a-2" n="62ed3022">
            <seg n="1e8c3b10">
              Herr talman! Låt mig gå rakt på sak: Dagens budget är ytterligare
              ett steg för en långsiktigt hållbar framtid.
            </seg>
            <seg n="3cfbda6e">
              Centerpartiet har haft tydliga prioriterade områden i dagens
              budget: Vi förbättrar småföretagens möjligheter, vi skapar förutsättningar
              för fler jobb åt unga, vi satsar på att utveckla hela landet,
              och vi fortsätter arbetet med att göra Sverige grönare.
            </seg>
            <seg n="a139900c">
              För Centerpartiet är matematiken enkel: Sveriges tillväxt är
              summan av alla regioners tillväxt. Det är genom fler jobb och
              tillväxt i hela landet som vi också bygger vårt välstånd.
            </seg>
            <seg n="e7519d0e">
              Centerpartiet är det enda parti i Sveriges riksdag som såväl
              i regeringsställning som i opposition tagit ansvar för det finanspolitiska
              ramverket. Det är bara genom tydliga satsningar på de jobbskapande
              företagen som vi kan skapa en långsiktigt hållbar ekonomi och
              arbetsmarknad.
            </seg>
            <seg n="2a64ef39">
              Herr talman! Vi kan tydligt se hur fler och fler har fått upp
              ögonen för den svenska landsbygden. Landsbygden har i allt större
              utsträckning blivit ett allmänintresse, vilket jag starkt välkomnar.
              Utan Centerpartiet hade landsbygdsprogrammet varit 5 miljarder
              fattigare. I en tid där EU drar ned är det extra betydelsefullt
              att Centerpartiet drivit igenom ökad nationell medfinansiering.
              Genom landsbygdsprogrammet stärker vi den regionala investeringsviljan
              och möjliggör exempelvis en offensiv bredbandsutbyggnad. Centerpartiet
              värnar som ingen annan om växtkraft i hela landet.
            </seg>
            <seg n="04b7e560">
              Herr talman! Centerpartiet förstår företagens vardag – hur det
              är att bedriva en verksamhet på landsbygden där skattehöjningar
              och tillfört regelkrångel känns mest. Vi har erfarenhet av att
              sitta kvar och tampas med räkenskaperna när de anställda har gått
              hem för dagen, av att sitta kvar och tampas med lönsamhet och
              av att sitta kvar och tampas med byråkrati och pålagor. Vi förstår
              betydelsen av minskad belastning.
            </seg>
            <seg n="8f1fad14">
              Det är därför vi i regeringen lagt fram ett regelförenklingspaket
              och ett småföretagarpaket. Det handlar om reformer som bland annat
              innebär sänkta egenavgifter med en halv miljard kronor för 180
              000 företagare. Man kommer också att genomföra en snabbutredning
              om sjuklöneansvaret som syftar till att minska företagens sjuklönekostnader.
            </seg>
            <seg n="4c65061b">
              Vi inför ett investeraravdrag som träder i kraft den 1 december
              i år och som innebär en skattelättnad för investeringar i företag.
              Investeraravdraget kommer att stärka kapitalförsörjningen för
              företag i hela landet.
            </seg>
            <seg n="c1cfb32e">
              Herr talman! Sverige är olika erfarenheter tillsammans. Min erfarenhet
              grundar sig på att vara företagare på landsbygden. De senaste
              20 åren har fyra av fem jobb skapats i mindre och medelstora företag.
              Det är företagen som är våra jobbskapare. Bakom varje företag
              står en driftig och engagerad ägare. I över 30 år har jag själv
              varit en av landets 292 000 jobbskapare.
            </seg>
            <seg n="dc644421">
              Centerpartiet ser utanförskapet och vad det gör med en människas
              självförtroende. Alltför många unga saknar ett arbete. I höstbudgeten
              sänker vi därför kostnaden för att anställa en ungdom med 1 000
              kronor. Vi genomför också förstärkningar för att öka lärlingsutbildningens
              attraktionskraft. Centerpartiet vill se fler lönekuvert i ungdomars
              händer.
            </seg>
            <seg n="9190dfa2">
              Herr talman! Arbetsförmedlingen är, trots många kompetenta medarbetare,
              en byråkrati som inte levererar. Vi måste nu vända på alla stenar.
              I den utredning som i dag aviseras bör den arbetssökande stå i
              fokus, inte myndighetens arbetssätt. Därför bör utredningen dra
              lärdom av andra länder, exempelvis Australiens modell med en jobbpeng.
            </seg>
            <seg n="c2ca26f1">
              Med fler effektiva verktyg, likt jobbpengen, och med tydlig satsning
              på jobbskaparlinjen vill Centerpartiet stärka företag, öka tillväxten
              i landet och se till att fler har ett jobb att gå till.
            </seg>
          </u>
          <note type="speaker" n="f4f45124">
            Anf. 83 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-11" n="ff89e5ab">
            <seg n="9e6c52f3">
              Herr talman! Det är stora ord som vi får höra från Centerpartiet
              i talarstolen. Det är mycket självberöm. Frågan är om det också
              beskriver en del av verkligheten. Där kan man verkligen sätta
              upp stora frågetecken.
            </seg>
            <seg n="f10969ae">
              När vi hör Per Åsling prata om klimatet är det bra att minnas
              att med de åtgärder som man nu föreslår från regeringens sida
              i den här budgeten, som kommer en vecka innan den stora klimatrapporten
              kommer från IPCC, minskar utsläppen i Sverige med 4 promille,
              enligt egna beräkningar. Det är kanske inte så mycket att stoltsera
              med när det gäller klimatpolitiken, skulle jag vilja säga.
            </seg>
            <seg n="cc9b2703">
              Även på företagarområdet, som Per Åsling pratar mycket om, finns
              det mycket mer att önska än det som levereras från regeringen.
              Centerpartiet har tydligt, före budgetförhandlingarna, prioriterat
              frågan om sjuklöneveckan. Ändå har man nu nesligen tvingats backa.
              Av löftet om att ta bort sjuklöneansvaret åtminstone den andra
              veckan – det är inte ett lika långtgående förslag som Miljöpartiet
              har – blev det ingenting. Det blev en utredning. Det tror jag
              inte att särskilt många företagare känner sig särskilt nöjda med.
            </seg>
            <seg n="5b754012">
              För Miljöpartiet är det en självklarhet att Sveriges företag
              förtjänar en bättre politik. Jag tycker att det är självklart
              att sjuklöneansvaret ska reduceras och på sikt tas bort helt.
              I Miljöpartiets budget börjar vi med att slopa det för företag
              med upp till tio anställda. Det skulle verkligen underlätta för
              småföretagare i vårt land i dag.
            </seg>
            <seg n="a7e6907b">
              Det är intressant att se hur ord och handling inte stämmer överens
              i Centerpartiets vardag. Man kan fråga sig hur mycket man kan
              misslyckas i politiken, när man säger en sak och sedan inte lyckas
              få igenom den. Den egentliga fråga som jag vill ställa till Per
              Åsling är: Hur dålig förhandlare kan man egentligen vara och ändå
              ha ett existensberättigande i svensk politik?
            </seg>
          </u>
          <note type="speaker" n="fd85111e">
            Anf. 84 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-3" n="62ed3022">
            <seg n="dfcc1b6b">
              Herr talman! Ursäkta, Per Bolund, att jag skrattar åt din retoriska
              fråga. Vi har varit väldigt tydliga när det gäller reformering
              av företagens sjuklöneansvar. Det är värdefullt att vi i den här
              budgeten kan lägga fram ett förslag om en utredning som har att
              snabbutreda hur sjuklöneansvaret ska minska för svenska företag,
              med inriktning på de mindre företagen.
            </seg>
            <seg n="d39f4df7">
              Den utredning som kommer att tillsättas kommer inom en snar framtid
              också att leverera ett konkret förslag. Där har vi verkligen sett
              till att vi inte bara står och beskriver vad vi vill och vad vi
              ser som nödvändigt, utan vi levererar också. Utifrån min erfarenhet
              som företagare vet jag att det här är en viktig fråga.
            </seg>
            <seg n="708f0a97">
              Det är en av flera åtgärder som vi föreslår gentemot småföretagen.
              Vi föreslår sänkta egenavgifter. Vi inför ett FoU-avdrag. Vi sänker
              också andra avgifter. Det handlar till exempel om att förändra
              revisionsplikten via en utredning som får ett sådant uppdrag.
              Vi stoppar månadsredovisningen, som skulle bli en väldigt tung
              belastning för svenska småföretag, som ni tillsammans med övriga
              oppositionspartier har drivit igenom. Listan med åtgärder där
              vi har gått ut och talat om vad vi vill och där vi nu levererar
              går att göra väldigt lång.
            </seg>
            <seg n="94455a87">
              En dörr in, där företagare bara kommer att behöva kontakta en
              myndighet, kommer att underlätta mycket, minska kostnaderna och
              göra det enklare för företag.
            </seg>
          </u>
          <note type="speaker" n="79e10543">
            Anf. 85 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-12" n="ff89e5ab">
            <seg n="c547b783">
              Herr talman! Trots Per Åslings försvarstal är det ganska tydligt
              när man ser på vad Centerpartiet gick upp och sade att de prioriterade
              innan budgetförhandlingarna började och vad de har fått ut efteråt.
              Det är inte särskilt mycket att yvas över. Det tror jag att Per
              Åsling också känner, innerst inne.
            </seg>
            <seg n="2ce3d6e6">
              Man sade att sjuklöneansvaret och landsbygdsstödet var de viktigaste
              frågorna som man skulle driva. De två lyfte man upp stort, och
              man gick ut och sade: Det här ska vi driva i förhandlingarna.
            </seg>
            <seg n="129baf74">
              Sedan har det visat sig att det när det gäller landsbygdsstödet
              inte ens blev en tummetott. Det blev mycket mindre än vad alla
              aktörer har sagt är nödvändigt. När det gäller sjuklöneansvaret
              blev det, som sagt, en utredning och ingenting skarpt över huvud
              taget.
            </seg>
            <seg n="e355a195">
              Centerpartiet brukar säga att man är Alliansens gröna röst. Det
              står i ganska skarp kontrast till att 1 procent av det utrymme
              som finns i årets budget går till någon form av miljö- och klimatinsatser.
              Det är inte särskilt mycket att skryta över.
            </seg>
            <seg n="afbb8bbb">
              Dessutom försöker man nu att ändra, tillsammans med finansministern,
              3:12-reglerna, så att bolag med mer än 25 ägare får ett ökat skatteuttag
              på 180 000 kronor i snitt. Man försöker styra hur företagen ägs
              i Sverige. Hur kan det vara en företagarvänlig politik, Per Åsling?
            </seg>
          </u>
          <note type="speaker" n="9cbdb59c">
            Anf. 86 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-4" n="62ed3022">
            <seg n="a0f60471">
              Herr talman! Det sägs att landsbygdsstödet blev en tummetott.
              Det är 5 miljarder vi har tillfört, på grund av vårt agerande,
              till landsbygdsprogrammet. 5 miljarder är en tummetott – det förvånar
              mig att Per Bolund, som vill framstå som en seriös politiker,
              uttrycker sig på det sättet.
            </seg>
            <seg n="188fc947">
              Det har varit viktigt för oss att se till att vi stärker hela
              landet och att landsbygden får resurser. 5 miljarder extra utifrån
              de förändringar som kom från Bryssel tycker jag är en styrka.
            </seg>
            <seg n="4adb6c81">
              Men, Per Bolund, berätta för landsbygdens människor vad er skattechock
              i form av kilometerskatt, bensinskatt och andra avgifter kommer
              att kosta för svensk landsbygd. Vi avstår från sådana kostnader
              i landsbygden. Vi tittar på hur man skapar förutsättningar för
              utveckling och tillväxt i hela landet.
            </seg>
          </u>
          <note type="speaker" n="b1006207">
            Anf. 87 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-4" n="bb8a3789">
            <seg n="fbb5c57c">
              Herr talman! I Sverige har vi en ordning där skolan ska ge alla
              elever en bra utbildning. Därför har skolan ett särskilt uppdrag
              att utjämna skillnaderna i livsvillkor mellan barnen.
            </seg>
            <seg n="022c4d52">
              Skolverket är nu mycket oroligt och säger att utbildningens likvärdighet
              försämras och att kunskapsskillnaderna ökar. Då inför ni läxhjälp
              via skattebidrag. RUT ska numera även omfatta läxhjälp.
            </seg>
            <seg n="547eb677">
              Ni lägger ungefär 30 miljoner i budgeten på läxhjälp via RUT-bidrag.
              Ni lägger 16 miljoner till alla landets kommuner och elever för
              läxhjälp i skolan. De 30 miljoner som ni ger genom RUT-bidrag
              omfattar ungefär 10 000–20 000 elever, det vill säga att de eleverna
              får läxhjälp för mellan 1 500 och 3 000 kronor per elev. Alla
              andra elever, drygt 1,2 miljoner, får dela på halva den summan.
              De får alltså läxhjälp för ungefär 15 kronor per elev, Per Åsling.
            </seg>
            <seg n="5620c174">
              Det är en politik som ökar kunskapsskillnaderna ännu mer och
              en politik som Centerpartiet tydligen tycker är väldigt bra. Men
              varför, Per Åsling, ska 1,2 miljoner elever enbart få 15 kronor
              per elev till läxhjälp medan de som har rika föräldrar faktiskt
              får mellan 1 500 och 3 000 kronor per skalle? Varför gör ni så?
            </seg>
          </u>
          <note type="speaker" n="ed923577">
            Anf. 88 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-5" n="62ed3022">
            <seg n="9fe0ed3b">
              Herr talman! Det är viktigt att reformera skolan. Därför är det
              bra att frågan tas upp här av flera talare.
            </seg>
            <seg n="8375b426">
              Vi tar nu ett större grepp på skolan. Jag tror att vi har samma
              uppfattning, Ulla Andersson, i de flesta partier här, att skolan
              är alltför viktig för att vi inte ska satsa mer på skolan. Vi
              tar ett totalgrepp där vi ser till att skolan blir mer anpassad
              till olika elevers behov. Jag tycker att det är väldigt värdefullt
              att det nu görs satsningar på att skapa fler vägar in på arbetsmarknaden
              för ungdomar.
            </seg>
            <seg n="3938a29a">
              Det är värdefullt att sänka arbetsgivaravgifterna för elever
              som är upp till 23 år för att på så sätt öka deras möjligheter
              att komma in i arbetslivet och därmed stärka utbildningen, eftersom
              YA-jobben är en kombination av teoretisk och praktisk utbildning.
            </seg>
            <seg n="8b9dda3e">
              Lärlingssystemet är i praktiken också detsamma. Jag tror att
              de extra satsningar som vi gör där nu mycket påtagligt kommer
              att bidra till att fler ungdomar får ett jobb och att fler ungdomar
              kommer in på arbetsmarknaden. Satsningen på just lärlingssystemet
              och på yrkeshögskolan är satsningar som gör att vi tar ett krafttag
              ytterligare för att sänka ungdomsarbetslösheten. Vi gör mycket,
              och vi vill mer.
            </seg>
          </u>
          <note type="speaker" n="f5972bc3">
            Anf. 89 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-5" n="bb8a3789">
            <seg n="e64c71ce">
              Herr talman! Jag kan konstatera att Per Åsling talade i två minuter
              utan att beröra den fråga som jag ställde. Jag frågade: Varför
              ska barn till rika föräldrar ha mellan 1 500 och 3 000 kronor
              per person till läxhjälp, medan övriga barn i Sverige, det vill
              säga 1,2 miljoner barn, ska ha 15 kronor per elev till läxhjälp?
              Det ökar kunskapsskillnaderna i skolan, det ökar utanförskapet,
              som Per Åsling talade om tidigare, och det får konsekvenser för
              väldigt många barn. Varför ska det vara så stor skillnad mellan
              barn till välbeställda föräldrar och alla andra barn i Centerpartiets
              Sverige? Är det så ni bygger ett starkt samhälle för framtiden?
              Borde inte skolan få stöd för att vara en kompensatorisk skola,
              det vill säga med fler lärare och mer stödinsatser? Ni lägger
              mindre på skolan under fyra år än vad bankerna har fått i sänkt
              skatt på ett år. Det säger väl någonting om var ni har era intressen,
              Per Åsling?
            </seg>
          </u>
          <note type="speaker" n="165bcb33">
            Anf. 90 PER ÅSLING (C) replik:
          </note>
          <u who="per_asling_f81bf3" xml:id="i-04778553a82d0c1a-6" n="62ed3022">
            <seg n="3150c2f2">
              Herr talman! Skolan är dessutom, Ulla Andersson, en kommunal
              angelägenhet. Det bör vi komma ihåg.
            </seg>
            <seg n="7828aea8">
              Just för att vi tycker att det är så viktigt med en bra och förbättrad
              utbildning gör vi dessa riktade insatser som både ska öka kvaliteten
              i de teoretiska utbildningarna och skapa bättre möjligheter för
              ungdomar att komma in på arbetsmarknaden. Det är viktiga steg
              som tas, och det är miljardbelopp som satsas.
            </seg>
            <seg n="e6066c66">
              Vi är givetvis också oroliga för att det är skillnader mellan
              olika kommuner och mellan människors och elevers möjligheter.
              Det är därför som vi har vidtagit extra åtgärder för att unga
              ska få bättre möjligheter att klara sig i skolan.
            </seg>
          </u>
          <note type="speaker" n="295926c4">
            Anf. 91 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" xml:id="i-6e8267b0dc7aa684-4" n="1ed3810f">
            <seg n="07686b5e">
              Herr talman! Används de skattepengar som vi i Sverige satsar
              på migration och integration på bästa sätt? Vi sverigedemokrater
              tycker inte det.
            </seg>
            <seg n="1af9b0bc">
              Regeringen föreslår för utgiftsområde 13, som rör integration,
              en utgiftsram på strax över 12 miljarder för 2014. Det är en utgiftspost
              som nästan har fördubblats på ett par år.
            </seg>
            <seg n="2b18bdab">
              UNHCR, FN:s flyktingorgan, har tidigare gått ut med en appell
              med anledning av den tragiska situationen i Syrien. I dagsläget
              har man fått in ungefär 40 procent av det behov som man har för
              att tillfredsställande kunna ta hand om flyktingsituationen i
              och kring Syrien. Det saknas i dag ca 12,3 miljarder svenska kronor,
              alltså ungefär lika mycket som vår finansminister vill lägga på
              integration 2014 i Sverige. Vi skulle alltså teoretiskt sett kunna
              se till att miljoner människor i och kring Syrien fick helt andra
              förutsättningar att klara den svåra situation som de befinner
              sig i med samma pengar som vi i Sverige ska använda för integration.
              Är det vettigt att använda skattepengar på det sättet? Jag tycker
              att det är skamligt.
            </seg>
            <seg n="12d99119">
              Herr talman! Jag vill tala även om skatter. Regeringen föreslår
              i den här budgetpropositionen att skatten för oss höginkomsttagare,
              till exempel för oss som är riksdagsledamöter och står i denna
              kammare och debatterar, ska sänkas. Vi behöver inte sänkt skatt.
              Anders Borg, jag vill inte ha den skattesänkningen. Det finns
              de som behöver dessa pengar betydligt bättre.
            </seg>
            <seg n="fff5828b">
              Denna reform, att sänka skatten för oss som tjänar lite mer,
              kostar ca 3 miljarder. För dessa pengar skulle vi till exempel
              kunna ge alla garantipensionärer 700 kronor mer i månaden. Garantipensionen
              ligger i dag på 7 899 kronor per månad, före skatt.
            </seg>
            <seg n="2a45e980">
              Behöver jag med mitt riksdagsarvode sänkt skatt, eller kan det
              kanske vara så att någons gamla mamma, farmor eller mormor – ensamstående
              med mycket små marginaler – har ett betydligt större behov? För
              mig och Sverigedemokraterna är svaret mycket enkelt.
            </seg>
            <seg n="d9019ea4">
              Låt mig förtydliga mitt och Sverigedemokraternas ställningstagande
              i denna fråga. Om det kommer ett utskottsinitiativ från den övriga
              oppositionen som går emot förslaget om höjd brytpunkt när det
              gäller statlig skatt kommer vi sverigedemokrater att stödja det.
              Om ni däremot väljer att slå ihop förslaget om den höjda brytpunkten
              med förslaget om det förstärkta jobbskatteavdraget kommer ni inte
              att få stöd av en majoritet i Sveriges riksdag för detta. Då blir
              det alltså enbart ett slag i luften och får ingen effekt över
              huvud taget i realiteten.
            </seg>
            <seg n="b550f421">
              Sverigedemokraterna vill ha ett femte steg i jobbskatteavdraget.
              Den inhemska ekonomin behöver stimuleras, men vi vänder oss emot
              förslaget om en höjd brytpunkt för statlig skatt.
            </seg>
            <seg n="6563909b">
              När det gäller det femte jobbskatteavdraget kommer vi sverigedemokrater
              att rösta på vårt eget helhetsförslag när budgeten ska antas senare
              i höst. Vi kommer alltså inte att rösta på Alliansens budgetförslag.
              Vi kommer inte heller att rösta på Fredrik Olovssons och Socialdemokraternas
              budget eller på Miljöpartiets eller Vänsterpartiets budget. Vi
              kommer att rösta på en sverigedemokratisk budget som innehåller
              kraftiga nedskärningar på asyl- och anhöriginvandring men också
              ett fullt ut finansierat jobbskatteavdrag.
            </seg>
            <seg n="c607c07e">
              Jag har en vädjan till Socialdemokraterna, Miljöpartiet och Vänsterpartiet.
              Försök nu att se bortom den partipolitiska prestigen och tänk
              i stället på de grupper som har större nytta av dessa pengar.
              Ska det vara sänkt skatt för oss som tjänar bra eller till exempel
              stärkta garantipensioner? Just nu ligger bollen hos er. Men var
              så säkra på att om ni väljer att sitta kvar i sandlådan och lägga
              fram ett förslag som vi inte kan ställa oss bakom kommer vi att
              knacka på hemma hos landets alla 800 000 garantipensionärer, alla
              sjukskrivna, alla arbetslösa och alla andra grupper som kan tänkas
              behöva dessa pengar bättre och berätta vad ni har gjort. Det kommer
              vi att göra hela vägen fram till valet.
            </seg>
            <seg n="108e4c14">
              Herr talman! Vi sverigedemokrater brukar tjata oss hesa om den
              självklarhet som uppenbarligen inte delas av alla övriga partier
              i denna kammare, nämligen att all politik handlar om prioriteringar.
              Om man väljer att satsa tiotals miljarder kronor på invandring
              och integration i Sverige kan man sedan inte lägga samma resurser
              på UNHCR för att hjälpa till exempel 27 miljoner flyktingar runt
              om i världen, inte minst nu i Syrien. Om man väljer att satsa
              pengarna på att sänka skatten för oss höginkomsttagare kan man
              inte använda samma pengar för att stärka garantipensionerna.
            </seg>
            <seg n="b88dae1f">
              Jag vill dock berömma regeringen på en punkt. Ni har verkligen
              blivit duktiga på PR. I förra veckan kunde vi läsa i tidningarna
              om att det äntligen skulle satsas på försvaret. Äntligen, tänkte
              vi på Sverigedemokraternas kansli. Äntligen, tänkte många av mina
              tidigare kolleger inom Försvarsmakten. Äntligen, tänkte nog många
              tills de läste vidare. 200 miljoner kronor extra ska satsas 2014,
              bland annat på förbandsverksamheten. Men läser man hela utgiftsposten
              innebär den så kallade satsningen mindre än 0,8 procent i anslagsökningar.
            </seg>
            <seg n="f77fea17">
              Bara att inflationskompensera en verksamhet som Försvarsmakten
              går loss på närmare 1 miljard kronor per år, och allt detta täcks
              inte av de automatiska kompensationer som finns. Frågan är om
              det ens är en ambitionshöjning, eller om det är en ambitionssänkning.
            </seg>
            <seg n="2109112a">
              Hur ni lyckas få detta till en satsning, och hur medierna misslyckas
              med att ställa kritiska frågor, säger betydligt mer om er känsla
              för PR än om er förståelse för Försvarsmaktens behov och om er
              känsla av att detta land faktiskt behöver försvaras. Vi behöver
              ha denna förmåga.
            </seg>
            <seg n="3e816884">
              Vi i Sverigedemokraterna hade i vårt senaste budgetförslag en
              satsning på 20 miljarder under en fyraårsperiod på svenskt försvar
              för att återta den förmåga som ni har avrustat. Jag kan avslöja
              redan nu att när vi lägger fram vår skuggbudget kommer denna summa
              inte att ha minskat.
            </seg>
            <seg n="8f31d901">
              Regeringen fortsätter alltså med sänkta ambitioner och fortsatt
              nedrustning. Den övriga oppositionen vill jag egentligen inte
              kommentera i försvarssammanhang. Men vi kan till exempel läsa
              vad som står på Miljöpartiets hemsida: Vi vill på sikt ställa
              om försvaret från ett militärt försvar till ett icke-våldsförsvar.
              Fundera på den du, Fredrik Olovsson!
            </seg>
            <seg n="a9e17ad1">
              Herr talman! Jag vill ta upp frågan om överskottsmålet i det
              finanspolitiska ramverket. Sverigedemokraterna har ända sedan
              vi kom in i riksdagen och lade fram vårt första budgetalternativ
              uttalat vårt stöd för och vår uppslutning bakom det finanspolitiska
              ramverket. Vi vill ha ett överskottsmål motsvarande 1 procent
              av bnp sett över en konjunkturcykel.
            </seg>
            <seg n="11df28a0">
              Regeringen säger sig stå bakom ramverket men visar det inte tydligt
              i praktiken och inte heller i den här budgeten. Detta tillsammans
              med det faktum att regeringen gjort det lite grann till sitt signum
              att komma med överdrivet optimistiska prognoser gör att vi när
              vi presenterar vårt budgetalternativ har med ett betydligt starkare
              finansiellt sparande i förhållande till regeringen. Eftersom regeringens
              trovärdighet i fråga om reformutrymme är minst sagt låg kommer
              vi att lyssna på regeringens egen expertmyndighet i frågan, nämligen
              Konjunkturinstitutet, och ta höjd för deras bedömning.
            </seg>
            <seg n="a1efdec9">
              Herr talman! Om lite drygt en vecka kommer vi sverigedemokrater
              att presentera vår skuggbudget. Den kommer att innehålla satsningar
              på välfärden, offentligt anställda, a-kassan, landsbygden, småföretagen,
              garantipensionärerna, infrastrukturen och försvaret – bland annat.
              Vårt budgetalternativ kommer att innehålla allt detta samt en
              kraftig sänkning av den så kallade pensionärsskatten och ett femte
              jobbskatteavdrag. Vi kommer som sagt att i riksdagen rösta för
              vårt helhetsförslag.
            </seg>
            <seg n="0e8985d2">
              Vi klarar av detta för att vi just inser vikten av att prioritera.
              Vi väljer att prioritera bort stora delar av den kostsamma invandringen
              och integrationen. Vi väljer att prioritera ned det ineffektiva
              utvecklingsbiståndet. Vi väljer att prioritera effektiva och jobbskapande
              sysselsättningsåtgärder före ineffektivt och dyrt branschstöd.
            </seg>
          </u>
          <note type="speaker" n="445ca6d0">
            Anf. 92 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-13" n="ff89e5ab">
            <seg n="e742354d">
              Herr talman! Sverigedemokraterna och Miljöpartiet är på många
              sätt de kanske största motpolerna i svensk politik. Miljöpartiet
              står för ett öppet samhälle och välkomnar människor från andra
              länder, vilket vi tror berikar vårt samhälle och stärker oss i
              framtiden, medan Sverigedemokraterna uppenbarligen står för den
              rakt motsatta hållningen.
            </seg>
            <seg n="492cf5c6">
              Även på jämställdhetsområdet vill jag säga att vi är varandras
              absoluta motpoler. Miljöpartiet har ända sedan vi startade i politiken
              och kom in i politiska organ alltid valt att ha samma antal kvinnor
              som män på politiska poster. Vi tycker att det är ett väldigt
              viktigt sätt att få in alla synpunkter från samhället och få en
              jämställd politik med bredare mått.
            </seg>
            <seg n="d3f4ad34">
              Där kan vi säga att Sverigedemokraterna är vår absoluta motpol
              i riksdagen också. Sverigedemokraterna har sagt att de vill locka
              kvinnliga väljare, men tittar vi på den representation Sverigedemokraterna
              har här i riksdagen ser vi att bara 3 av 20 ledamöter är kvinnor.
              Det är alltså 15 procent, vilket är klart i botten av alla riksdagspartier.
              Om man nu vill locka kvinnliga väljare och tycker att man ska
              satsa på ökad jämställdhet borde det kanske inledas med att göra
              en uppryckning i de egna leden och se till att man har ett åtminstone
              jämnare antal män och kvinnor.
            </seg>
            <seg n="d14be5a5">
              Vad är det egentligen som hindrar att Sverigedemokraterna får
              fler kvinnor som representerar er i riksdagen, och vad är det
              som har gjort att ni har misslyckats så fullständigt med att rekrytera
              kvinnliga politiker? Kan det möjligen ha någon koppling till den
              politik ni driver?
            </seg>
          </u>
          <note type="speaker" n="6265ab5d">
            Anf. 93 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-5" n="1ed3810f">
            <seg n="9014a344">
              Herr talman! Svaret på den sista frågan är förmodligen ja. Att
              vi har så få kvinnor i riksdagsgruppen beror förmodligen på att
              vi dels har färre kvinnor i vår medlemskader än många andra partier,
              dels har färre kvinnor som röstar på oss än många andra partier.
              Kanske beror det också till viss del – och där kan vi kanske vara
              självkritiska – på den politik vi för eller på det sätt vi framför
              vår politik.
            </seg>
            <seg n="ad524d38">
              Det är dock också så att vi är fullständigt emot kvotering. Nu
              är det så att vi är lite underrepresenterade, men den representation
              vi har i våra valda församlingar speglar också hur medlemssammansättningen
              ser ut i partiet. Jag kan hålla med om att det är lite väl i underkant
              även för vår del, men jag tror att man om man tittar på Miljöpartiet
              ser att ni har en väldigt stor övervikt när det gäller kvinnor.
              Hur ser det ut med er representation – är det inte så att en hel
              del män är inkvoterade hos er? Borde det inte vara fler kvinnor?
              Det är väl betydligt fler än 50 procent av dem som röstar på och
              är medlemmar i ert parti som är kvinnor?
            </seg>
          </u>
          <note type="speaker" n="5a84191d">
            Anf. 94 PER BOLUND (MP) replik:
          </note>
          <u who="per_bolund_61c5be" xml:id="i-1616338d23e5a3bb-14" n="ff89e5ab">
            <seg n="f01f0008">
              Herr talman! Det är en annan variant av hur man kan se på representation.
              Vi tycker att det är viktigt att alla grupper i samhället finns
              representerade i politiken, och därför har vi valt att hela tiden
              se till att vi har samma antal män som kvinnor på våra valda platser.
              Vi har också ansträngt oss väldigt mycket för att få in till exempel
              människor med invandrarbakgrund i både våra lokala och vårt nationella
              parlament. Det är väldigt viktigt för att man ska få in olika
              perspektiv och kunna svara på de utmaningar samhället står inför.
            </seg>
            <seg n="3b86bf9a">
              Där har dock Sverigedemokraterna uppenbarligen valt en helt annan
              linje. Om man har försökt över huvud taget vet jag inte, men man
              har uppenbarligen helt misslyckats med att få kvinnliga politiker
              att engagera sig. Jag skulle tro att det har att göra med den
              politik Sverigedemokraterna bedriver. Man vill till exempel inskränka
              aborträtten, vilket inskränker kvinnors möjligheter att bestämma
              över sina egna kroppar. Då kan jag förstå att många kvinnor inte
              känner att de vill engagera sig i politiken och företräda den.
              Man föreslår också att vi återigen ska införa sambeskattning i
              Sverige, det vill säga göra det ännu svårare för kvinnor att delta
              på arbetsmarknaden och höja marginalskatten för de kvinnor som
              går ut och söker ett arbete.
            </seg>
            <seg n="c503eb13">
              Där tror jag att man finner anledningen till att Sverigedemokraterna
              lockar få kvinnliga väljare och även har väldigt få kvinnliga
              representanter i riksdagen, till exempel.
            </seg>
          </u>
          <note type="speaker" n="3d3ca6b0">
            Anf. 95 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-6" n="1ed3810f">
            <seg n="c5921275">
              Herr talman! Det finns en hel del felaktigheter.
            </seg>
            <seg n="c2ff298d">
              När det gäller aborträtten är det inte så att vi vill ta bort
              aborträtten. Vi vill anpassa den till den nivå som större delen
              av de västeuropeiska länderna befinner sig på, det vill säga ungefär
              12 veckor. Vi förespråkar alltså 12 veckors rätt till abort i
              stället för dagens 18, eller till och med över 18. Det är inte
              så att vi ska ta bort aborträtten på något sätt. I det här fallet
              är det Sverige som är extremt och sticker ut. Vi vill anpassa
              oss till den övriga västeuropeiska normen. Det är varken extremt
              eller konstigt.
            </seg>
            <seg n="59a2cbb1">
              När det gäller sambeskattning ser man om man läser den motion
              vi ställer oss bakom, och som jag var pappa till, att det var
              villkorat. Du kanske inte uppfattade det, Per Bolund. Ett villkor
              för att få sambeskatta var att också dela på pensionsrätten, just
              för att kvinnor inte ska sättas i den pensionsfälla de annars
              kan hamna i.
            </seg>
            <seg n="8b572595">
              Det är alltså inte alltid svart eller vitt. Det gäller att redovisa
              helheten.
            </seg>
          </u>
          <note type="speaker" n="f3df59c6">
            Anf. 96 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-6" n="bb8a3789">
            <seg n="a206f048">
              Herr talman! Per Bolund glömde väl en viktig faktaupplysning
              – jag tror till och med att Sverigedemokraterna i riksdagen har
              sämre representation av kvinnor än vad Iraks parlament har.
            </seg>
            <seg n="47cf66d5">
              Det jag tänkte tala om är dock Sverigedemokraternas ekonomiska
              politik för sjuka och föräldralediga. Ni har ställt er bakom sänkningen
              av ersättningarna i både sjukförsäkring och föräldraförsäkring.
              Ni står också bakom att sjuka, föräldralediga och arbetslösa ska
              betala mer i skatt än den som har turen att ha ett jobb och vara
              frisk. Ni anser tydligen att den indelning av människor i närande
              och tärande som regeringen har gjort är rätt, eftersom ni inte
              vill göra något för att ändra på den utan snarare vill förstärka
              de skillnader som finns i dag. Ni ställer er nämligen bakom det
              femte jobbskatteavdraget.
            </seg>
            <seg n="485176e9">
              Sjuk, arbetslös och föräldraledig betalar i dag, vid en inkomst
              på 12 000 kronor per månad, 12 000 mer i skatt per år jämfört
              med den som har turen att vara frisk och ha ett jobb. Det anser
              jag vara djupt problematiskt. Därför vill jag ställa frågan: Varför
              vill ni straffa sjuka, arbetslösa och föräldralediga ekonomiskt,
              och varför ser ni på människor som tärande?
            </seg>
            <seg n="2843f4cf">
              Jag skulle också vilja fråga dig varför du och dina partikamrater
              ska ha dubbelt så hög skattesänkning som en undersköterska eller
              fastighetsskötare. Varför är ni värda så mycket mer i sänkt skatt
              än vad de är?
            </seg>
          </u>
          <note type="speaker" n="43a99026">
            Anf. 97 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-7" n="1ed3810f">
            <seg n="26626a67">
              Herr talman! Det där stämmer inte, Ulla Andersson. I vårt budgetalternativ
              som kommer om någon vecka kommer du att se att vi gör kraftiga
              förstärkningar av a-kassan. Det är ungefär de nivåer som LO ligger
              på. Vi förstärker föräldraförsäkringen och även när det gäller
              de sjukskrivna.
            </seg>
            <seg n="40d62f4b">
              Däremot är jobbskatteavdraget just ett jobbskatteavdrag för att
              stimulera folk att komma i arbete. Så är det, och det står vi
              bakom. Det är inget konstigt med det. Att påstå att vi skulle
              vara emot dessa grupper är dock tvärtemot sanningen – i vår budget
              skjuter vi till mycket stora förstärkningar för att stimulera
              och ge dem större utrymme. Det gäller inte minst de arbetslösa,
              men också till exempel i sjukförsäkringen.
            </seg>
            <seg n="0aefbb33">
              Det stämmer alltså helt enkelt inte, Ulla Andersson. Det är felaktigt.
              Du får läsa vår budget när den kommer om en och en halv vecka.
            </seg>
          </u>
          <note type="speaker" n="e8ba4541">
            Anf. 98 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-7" n="bb8a3789">
            <seg n="72013117">
              Herr talman! Det stämmer nog ganska väl eftersom ni står bakom
              det femte jobbskatteavdraget, och det gör skillnad på människor.
              Hela den ideologiska synen i detta är att människor som inte har
              jobb, är sjuka eller arbetslösa ska ta sig i kragen och skärpa
              till sig så att även de ska få en skattesänkning. Det är det som
              är hela drivkraften bakom jobbskatteavdraget. Det är detta det
              syftar till. Det är så man förväntar sig att få människor ut på
              arbetsmarknaden som så småningom ska få ett jobb. Det är det ni
              har ställt er bakom. Ni tror helt enkelt att människor är arbetslösa
              för att de vill eller att de är sjuka för att de vill.
            </seg>
            <seg n="e1795e2d">
              Ni har en ekonomisk politik som innebär att sjuka, arbetslösa
              och föräldralediga betalar mycket mer i skatt, ungefär 12 000
              kronor mer per år vid en årslön på 240 000 kronor. Ni står bakom
              en politik där ni prioriterar dubbelt så mycket sänkt skatt för
              er själva, riksdagsledamöter, än vad en undersköterska eller en
              fastighetsskötare får. Det är så er politik ser ut. Jag har inte
              hört något annat, och jag har inte sett något annat. Om ni inte
              står bakom detta måste ni i så fall avvisa det femte jobbskatteavdraget.
            </seg>
          </u>
          <note type="speaker" n="19f99fea">
            Anf. 99 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-8" n="1ed3810f">
            <seg n="fbbfc311">
              Herr talman! Jobbskatteavdraget har en viss effekt, Ulla Andersson.
              Det sänker trösklarna för att komma från bidragsberoende och komma
              ut i arbete. Så är det. Det finns de som behöver en extra knuff,
              ja, men jag påstår inte att alla som är sjuka och arbetslösa inte
              vill jobba. Så är det inte.
            </seg>
            <seg n="00afb0d9">
              Vi vill göra stora förstärkningar när det gäller arbetslöshetsförsäkringen
              och sjukförsäkringen och satsar en stor del av vårt budgetutrymme
              på just de grupperna. Skatten är annorlunda för de här grupperna
              – ja, det stämmer. Men vi förstärker underlaget för skatten kraftigt
              i vår budget som kommer om några veckor. Läs den, och sedan återkommer
              vi.
            </seg>
          </u>
          <note type="speaker" n="18171b6d">
            Anf. 100 ULLA ANDERSSON (V):
          </note>
          <u who="ulla_andersson_c170b8" xml:id="i-366147e67917fba3-8" n="bb8a3789">
            <seg n="8d1701db">
              Herr talman! Anders Borg pratar gärna om att vi antingen ska
              gå bakåt i tiden eller framåt. Det tycker jag är lite märkligt,
              för den politik han företräder är verkligen att gå bakåt i tiden.
              Ni vill sänka lönerna för alla nyanlända på arbetsmarknaden. Sänkta
              ingångslöner är hela Alliansens politik. Ni vill straffa sjuka
              och arbetslösa. Ni för en politik för ökad otrygghet på arbetsmarknaden,
              och nu tar ni dessutom steget för att införa fattigvårdscheckar
              för barn till ekonomiskt utsatta föräldrar. Det kallar jag att
              gå bakåt i tiden.
            </seg>
            <seg n="2506da96">
              Herr talman! Om vi är riktigt tysta tror jag att vi nog kan höra
              Bo Lundgrens jubel ända hit. De nya moderaterna har gjort vad
              de gamla aldrig lyckades med – skattesänkningar för 130–140 miljarder.
              Det är klart att Lundgren firar. Resultatet är i alla fall rätt
              tydligt: 27 gånger mer har gått till skattesänkningar än till
              den kommunala välfärden, det vill säga vård, skola och omsorg.
              Samtidigt ökar ojämlikheten. Det är syftet med den förda politiken.
            </seg>
            <seg n="635c2753">
              De nya moderaterna tyckte att Bo Lundgrens gamla politik var
              oansvarig, men det försöker man förtränga i dag. Skattesänkningar
              betyder sänkt välfärd. Hela sommaren har varit en kriskavalkad
              i förlossnings- och sjukvården med mammor som inte får föda tryggt
              utan hänvisas än hit, än dit, och sjukvårdspersonal som slår larm
              om bristande patientsäkerhet och för lite resurser. Sjukvården
              behöver resurser och inte ett jobbskatteavdrag till, för det botar
              ingen människa.
            </seg>
            <seg n="630d361e">
              I somras lämnade 12 000 barn skolan utan att vara behöriga till
              gymnasiet. I högerns Sverige är det återigen barnens bakgrund
              som avgör studieresultatet. Eleverna behöver inte ett jobbskatteavdrag
              till; de behöver fler lärare.
            </seg>
            <seg n="6cf7332a">
              Personalen sliter och kämpar, springer in och ut, 5 minuter här
              och 7 minuter där, mikrolåda in och mikrolåda ut. Så ser det ut
              i dagens hemtjänst. De anställda räcker helt enkelt inte till.
              De äldre får därför inte den omsorg de behöver. Antalet anställda
              i äldreomsorgen har sjunkit samtidigt som de äldre har blivit
              fler.
            </seg>
            <seg n="de7f197b">
              Samtidigt tas stora privata vinster ut ur äldreomsorgen av privata
              riskkapitalbolag. Riskkapitalbolag ägda och styrda av män tar
              ut vinster på bekostnad av kvinnors arbetsvillkor. I den privatiserade
              äldreomsorgen är de anställda 10 procent färre, visstids- och
              deltidsanställningarna fler och andelen utbildad personal mindre
              än i den offentliga. Det är så privata vinster skapas. Att människor
              kommer i kläm får man liksom ta.
            </seg>
            <seg n="c00534e5">
              Alltmer av bristerna i välfärden läggs på oss kvinnor som i stället
              får göra arbetet på obetald fritid eller gå ned i arbetstid för
              att fixa det hela. Välfärden behöver mer pengar och inte fler
              jobbskatteavdrag.
            </seg>
            <seg n="cc5b3b99">
              Rika män behöver inte tjockare plånbok, men vi kvinnor behöver
              en utbyggd äldre- och barnomsorg. Unga behöver jobb och bostad.
              En politik byggd på sänkta skatter tar oss bort från värdigheten
              och lösningarna på våra gemensamma problem och möjligheter. Vi
              blir ett svagare land, för skatter är civilisationens pris.
            </seg>
            <seg n="d2183c74">
              Vänsterpartiet har den unika rollen att vara de som företräder
              alla dem som vill ha en behovsstyrd välfärd och inte en vinstdriven.
              Vi har de konkreta förslagen, som visar hur en avkommersialisering
              av välfärden låter sig göras. Vi väljer att höja skatten för att
              satsa på de äldres omsorg och på en bättre arbetsmiljö för personalen.
            </seg>
            <seg n="3b874136">
              Herr talman! Vi är många som vet att offentliga investeringar
              är ett mycket effektivare sätt att skapa jobb än skattesänkningar.
              Det syns också, för i dag har vi 70 000 fler arbetslösa än vad
              vi hade 2006. Och vi har gemensamma behov och problem som måste
              lösas. Lås oss storsatsa på den gemensamma välfärden med fler
              anställda i äldreomsorgen och på fritidshemmen, utöka antalet
              lärare i skolan och lägga mer resurser på sjukvården. Det behövs.
            </seg>
            <seg n="f78d3a25">
              I 85 procent av landets kommuner är det i dag brist på hyresrätter.
              Det löser vi inte genom 65 utredningar utan genom investeringsstöd
              för energieffektiva hyresrätter. Hyreslägenheter behöver upprustningsstöd.
              Ett rejält statligt åtagande för att upprusta landets miljonprogramsområden
              behövs. Unga ska ha rätt att få en bostad; det ska inte vara en
              hopplös dröm.
            </seg>
            <seg n="c3a55863">
              Den klimatomställning som är nödvändig skapar nya möjligheter
              och nya jobb. Till det behövs både kapital och tydligt politiskt
              ledarskap. Vi behöver tåg som går i tid och nya spår så att tågen
              slipper stå på rad och vänta. Det är investeringar som är bra
              för miljön, pendlare, företag och jobb.
            </seg>
            <seg n="153f1f3d">
              Låt oss vara rädda om det gemensamma. Det är smart och ekonomiskt
              effektivt. Det ger ett anständigt samhälle byggt på omsorg och
              solidaritet. Måttstocken kan ju inte vara att göra de gamla moderaterna
              glada.
            </seg>
            <seg n="c2ab3bd2">
              Vi är det land där inkomstskillnaderna ökar allra snabbast. Vi
              har halkat ned från första plats till en icke hedrande fjortonde
              plats bland OECD-länderna. Inkomstskillnaderna har ökat nästan
              dubbelt så mycket här som i det land som kommer tvåa. Den relativa
              fattigdomen har ökat åtta gånger så mycket jämfört med perioden
              2002–2006. Enligt Statistiska centralbyrån är en grundläggande
              förklaring just jobbskatteavdraget. Men det struntar högerregeringen
              fullständigt i och lägger fram ett nytt jobbskatteavdrag, toppat
              med att färre nu ska betala statlig skatt – mest till dem som
              redan har det bäst. De ideologiska drivkrafterna går liksom inte
              att hejda.
            </seg>
            <seg n="76462a1c">
              Är det någon liga som Sverige bör toppa så är det jämlikhetsligan.
              Jämlika samhällen mår och utvecklas bättre, såväl socialt som
              ekonomiskt. Att inkomstskillnaderna i Sverige ökar är resultatet
              av en medveten ekonomisk politik, ofta dold i dimridåer, för i
              Sverige vinner man inga val på att säga att man vill ha ökade
              inkomstskillnader. I stället blir det floskelspråk som gäller.
            </seg>
            <seg n="16e57568">
              Regeringens ekonomiska politik genomförs därför under paroller
              på borgerligt nyspråk som det ska löna sig att arbeta eller sänkta
              trösklar på arbetsmarknaden, som på riktig svenska betyder just
              ökade inkomstskillnader.
            </seg>
            <seg n="fa21f7e6">
              Resultatet är tydligt: Redan innan denna budget presenterades
              hade de 10 procent som är rikast fått 79 000 kronor mer i plånboken,
              medan de 10 procent som är fattigast får mindre i dag än vad de
              hade 2006. Samtidigt har inkomstskillnaderna mellan kvinnor och
              män ökat med ungefär 18 000 kronor per år. Det är klyftornas allians
              som styr det här landet!
            </seg>
            <seg n="db718d8e">
              Fyra av fem av dem som tvingas leva på försörjningsstöd i dag
              borde i stället ha haft ersättning från sjukförsäkring eller a-kassa,
              enligt fackförbundet SSR. Men med borgerlig politik tvingas de
              i stället leva på socialbidrag, om de över huvud taget får något
              sådant, eller ta klivet till Frälsningsarmén eller Stadsmissionen.
            </seg>
            <seg n="f53d4296">
              Så ser borgerlighetens Bidragssverige ut. De gemensamma försäkringarna,
              där vi tar ansvar för varandra och bär varandras risker, slås
              sönder för att i stället tvinga människor till socialkontoren
              och till att leva på bidrag – detta medan bankägarna har fått
              kraftigt sänkt skatt.
            </seg>
            <seg n="ea60d433">
              Har du turen att vara frisk och ha ett jobb belönas du med sänkt
              skatt. Men är du fräck nog att vara pensionär ska du betala 300
              kronor mer i skatt vid en inkomst på 12 000 kronor i månaden.
              Blir du sjuk, arbetslös eller föräldraledig ska du betala 1 000
              kronor mer i skatt, och skillnaden ökar nu än mer. Högerregeringen
              straffar sjuka, arbetslösa och föräldralediga ekonomiskt genom
              sänkta ersättningar och högre skatter. Sedan skickar de en fritidspeng
              till deras barn. Stigmatisering och fattigvård är högerns lösningar
              på den fattigdom de skapar.
            </seg>
            <seg n="892cfc40">
              Den människosyn som ligger bakom förändringarna i skattepolitiken
              och försäkringssystemen är inhuman. Människor delas av högern
              in i närande och tärande. De sjuka tros inte vara sjuka utan anses
              kunna ta sin säng och gå. Halleluja! utropar Kristdemokraterna
              glatt.
            </seg>
            <seg n="b01bf018">
              Trots att det går tio arbetslösa på varje ledigt jobb hos Arbetsförmedlingen
              menar regeringen att det bara handlar om att ta sig i kragen.
              Budskapet är: Skärp dig så får du ett jobb! Den strukturella arbetslösheten
              görs individuell.
            </seg>
            <seg n="ae788858">
              Ett land som byggs med omtanke och medmänsklighet är i grunden
              ett starkare land än ett land där girigheten får råda. Våra gemensamma
              välfärds- och trygghetssystem måste därför stärkas. Vi vet att
              alla vi människor är både sköra och starka på samma gång. I morgon
              kanske det är du eller jag som har oturen att bli sjuk, råka ut
              för en olycka eller förlora jobbet. Sverige har blivit ett risksamhälle
              där var och en av oss riskerar att lämnas ensam om olyckan är
              framme.
            </seg>
            <seg n="a98f6ca2">
              Välfärden behöver mer resurser, inte fler jobbskatteavdrag. Den
              måste bygga på ett skattesystem där man betalar lika mycket i
              skatt för lika inkomst oavsett om man är sjuk, arbetslös, pensionär
              eller frisk med jobb. Förmögna ska betala skatt. Skatt ska betalas
              efter bärkraft. Den gemensamma utjämnande välfärden krackelerar
              när det går 27 gånger mer till skattesänkningar än till den gemensamma
              välfärden i vård, skola och omsorg. Ojämlikheten ökar, likaså
              ofriheten. Den gemensamma tilliten och sammanhållningen minskar,
              och landets kraft försvagas.
            </seg>
            <seg n="fefcd0ca">
              Låt oss i stället bygga ett samhälle med omtanke och solidaritet,
              ett värdigt samhälle. Och pensionärer ska inte straffas för att
              de är pensionärer. Hur ska de lösa det menar ni? Ska de få ett
              skatteavdrag för rynkbehandling?
            </seg>
          </u>
          <note type="speaker" n="781786e8">
            Anf. 101 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-13" n="95c9fa84">
            <seg n="352e7da4">
              Herr talman! Sverige är ett av världens mest jämlika och jämställda
              länder. Det är vi därför att vi har en välfärdsstat och därför
              att vi haft en ekonomi som har fungerat när andra har gått in
              i kris och arbetslöshet och utanförskap har dragit isär samhällena.
            </seg>
            <seg n="0afd19f8">
              Vi har ungefär 50 procent av bnp i offentliga utgifter. Vi är
              ett av de länder som har de största sociala utgifterna. När det
              gäller till exempel äldreomsorgen är vi ett av toppländerna. Vi
              satsar väsentligt mer än våra nordiska grannländer, och enligt
              OECD har den svenska äldreomsorgen den högsta personaltätheten
              per tusen äldre.
            </seg>
            <seg n="5d461db2">
              Vi har alltså högre offentliga utgifter med fler utgifter för
              social omsorg och fler anställda i offentlig sektor. Under de
              här åren har det som vi brukar kalla för kärnan i välfärden, vård,
              skola och omsorg, fått ungefär 100 miljarder till i fasta kronor,
              och ungefär 30 av dem är regeringens reformpolitik.
            </seg>
            <seg n="5961fc4d">
              Hur kommer det sig att vi har kunnat föra en politik där vi har
              prioriterat välfärdens kärna? Jo, det beror på att vi har varit
              försiktiga med transfereringarna eftersom vi vet att det som händer
              långsiktigt i Sverige när man tappar greppet om transfereringarna
              är att då trängs skolan ut, då trängs omsorgen ut och då trängs
              sjukvården ut. I det perspektivet är det naturligtvis bekymmersamt
              att den rödgröna oppositionen inte tar på allvar att vi återigen
              har stigande transfereringsutgifter.
            </seg>
            <seg n="b2199c3b">
              Varför är det här så centralt? Jo, därför att transfereringarna
              har en direkt effekt i termer av att utgifterna stiger väldigt
              snabbt. Ska man då upprätthålla ordning i offentliga finanser
              finns det inte utrymme för annat. Det har också en indirekt effekt
              när man tar bort spärrarna i de här systemen, därför att då minskar
              skatteintäkterna.
            </seg>
            <seg n="402573ce">
              Skälet till att vi i dag har haft en så kraftig ökning av den
              offentliga sektorns samlade skatteintäkter är att vi har prioriterat
              arbetslinjen, att fler är i arbete och att de jobbar fler timmar.
              Ulla Andersson, inser du inte att man undergräver, tränger undan
              och underminerar kärnan i välfärden när man öppnar transfereringssystemen?
            </seg>
          </u>
          <note type="speaker" n="b524a2ba">
            Anf. 102 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-9" n="bb8a3789">
            <seg n="33fec2b2">
              Herr talman! Inser inte Anders Borg att man bygger ett ovärdigt
              samhälle om man ska straffa sjuka, arbetslösa och föräldralediga
              genom att ge dem högre skatt än dem som har turen att vara friska
              och ha ett jobb?
            </seg>
            <seg n="1316ee1b">
              Anser inte du att man skapar ett ovärdigt samhälle när man sänker
              ersättningsnivåerna för sjuka, föräldralediga och arbetslösa?
              12 miljarder mindre i utbetalningar till 70 000 fler arbetslösa
              får ju konsekvenser.
            </seg>
            <seg n="e40e3b26">
              Du lägger 27 gånger mer på skattesänkningar än på vård, skola
              och omsorg i den kommunala välfärden. Statsbidragen har höjts
              med 4,8 miljarder, enligt Sveriges Kommuner och Landsting. Och
              du får ursäkta mig, men jag litar mer på dem än på dig i det här
              fallet när ni har sänkt skatten med 130 miljarder.
            </seg>
            <seg n="884fb589">
              Äldreomsorgen i Sverige är såtillvida inte fullt utbyggd. Ungefär
              100 000 kvinnor går ned i arbetstid eller slutar jobba helt på
              grund av detta. Det är fler äldre men färre som får hjälp, och
              enligt Konjunkturinstitutet är det färre anställda.
            </seg>
            <seg n="06fdbbc2">
              Genom att satsa på den gemensamma välfärden förebygger man ohälsa,
              framför allt hos oss kvinnor. Det är vi som jobbar där, och det
              är vi som får ta över på den obetalda fritiden och göra det som
              andra inte klarar av att utföra. Det är just genom stress i arbetslivet
              som sjukskrivningarna ökar, och det är mycket, mycket allvarligt.
              Med er politik kommer nog sjukskrivningarna att öka än mer om
              ni nu inte inför en ytterligare gräns för de sjukskrivna så att
              de inte får vara sjuskrivna. Ni har ju tidigare löst den problematiken
              genom att hindra sjuka människor att vara sjuka och kastat ut
              dem i ekonomisk otrygghet och tvingat dem till socialkontor eller
              till Frälsningsarmén. Jag tycker inte att det är värdigt.
            </seg>
            <seg n="a23eba31">
              Jag vill se ett annat samhälle som bygger på omsorg, omtanke
              och solidaritet. Det är så vi bygger det här landet starkt. Det
              gör vi inte genom att satsa på dem som redan har det väldigt gott
              ställt och sedan låta välfärden krackelera.
            </seg>
          </u>
          <note type="speaker" n="c3e71a5b">
            Anf. 103 Finansminister ANDERS BORG (M) replik:
          </note>
          <u who="unknown" xml:id="i-8a2bd30c11606776-14" n="95c9fa84">
            <seg n="41b357f1">
              Herr talman! Sverige har mindre inkomstskillnader och mindre
              välfärdsskillnader än andra industriländer. Ulla Andersson säger
              att det relativa fattigdomsmåttet har förbättrats, och det är
              därför att de med lägst inkomster i Irland, Island, Lettland och
              Grekland har fått kraftiga inkomstsänkningar. I Sverige har de
              fått inkomstökningar.
            </seg>
            <seg n="b89c1b0e">
              Sverige har alltså den minsta andelen med låg materiell standard,
              och när det gäller barnfamiljer är det Sverige och Island som
              har den bästa situationen. Det beror bland annat på att vi har
              en välfärdsstat med en hög andel anställda och att antalet sysselsatta
              i den skattefinansierade välfärden ökar. Vi räknar med att ha
              i runda slängar 20 000 fler i skattefinansierad välfärd 2014 än
              vad vi hade 2006.
            </seg>
            <seg n="df604cf8">
              Grundproblemet är att Ulla Andersson inte går till botten med
              att transfereringarna kommer att undergräva, underminera och tränga
              ut kärnan i välfärden. Det är ju de kommunalt anställda i vård
              och omsorg och andra anställda i skattefinansierad välfärd som
              kommer att få betala räkningen för den politik som Ulla Andersson
              och de rödgröna står för.
            </seg>
          </u>
          <note type="speaker" n="886cd0e6">
            Anf. 104 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-10" n="bb8a3789">
            <seg n="f1909306">
              Herr talman! Jag går verkligen till botten med de ökade kostnaderna
              i transfereringssystemen och vill investera i direkta jobb i stället
              för att sänka skatten för de välbeställda. Jag vill investera
              i fler anställda i vård, skola och omsorg i stället för i sänkt
              skatt. Det har stor betydelse, för det minskar stressen i arbetslivet
              och minskar ohälsan.
            </seg>
            <seg n="03698266">
              Vi har valt olika vägar. Du väljer att satsa 27 gånger mer på
              skattesänkningar än på vård, skola och omsorg. Jag väljer att
              satsa på vård, skola och omsorg, för det behöver vi kvinnor. Det
              är vi alla beroende av som människor, för det bygger ett helt
              annat samhälle – ett samhälle där vi tar hand om varandra och
              utjämnar inkomstskillnader. I ditt Sverige har inkomstskillnaderna
              ökat åtta gånger fortare än vad de gjorde åren innan du tog över.
              Det är resultatet av din politik.
            </seg>
            <seg n="7ba144b2">
              Det är inte undra på att Bo Lundgren är glad och firar i dag.
              Du kanske ska ansluta dig lite senare. Men jag firar inte, för
              jag vill se ett värdigt samhälle och satsningar på vård, skola
              och omsorg. Det är det som är prioriterat. Så skapar vi jobb,
              så skapar vi värdighet och så skapar vi ett tryggare och friare
              land.
            </seg>
          </u>
          <note type="speaker" n="b1d19126">
            Anf. 105 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-11" n="cbd66109">
            <seg n="9f1a7147">
              Herr talman! Man blir lite mörkrädd inför situationen med de
              å ena sidan högstämda anförandena av Ulla Andersson och å andra
              sidan utskottsinitiativet i riksdagen, underförstått anpassat
              till Sverigedemokraternas politik.
            </seg>
            <seg n="030ca8db">
              Enligt Dagens Industri, som har intervjuat Ulla Andersson i dag,
              är det fullständigt glasklart att ni kommer att ha ett initiativ
              som är uppdelat på två punkter och som passar Sverigedemokraterna
              som hand i handske. De facto bjuder ni in Sverigedemokraterna
              i den parlamentariska värmen på ett sätt som inte har skett tidigare
              i Sveriges riksdag.
            </seg>
            <seg n="1a9229e8">
              Jag trodde inte att de anständiga partierna i riksdagen skulle
              lägga sig till rätta så att det passade Sverigedemokraterna, naturligtvis
              inte heller Vänsterpartiet. I praktiken och i konsekvensen passar
              detta agerande Sverigedemokraterna väldigt bra. Vi har hört hur
              Sverigedemokraterna förhandlat med Socialdemokraterna inför öppen
              ridå. Ert förslag blir på det sättet samstämt med Sverigedemokraterna
              även om det inte formellt är avstämt med Sverigedemokraterna.
            </seg>
            <seg n="12485b71">
              Ni tre partier flyttar anständighetens gräns i Sveriges riksdag.
              Genom att bjuda in Sverigedemokraterna på detta indirekta sätt
              gör ni ett anpassat agerande med Sverigedemokraterna mer rumsrent.
            </seg>
            <seg n="3cc2bc0b">
              Jag ställer samma fråga till dig som jag ställde till Per Bolund:
              Hur känns det, Ulla Andersson, att agera på ett sätt som till
              sin konsekvens gynnar legitimiteten hos ett parti som har sin
              grund i främlingsfientlighet och nazism?
            </seg>
          </u>
          <note type="speaker" n="d0f66290">
            Anf. 106 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-11" n="bb8a3789">
            <seg n="45fb0438">
              Herr talman! Hur känns det att lägga fram en budget som du inte
              har stöd för, Carl B Hamilton? Det är det som detta handlar om.
              Ni har valt att lägga fram en politik som ni ska söka majoritet
              för. Ni har inte majoritet för den politiken. Jag står inte bakom
              en politik som sänker skatterna 27 gånger mer än vad man satsar
              på välfärden. Jag står inte bakom en politik som ökar arbetslösheten
              och ojämlikheten. Det är inte värdigt.
            </seg>
            <seg n="696d3c02">
              Budgetlagen medger för en minoritetsregering att lägga fram en
              budget och få stöd för den i Sveriges riksdag. Men budgetlagen
              medger också för riksdagen att avvisa förslag om man anser att
              den är ekonomiskt oansvarig, och det gör vi. Därför har vi agerat.
            </seg>
            <seg n="4229b696">
              Ni har valt att lägga fram dessa förslag. Ni vill öka inkomstskillnaderna.
              Ni vill se till att välfärden får mindre resurser. Det vill inte
              Vänsterpartiet. Du får ta ansvar för det ni gör, Carl B Hamilton.
              Det är mer värdigt.
            </seg>
          </u>
          <note type="speaker" n="c799a6a9">
            Anf. 107 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-6d30abeaaeb7574e-12" n="cbd66109">
            <seg n="aeaae77e">
              Herr talman! Diskussionen om att ha majoritet för ett visst förslag
              eller inte och hur man gör med budgeten är en ganska traditionell
              finanspolitisk diskussion i budgetdebatter. Här har vi dock en
              fråga av helt annan dimension, nämligen att ni plöjer för värderingar
              som vi andra absolut inte vill kännas vid: främlingsfientlighet.
            </seg>
            <seg n="f90abeff">
              Den faktiska konsekvensen av Vänsterpartiets, Socialdemokraternas
              och Miljöpartiets agerande är att främja Sverigedemokraternas
              intressen och deras värderingar. Det är en helt annan dimension
              än att tala om majoritet, om huruvida det finns stöd i riksdagen
              och så vidare.
            </seg>
            <seg n="9c69376d">
              Det blir bisarrt att tala om att det är vi i allianspartierna,
              som har flest mandat tillsammans, som på något sätt tvingar fram
              Sverigedemokraternas agerande med oppositionen.
            </seg>
          </u>
          <note type="speaker" n="380945c2">
            Anf. 108 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-12" n="bb8a3789">
            <seg n="fe0f5410">
              Herr talman! Minoritetsregeringar får ta ansvar för att ha majoritet
              för sina förslag. Så brukar det gå till.
            </seg>
            <seg n="fe00abf7">
              Tittar vi på hur vi röstar i Sveriges riksdag ser vi att Vänsterpartiet
              är det parti som mest sällan röstar som Sverigedemokraterna. Det
              är en av tio gånger ungefär. Carl B Hamiltons samarbetsparti Moderaterna
              röstar däremot ungefär sex av tio gånger som Sverigedemokraterna.
            </seg>
            <seg n="7a9b0bc7">
              Riksdagen har ett ansvar att följa det regelverk som finns. Ni
              har ställt er bakom ett överskottsmål. Ni lägger inte fram ett
              förslag om att det ska ändras trots att ni bryter mot det. Hur
              ser ni på det, Carl B Hamilton?
            </seg>
            <seg n="9e718a25">
              Jag anser att vi behöver pengarna till välfärd i stället för
              sänkta skatter. Jag anser att vi behöver pengarna till investeringar
              i jobb i stället för sänkta skatter. Därför har jag agerat med
              Socialdemokraterna och Miljöpartiet för att lägga fram en annan
              politik. Vi använder de möjligheter som finns till det i riksdagen,
              utifrån ett demokratiperspektiv. Jag tycker att det är rimligt.
            </seg>
          </u>
          <note type="speaker" n="51374142">
            Anf. 109 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-4" n="381ba6aa">
            <seg n="b048dd43">
              Herr talman! Vänsterpartiet har gjort frågan om vinster i välfärden
              till sin viktigaste fråga. Oron över vinster i välfärden verkar
              det inte finnas någon hejd på, men jag undrar: Oroar Vänsterpartiet
              och Ulla Andersson sig någon gång för förluster i välfärden?
            </seg>
            <seg n="887552ab">
              Generellt gäller att oavsett om det är ett företag eller en kommun
              som bedriver en verksamhet är det den som har koll på ekonomin
              och de resurser som står till buds som även har koll på kvaliteten.
              Den kommun eller det företag som har dålig koll på ekonomin har
              också sämre koll på kvaliteten, trots att de som går med förlust
              eller drar över sin budget bevisligen använder mer resurser än
              de fått till sitt förfogande.
            </seg>
            <seg n="7b253405">
              De mätningar som Sveriges Kommuner och Landsting gör med jämna
              mellanrum angående resultat och resurser inom skolans värld pekar
              på samma generella slutsats. Stor resursanvändning och dålig ekonomisk
              kontroll är lika med sämre kvalitet på undervisningen. Effektivare
              resursanvändning och god ekonomisk kontroll är lika med bättre
              kvalitet på undervisningen, vilket självklart ökar elevernas kunskapsnivå.
            </seg>
            <seg n="70e1382d">
              Det vore bättre att ropen skallade om ett förbud mot förluster
              i välfärden. Ständigt återkommande förluster vittnar om problem
              med hela organisationen, från ledning till bemötande av eleven
              på skolan eller brukaren på ett äldreboende.
            </seg>
            <seg n="0df41f0c">
              När ska Vänsterpartiet börja oroa sig lika mycket för förluster
              i välfärden som för vinster? Vad är farligast för välfärden enligt
              Vänsterpartiet?
            </seg>
          </u>
          <note type="speaker" n="d207af7e">
            Anf. 110 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-13" n="bb8a3789">
            <seg n="559b48b5">
              Herr talman! För Vänsterpartiet är det farligast att vi inte
              längre får en behovsstyrd välfärd utan en vinstdriven välfärd,
              att den inte styrs utifrån demokratiska beslut utan styrs utifrån
              slutna styrelserum.
            </seg>
            <seg n="ea3888ba">
              Anders Sellström påstår att effektivitet och kvalitet är avgörande
              för det man får ut av pengarna. Så är det. Det finns dock inget
              som visar att privata alternativ har bättre effektivitet eller
              kvalitet, utan tvärtom handlar det snarare enbart om ideologi.
            </seg>
            <seg n="5a8871d0">
              Vi var många som var oroliga efter JB-koncernens konkurs. Det
              var till och med så att Friskolornas riksförbunds ordförande Mikaela
              Valtersson sade i P1 att man tittade på en lösning med en försäkring
              mot skolnedläggningar. Man skulle alltså försäkra sig mot sin
              egen affärsidé, för den var alltför riskabel. Vet Anders Sellström
              vad svaret blev från försäkringsbolagen? Det skulle bli för dyrt.
              De vågade inte göra ett sådant system.
            </seg>
            <seg n="3ccea959">
              Det visar vad detta handlar om. Man leker affär med barnens skola.
              Man bjuder ut de äldre till lägstbjudande. Det är inte värdigt.
            </seg>
            <seg n="d4824573">
              Enligt de senaste siffrorna är vinsterna 8,7 miljarder. Det motsvarar
              ungefär 16 000 lärare eller 22 000 undersköterskor. Det är mycket
              bättre att pengarna går dit och att man utgår från behov och inte
              från att ett företag vill etablera sig där det är som mest lönsamt.
              Annars späds pengarna ut på ett sätt som gör att vi inte får ett
              effektivt system, och vi slår sönder kedjor.
            </seg>
            <seg n="42f0c651">
              Ja, jag är orolig för vinster i välfärden. Jag tycker inte att
              det är framtiden för vårt samhälle. Det gör inte svenska folket
              heller. Ni driver en politik som går emot svenska folkets vilja.
              Man vill inte ha privatiserad välfärd; man vill ha en behovsstyrd
              välfärd med demokratiska beslut bakom. Man vill ha öppenhet. Men
              ni driver en helt annan politik. Ni privatiserar alltmer.
            </seg>
            <seg n="f4ae3bb7">
              Jag vet att JB-koncernens vd åter har öppnat de skolor han lät
              gå i konkurs och att han har kompisar i regeringen. Det finns
              hela tiden en koppling mellan privatiseringarna och regeringens
              kompisar.
            </seg>
          </u>
          <note type="speaker" n="03ecc301">
            Anf. 111 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-5" n="381ba6aa">
            <seg n="7452dfb8">
              Herr talman! Som kristdemokrat är jag självklart för att den
              enskilde, familjen, den som är i behov av välfärdstjänsten också
              ska få möjlighet att välja mellan olika utförare. Det är en självklarhet
              för en mängd föräldrar och barn att kunna gå till den skola de
              själva valt.
            </seg>
            <seg n="0d90478e">
              Detta är en viktig kvalitetsutveckling som behövs för att det
              offentliga ska kunna möta framtiden. Vi behöver det offentliga,
              men vi behöver också andra utförare för att nå denna framgång.
              Den är väsentlig för mig.
            </seg>
            <seg n="73999157">
              Ditt krig mot vinster i välfärden, Ulla Andersson, bottnar i
              att du inte vill ha dessa alternativ. Du vill inte att de ska
              finnas. Du vill varken att föräldrar eller barn eller äldre som
              ska anlita någon att utföra den hemtjänst de önskar ska få välja.
              Man ska inte heller få välja vilken läkare man går till. Det är
              det du är ute efter.
            </seg>
            <seg n="787067a7">
              Detta skapar ingen kvalitetsutveckling utan kommer i stället
              att göra att man blir mer syrefattig i de utvecklingsmöjligheter
              som den offentliga sektorn är så väl behövd av.
            </seg>
            <seg n="889657c6">
              Ulla Andersson! Ska du inte hellre gå ut och skandera: Förbjud
              förluster i välfärden!
            </seg>
          </u>
          <note type="speaker" n="aec7c294">
            Anf. 112 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-14" n="bb8a3789">
            <seg n="015e7bc6">
              Herr talman! Jag kan säga så här: Jag har aldrig hört en äldre
              som vill välja mellan olika aktiebolag i äldreomsorgen. Däremot
              har jag hört väldigt många äldre som vill ha inflytande över de
              tjänster som erbjuds. Jag har aldrig mött en elev eller en förälder
              som säger att de vill välja mellan olika aktiebolag i skolvärlden.
              Däremot vill man kunna påverka vilken skola barnet ska gå i.
            </seg>
            <seg n="ac9ceb2f">
              I Vänsterpartiets alternativ kommer det att finnas valmöjligheter.
              Alla de som har ett gediget intresse av att vara kvar i välfärden
              kan ombilda sig till en särskild bolagsform. Men då måste de också
              lova att inte använda pengarna till något annat än att investera
              dem tillbaka i verksamheten.
            </seg>
            <seg n="e5b3b088">
              Det kommer att betyda att väldigt många riskkapitalbolag kommer
              att lämna, och det är just syftet, för vinstdriven välfärd leder
              fel. Det ska vara en behovsstyrd, demokratisk välfärd. Vi har
              liksom inte råd att bara slänga ut pengar på det här sättet. Nästan
              9 miljarder kronor som skulle ha gått till vård, skola och omsorg
              går i stället till privata vinster, vinster som i sin tur används
              till att köpa upp ännu mer offentlig verksamhet. Jag tycker inte
              att skattebetalarnas pengar ska användas på det sättet.
            </seg>
          </u>
          <note type="speaker" n="4a4e0719">
            Anf. 113 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-31d4d765453fb6d0-6" n="381ba6aa">
            <seg n="5b83b086">
              Herr talman! Det fanns en tid då de med behov av hemtjänst inte
              var myndighetsförklarade att själva få besluta om vem som skulle
              komma hem och utföra hemtjänsten.
            </seg>
            <seg n="75777f1b">
              Det fanns en tid då fastighetsskatten trängde ut människor från
              sina boenden. Det fanns en tid då förmögenhetsskatten drev ut
              investeringskapital från landet.
            </seg>
            <seg n="fd9d95f2">
              Det fanns en tid i vårt land då ingen tog tag i köerna till sjukvården,
              vilket resulterade i att de allra flesta fick vänta alltför länge.
              Det fanns en tid då du och jag inte kunde välja vilken vårdcentral
              vi ville gå till.
            </seg>
            <seg n="0a74f03c">
              Det fanns en tid då Magnecyl och Nezeril inte gick att köpa i
              en vanlig livsmedelsbutik eller på en bensinstation nära dig.
              Det fanns en tid då antalet apotek var färre och då deras öppettider
              var styrda och begränsade.
            </seg>
            <seg n="35271897">
              Det fanns en tid då politiker tyckte att det var klokt och moraliskt
              bra att staten själv tillverkade och sålde sprit.
            </seg>
            <seg n="64a4ced5">
              Det fanns en tid då garantipensionären hade en hel månadsinkomst
              mindre att leva på.
            </seg>
            <seg n="4685d4ce">
              Det fanns en tid då en sjuksköterska i vårt land fick betala
              26 200 kronor mer per år i skatt. Det fanns en tid då det inte
              lönade sig att gå från bidragsberoende till avlönat arbete.
            </seg>
            <seg n="d368cc88">
              Det fanns en tid då förtidspensioneringar och utanförskap var
              det enda som erbjöds, eftersom man inte fick hjälp och stöd att
              komma tillbaka. Det fanns en tid då 250 000 fler i vårt land var
              förtidspensionerade och sjukskrivna.
            </seg>
            <seg n="20484202">
              Det fanns en tid då det ansågs okej att tjäna pengar på att städa
              ett kontor eller en arbetsplatstoalett men ren idioti och galenskap
              att tjäna pengar på att städa andras hem. Det fanns en tid då
              det var mer ekonomiskt fördelaktigt att läkaren tog tid från sitt
              yrkesutövande för att använda den tiden till att renovera sitt
              hem än att anlita en utbildad snickare.
            </seg>
            <seg n="363e8d30">
              Det fanns en tid då man trodde att det högsta skattetrycket i
              världen var vägen till mer resurser i välfärden.
            </seg>
            <seg n="466b2ae0">
              Det fanns en tid då resurserna till skolan, sjukvården och äldreomsorgen
              var lägre än i dag. Det fanns en tid då underhållspengarna till
              vägar och järnvägar var hälften så stora som i dag.
            </seg>
            <seg n="b52329b2">
              Herr talman! Det finns en del partier i vår riksdag som anser
              att allt är politik och att allt kan lösas med hjälp av politiken.
              Ingen ska hindra dessa partier att få tycka och tro att det är
              vägen framåt.
            </seg>
            <seg n="409e309a">
              Jag tillhör dock inte ett sådant parti. Jag tillhör ett parti
              som ser samhället som betydligt större än staten, ett samhälle
              där individens och familjens preferenser ska få styra betydligt
              mer. Kristdemokraterna arbetar målmedvetet vidare för att den
              enskilde, familjen, föreningar och andra gemenskaper ska ges ökat
              utrymme att själva bestämma och besluta över sina liv, sina familjeprioriteringar,
              sitt engagemang i föreningar och gemenskaper.
            </seg>
            <seg n="f68a5e20">
              Att var och en får behålla mer av sin lön är en väg att nå detta.
              Att fler än bara det offentliga är med och utvecklar vår välfärd
              är en annan. Att vi har fått till stånd avdragsrätt för gåvor
              är ytterligare ett exempel. Att den avdragsrätten nu vidgas till
              att omfatta fler syften kommer att tillföra än mer energi till
              hjälporganisationer och andra.
            </seg>
            <seg n="cafb31f2">
              Friheten att välja vilken skola man vill gå i, att välja vårdcentral,
              att välja hemtjänstutförare och att välja äldreboende är exempel
              på maktförskjutning från politiker till den enskilda individen
              och familjen hemma vid köksborden.
            </seg>
            <seg n="44df2237">
              Att vi i arbetslivet har olika rollfördelningar är en självklarhet,
              men att dessa roller många gånger ställs på ända i föreningslivet
              är mindre belyst. När läkaren står och sopar ihop skräpet efter
              barnens nyss genomförda fotbollscup pustar samtidigt tränaren
              för laget ut efter sista matchen, tränaren som tillika är kvarterets
              pizzabagare.
            </seg>
            <seg n="83a45a60">
              I den typen av gemenskap möts alla på samma villkor. Kitt som
              håller samman skapas och bygger på den ökande förståelsen för
              varandras betydelse för en fungerande helhet i samhället. Målet
              om det alltigenom dynamiska och toleranta Sverige har mycket att
              hämta från civilsamhällets funktionssätt.
            </seg>
            <seg n="88cceb3b">
              Därför är det viktigt med en politik som just ökar utrymmet för
              civilsamhället, ökar utrymmet för individen och familjen. En politik
              som ökar dynamiken i samhället skapar också mer resurser till
              det som vi absolut ska hantera via det offentliga.
            </seg>
            <seg n="53cd5f41">
              Det finns de som tror att Sverige kan möta framtiden med en politik
              som snävar åt och begränsar valfrihet och egna val, som minskar
              syresättningen för den enskilde och familjen och som kraftigt
              höjer skatter på företagande och hushåll, men det är en politik
              som kommer att föra Sverige ut på djupt vatten.
            </seg>
          </u>
          <note type="speaker" n="96b4f078">
            Anf. 114 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-9" n="1ed3810f">
            <seg n="4a66142a">
              Herr talman! Tidigare under sommaren har Kristdemokraterna haft
              ganska hög svansföring när det gäller försvaret och försvarets
              finansiering och utveckling. Ni har sagt att det behövs mer pengar,
              mer medel, och talat om återtagande om förmåga. Av detta ser vi
              nu att det blev en tummetott.
            </seg>
            <seg n="4dc7b99b">
              Vi ser också att landets pensionärer enligt budgetförslaget ska
              få dela på 2,5 miljarder kronor. Det ger knappt en hundring till
              varje pensionär efter skatt. Men jag och Anders Sellström ska
              få 600 kronor.
            </seg>
            <seg n="7a34d1f0">
              Är du nöjd med regeringsförhandlingarna, Anders?
            </seg>
          </u>
          <note type="speaker" n="f40254b6">
            Anf. 115 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-7" n="381ba6aa">
            <seg n="d26cf736">
              Herr talman! Vi är många partier – vi är fyra – och jag är väldigt
              nöjd med utfallet. Att man inte får allt man vill är en annan
              sak, och det vet man – så fungerar förhandlingar.
            </seg>
            <seg n="40c9ae18">
              Vi har här flera partier som vitt och brett uttrycker vad de
              vill ha utan att prata ihop sig och kompromissa. Men det har vi
              gjort i regeringen, så vi har ganska bra konsumentinformation
              om vilken produkt vi lämnar väljarna och vilket koncept vi går
              till val på framöver – det kommer att vara jättetydligt.
            </seg>
            <seg n="44230082">
              Jag är jättestolt att vi nu minskar skillnaden i skatt mellan
              pensionärer och löntagare. Vi minskar den radikalt under den här
              mandatperioden. Skattesänkningarna för pensionärer är 11,15 miljarder
              kronor totalt under mandatperioden, och skattesänkningarna för
              löntagare är 12 miljarder kronor genom jobbskatteavdraget. Men
              vi har ungefär 1,7 miljoner pensionärer och 4,7 miljoner löntagare,
              och det är en ganska stor skillnad, så utspädningseffekten blir
              större för dem som får jobbskatteavdraget.
            </seg>
            <seg n="61440fa6">
              Men detta är en viktig del. Sakta men säkert ger vi ökat utrymme
              för den enskilde, för familjen, att själv bestämma över det man
              tjänar in till sitt hushåll eller till sin egen plånbok. Det är
              den politiken vi för.
            </seg>
            <seg n="d08e88e3">
              Den politiken kan man inte genomföra på en gång, utan det tar
              många år att nå dit. Men vi är en god bit på väg för att komma
              allt närmare visionen att skapa den här syresättningen i samhället.
              Det är dit vi är på väg, och vi har visat att vi kan.
            </seg>
          </u>
          <note type="speaker" n="893108c9">
            Anf. 116 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-6e8267b0dc7aa684-10" n="1ed3810f">
            <seg n="77ba95ff">
              Herr talman! Faktum är att Anders Borg ska smörja sin kärnväljare,
              höginkomsttagare, med 3 miljarder kronor. De är inga 4,7 miljoner
              eller vad du sade utan betydligt färre. Den gruppen tillhör bland
              annat du och jag, fast jag inte är någon kärnväljare – det har
              kanske framgått.
            </seg>
            <seg n="2f11e001">
              Det är betydligt mer pengar än vad alla pensionärer ska få dela
              på ett valår. Jag ska få 600 kronor mer, och pensionären ska få
              en hundring. Kan du verkligen vara nöjd med det, Anders Sellström?
            </seg>
            <seg n="649e9288">
              Du svarade inte på min fråga. Är du nöjd med satsningarna på
              försvaret? Ni har haft väldigt hög svansföring i den frågan. Är
              du nöjd med den tummetott som det blev?
            </seg>
          </u>
          <note type="speaker" n="a05b590c">
            Anf. 117 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-8" n="381ba6aa">
            <seg n="1ca9444e">
              Herr talman! Jag får erkänna att försvarspolitik kanske inte
              är min bästa arena. Det jag tycker är bra är att vi synar och
              verkligen sätter fokus på vad Sverige behöver framöver. Jag själv
              och vårt parti skulle helst vilja se till och med en parlamentarisk
              utredning som tittar på vad ett samarbete med Nato skulle betyda
              och inte betyda, och sedan skulle man få dra slutsatser efter
              den utredningen.
            </seg>
            <seg n="49cfdc8f">
              Beträffande brytpunkt för statlig skatt: Det är i stort sett
              en tredjedel av alla löntagare som i dag betalar statlig skatt.
              Det är 29 procent. Vi vill sänka den andelen till 26 procent.
              Skatteuppgörelsen som gjordes och som Socialdemokraterna var aktiva
              i innebar att andelen som skulle betala statlig skatt var 15 procent.
              Det var det man utgick från. I dag vill vi sänka från 29 procent
              till 26 procent, och då skriker du, ditt parti, Socialdemokraterna,
              Miljöpartiet och Vänsterpartiet. Det är en mycket märklig syn
              på marginalskatteeffekter och på långsiktigt fokus när det gäller
              vad som bygger vårt land framåt.
            </seg>
          </u>
          <note type="speaker" n="e0582748">
            Anf. 118 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-15" n="bb8a3789">
            <seg n="85043172">
              Herr talman! Anders Sellström glömmer att tala om att det kanske
              är hans parti och den här regeringen som har skapat skatteklyftan
              mellan pensionärer och övriga.
            </seg>
            <seg n="2c3a2717">
              Anders Sellström har suttit i Sveriges Kommuner och Landstings
              styrelse, om jag inte har missuppfattat det hela. Han pratar ofta
              om Sveriges Kommuner och Landsting och har stor tilltro till dem.
              Det har jag också. Sveriges Kommuner och Landsting har visat att
              ni under er tid vid regeringsmakten har höjt statsbidragen, de
              generella och de riktade, med totalt 4,8 miljarder i fasta priser.
              Samtidigt har ni sänkt skatten med 130–140 miljarder. Det är 27
              gånger mer till sänkta skatter än till den gemensamma välfärden
              i kommuner och landsting. Hade det inte varit bättre att en del
              av de här pengarna verkligen hade gått till vård, skola och omsorg?
              Då kunde ju kommunerna till exempel ha höjt socialbidragen. Det
              är många människor som lever i ekonomisk utsatthet, och på grund
              av att ni hindrar dem från att ta del av sjukförsäkring eller
              arbetslöshetsförsäkring tvingas de till socialkontoren.
            </seg>
            <seg n="a93acb70">
              Ökningen av den relativa fattigdomen är åtta gånger så stor under
              er regeringstid som åren innan. Var tredje ensamstående kvinna
              med barn lever i relativ fattigdom, och det är en ökning med nästan
              60 procent sedan 2006.
            </seg>
            <seg n="6d46ae3b">
              De arbetslösa är 70 000 fler, och utbetalningarna till dem har
              minskat med 12 miljarder. Det här betyder att det är många barn
              som drabbas eftersom deras föräldrar har fått en sämre ekonomisk
              situation. Nu ska de här barnen få plåster på såren genom någon
              form av checksystem som ska användas för deras fritidsaktiviteter.
              Min mor sade när hon hörde det här: Ska vill tillbaka till den
              gamla fattigvården? Den trodde jag att vi hade lämnat för länge
              sedan.
            </seg>
            <seg n="442af7c7">
              Jag tycker att det är ganska tydligt vad det här handlar om.
              Vi ska ha någon form av checksystem för ekonomiskt utsatta barn
              för att ni ska kunna bedriva välgörenhetspolitik. Det är en stigmatisering
              och ett utpekande som jag tycker är oförsvarbart. Jag tycker att
              det är att gå tillbaka 50, 60 eller 100 år i tiden.
            </seg>
          </u>
          <note type="speaker" n="06e1f8a9">
            Anf. 119 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-9" n="381ba6aa">
            <seg n="26d37967">
              Herr talman! Jag har suttit i Sveriges Kommuner och Landsting,
              och jag vurmar för kommun- och landstingssektorn. Den är ju vår
              välfärdsproducent nummer ett. Vi ska komma ihåg att alla skattesänkningar
              som sker kompenseras kommuner och landsting för. Att jobbskatteavdraget
              finns eller att skatten för pensionärer sänks är alltså ingenting
              som de drabbas av.
            </seg>
            <seg n="72c5ee7a">
              Vi ska också komma ihåg att den politik som alliansregeringen
              för skapar en dynamik. Ett exempel är kommuners och landstings
              inbetalningar till Afaförsäkringen som de har gjort under lång
              tid för att ta höjd för höga sjukskrivningstal. Nu har det visat
              sig att de har betalat in för mycket skattepengar, alltså en för
              stor andel av det statliga stödet till kommuner och landsting.
              Nu betalas pengar tillbaka. I år kommer 11 miljarder kronor åter
              till kommun- och landstingssektorn, och man tittar på hur det
              blir för nästa år och om man ska kunna betala tillbaka ytterligare
              5 miljarder kronor som kommuner och landsting betalade in på grund
              av att den politik som fördes visade på höga sjukskrivningstal
              och höga kostnader för Afaförsäkringen.
            </seg>
            <seg n="dfe2e249">
              Vår alliansregering har fört en politik som skapar en dynamik
              som gör att de här pengarna kommer tillbaka.
            </seg>
            <seg n="09895b15">
              Ulla Andersson, det här har Borg pratat mycket om. Det är en
              politik som skapar högre tillväxt i vårt land och ger mer resurser
              till skolan, vården och omsorgen. När man jämför ser man att vi
              har haft högst tillväxt av alla sedan 2006. Det gör att kakan
              växer, och resurserna till skolan, vården och omsorgen är betydligt
              större än när du stödde den socialdemokratiska regeringen 2006.
            </seg>
          </u>
          <note type="speaker" n="1ca7f12e">
            Anf. 120 ULLA ANDERSSON (V) replik:
          </note>
          <u who="ulla_andersson_c170b8" xml:id="i-366147e67917fba3-16" n="bb8a3789">
            <seg n="b5ee28cf">
              Herr talman! Sjukskrivningstalen började sjunka innan alliansregeringen
              tillträdde, och de sjönk faktiskt mer innan dess än efteråt. Nu
              börjar de öka igen för att organisationerna – vård, skola och
              omsorg – är så anorektiska att stressen ökar och de anställda
              måste sjukskriva sig i större utsträckning.
            </seg>
            <seg n="33675bb6">
              Du svarade inte på min fråga. 4,8 miljarder har vård, skola och
              omsorg fått på sex år. Det är ungefär 100 kronor per invånare
              i det här landet per år. Samtidigt har vi fått ytterligare en
              halv miljon invånare, men ni har lagt 130 miljarder på sänkt skatt.
              Ändå visar det sig att offentliga investeringar ger mycket bättre
              utfall i direkta jobb än vad skattesänkningar gör. Vi hade alltså
              kunnat ha ett bättre land med en bättre välfärd och ett mer värdigt
              land där människor inte tvingas förlita sig på checkar från regeringen
              för att deras barn ska kunna gå på fritidsaktiviteter.
            </seg>
            <seg n="117f3249">
              Det är ett helt annat samhälle ni håller på att bygga där man
              ska förlita sig på välgörenhet i stället för på våra gemensamma
              försäkringssystem. Det måste väl vara bättre att sjuka människor
              får ersättning från sjukförsäkringen än att de tvingas gå till
              socialkontoret, Frälsningsarmén eller Stadsmissionen och deras
              barn får checkar från regeringen?
            </seg>
          </u>
          <note type="speaker" n="a47ed78b">
            Anf. 121 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-31d4d765453fb6d0-10" n="381ba6aa">
            <seg n="7eed3487">
              Herr talman! Det låter på Ulla Andersson som att vi har en enorm
              mängd människor i utanförskap. Jämför man hur det såg ut tidigare
              med hur det ser ut i dag ser vi att vi är nere på lägre nivåer
              när det gäller antalet människor i utanförskap i dag än 1990 eller
              under den tid som du stödde Socialdemokraternas regering. Antalet
              i utanförskap är lägre i dag.
            </seg>
            <seg n="96e08f43">
              Sedan skapar vi en dimension till. Andelen statsbidrag som går
              ut till kommuner och landsting är väl 16–17 procent av deras totala
              intäkter. Det är ju skatteintäkterna, arbetade timmar, som är
              viktiga för kommuner och landsting. Det är där som vi skapar dynamiken.
              Det är där vår tillväxttakt, som är högre än den i omvärlden,
              har gjort att vi har skapat mer resurser till kommuner och landsting.
              Du missar det. Du bortser från det och bluddrar med siffrorna.
            </seg>
            <seg n="bb3e3cc5">
              Du har två saker att förklara. Varför har vi det lägsta antalet
              personer i utanförskap sedan vi började mäta 1990 i vårt land?
              Och varför har vi lyckats få ut mer resurser till kommuner och
              landsting på grund av en högre tillväxt i Sverige än i vår omvärld?
            </seg>
          </u>
          <note n="8aaba2e1">
            Överläggningen var härmed avslutad.
          </note>
          <note n="139b83fc">
            13 § Bordläggning och beslut om förlängd motionstid
          </note>
          <note n="4fd8eabb">
            Följande dokument anmäldes och bordlades:
          </note>
          <note n="23f689df">
            Kammaren biföll talmannens förslag att motionstiden för prop.
            2013/14:1 skulle förlängas till fredagen den 4 oktober .
          </note>
          <note n="e6c6a357">
            14 § Anmälan om interpellationer
          </note>
          <note n="bec7b485">
            Följande interpellationer hade framställts:
          </note>
          <note n="d692cbe6">
            den 17 september
          </note>
          <note n="53513455">
            Eva Olofsson
          </note>
          <note n="95f3f7c1">
            den 18 september
          </note>
          <note n="c3e6da18">
            Monica Green
          </note>
          <note n="c3e6da18">
            Monica Green
          </note>
          <note n="4d4c164d">
            Åsa Romson
          </note>
          <note n="136948b6">
            Interpellationerna redovisas i bilaga som fogats till riksdagens
            snabbprotokoll tisdagen den 1 oktober.
          </note>
          <note n="5ffd86e6">
            15 § Anmälan om frågor för skriftliga svar
          </note>
          <note n="b94b8298">
            Följande frågor för skriftliga svar hade framställts:
          </note>
          <note n="d692cbe6">
            den 17 september
          </note>
          <note n="c7ea6154">
            Phia Andersson
          </note>
          <note n="dcbfc3e2">
            Pia Nilsson
          </note>
          <note n="95f3f7c1">
            den 18 september
          </note>
          <note n="f07bb8c7">
            Carina Hägg
          </note>
          <note n="c649eda8">
            Mats Pertoft
          </note>
          <note n="1ab34932">
            Roger Haddad
          </note>
          <note n="56c9b38f">
            Amineh Kakabaveh
          </note>
          <note n="2aed5f17">
            Frågorna redovisas i bilaga som fogats till riksdagens snabbprotokoll
            tisdagen den 1 oktober.
          </note>
          <note n="9d9f6e25">
            16 § Anmälan om skriftliga svar på frågor
          </note>
          <note n="ba61d8e1">
            Skriftliga svar på följande frågor hade inkommit:
          </note>
          <note n="d692cbe6">
            den 17 september
          </note>
          <note n="e2743bf3">
            Matilda Ernkrans
          </note>
          <note n="1fe049e2">
            Bodil Ceballos
          </note>
          <note n="582d8158">
            Christina Oskarsson
          </note>
          <note n="af843ee2">
            Hans Olsson
          </note>
          <note n="298e97fb">
            Helena Leander
          </note>
          <note n="9e6eee1b">
            Lars Mejern Larsson
          </note>
          <note n="95f3f7c1">
            den 18 september
          </note>
          <note n="fe56885e">
            Johan Andersson
          </note>
          <note n="3a688b3b">
            Sara Karlsson
          </note>
          <note n="c649eda8">
            Mats Pertoft
          </note>
          <note n="b6727959">
            Isak From
          </note>
          <note n="d04c550c">
            Peter Persson
          </note>
          <note n="41bba34d">
            Johan Löfstrand
          </note>
          <note n="badf915f">
            Richard Jomshof
          </note>
          <note n="9e6eee1b">
            Lars Mejern Larsson
          </note>
          <note n="d04c550c">
            Peter Persson
          </note>
          <note n="56f82b31">
            Svaren redovisas i bilaga som fogats till riksdagens snabbprotokoll
            tisdagen den 1 oktober.
          </note>
          <note n="6fb1b45c">
            17 § Kammaren åtskildes kl. 16.37.
          </note>
          <note n="669c3d6e">
            Förhandlingarna leddes
          </note>
          <note n="bbcee1e3">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
