<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--96</head>
          <docDate when="2013-04-04">2013-04-04</docDate>
        </div>
      </front>
      <body>
        <div>
          <note n="ae58c1e1">
            ﻿
          </note>
          <note n="3aed6066">
            Riksdagens protokoll
          </note>
          <note n="65db21ee">
            2013/14:96
          </note>
          <note type="date" n="a4d71cce">
            Fredagen den 4 april
          </note>
          <note n="a8f633ae">
            Kl. 09:00 - 09:52
          </note>
          <note n="9dbfeb4f">
            1 § Anmälan om återtagande av plats i riksdagen
          </note>
          <note n="07f4cb4c">
            Tredje vice talmannen meddelade att Rickard Nordin (C) återtagit
            sin plats i riksdagen från och med den 4 april, varigenom uppdraget
            som ersättare för Anders Flanking (C) upphört för Karin Östring
            Bergman (C).
          </note>
          <note n="5597d08c">
            2 § Meddelande om ändring i kammarens sammanträdesplan
          </note>
          <note n="872339cc">
            Tredje vice talmannen meddelade att måndagen den 14 april kl.
            12.00 skulle interpellationssvar lämnas.
          </note>
          <note n="073637c7">
            3 § Anmälan om fördröjda svar på interpellationer
          </note>
          <note n="c1b5fd1e">
            Följande skrivelser hade kommit in:
          </note>
          <note n="e2376efb">
            Interpellation 2013/14:378
          </note>
          <note n="6e416675">
            Interpellation 2013/14:378 Skattekontoren i Åmål och Mora
          </note>
          <note n="516d30df">
            Interpellationen kommer att besvaras tisdagen den 3 juni 2014.
          </note>
          <note n="e0838bb4">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="62a59cae">
            Rikard Jermsten
          </note>
          <note n="2bfa45af">
            Interpellation 2013/14:393
          </note>
          <note n="9db3e034">
            Interpellation 2013/14:393 Vårdval Helsingfors
          </note>
          <note n="b26eeae5">
            Interpellationen kommer att besvaras tisdagen den 13 maj 2014.
          </note>
          <note n="f282bde1">
            Skälet till dröjsmålet är redan inplanerade aktiviteter.
          </note>
          <note n="9c84ddca">
            Marianne Jenryd
          </note>
          <note n="acfb397e">
            4 § Ärenden för hänvisning till utskott
          </note>
          <note n="3d3ae2b4">
            Följande dokument hänvisades till utskott:
          </note>
          <note n="d65e6583">
            den 29 maj 2014
          </note>
          <note n="29d2d91a">
            5 § Svar på interpellation 2013/14:297 om tillräckligt många
            mobilmaster
          </note>
          <note type="speaker" n="2b6c7daa">
            Anf. 1 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-0" n="f433612b">
            <seg n="7421e75c">
              Herr talman! Isak From har frågat mig om befolkningen verkligen
              kan förvänta sig bättre täckning när så få nya master planeras.
            </seg>
            <seg n="8097bfa4">
              Låt mig inledningsvis slå fast att det är väldigt viktigt för
              mig och hela alliansregeringen att hela Sverige har bra mobiltäckning.
              Det behövs för att man ska kunna driva sitt företag. Det behövs
              för att man ska kunna kommunicera med sin omvärld. Och det behövs
              för att vi ska kunna möta människors allt starkare önskan om att
              kunna leva alltmer mobila liv. Därför är det en prioriterad fråga
              för alliansregeringen att se till att allt fler kan få tillgång
              till bättre och snabbare mobila kommunikationer i hela landet.
            </seg>
            <seg n="60c62bd3">
              De mobilnät vi har behöver byggas ut så att de både räcker till
              fler användare samtidigt och täcker alltmer av landets yta. Just
              därför beslutade vi i alliansregeringen för sju år sedan att Sverige
              som det första landet i världen skulle öronmärka det så kallade
              800-megahertzbandet för mobiltelefoni. Tack vare det beslutet
              byggs nu den modernaste mobila tekniken – 4G – ut i rekordfart
              inte minst på landsbygden.
            </seg>
            <seg n="8248a987">
              I samma anda fattade alliansregeringen för bara några veckor
              sedan beslut om att från och med den 1 april 2017 öronmärka 700-megahertzbandet
              för mobilt bredband och mobiltelefoni. Även det beslutet fattade
              vi för Sverige som ett av de första länderna i världen. Tack vare
              det skapas nu förutsättningar för att mobilnäten kraftfullt ska
              kunna byggas ut så att hela landet, också landsbygden, kan förses
              med ännu snabbare mobilt bredband och bra mobiltelefoni. Därför
              har det beslutet fått ett mycket varmt välkomnande både av dem
              som bor där mobiltäckningen brister och av mobiloperatörerna.
            </seg>
            <seg n="96d0a4fd">
              För att mobilnäten ska räcka till fler, och för att vi ska kunna
              prata och surfa mobilt oavsett var vi är, måste operatörerna investera
              smartare och investera mer. Därför är det väldigt bra att fler
              operatörer nu har meddelat att de kraftfullt kommer att öka sina
              investeringar för ökad mobiltäckning i hela landet med fokus på
              de områden som har sämst yttäckning. Hela tre olika mobiloperatörer
              har satt upp som mål att de ska täcka minst 90 procent av Sveriges
              yta med sina mobilnät senast 2015 respektive 2016.
            </seg>
            <seg n="f48a83b4">
              Isak From undrar om befolkningen verkligen kan förvänta sig bättre
              täckning när så få nya master planeras. Mitt korta svar på den
              frågan är ja. Befolkningen kan förvänta sig bättre täckning.
            </seg>
            <seg n="b00b38ee">
              De tre operatörerna har meddelat att de tänker bygga ut sina
              mobilnät så att de täcker 90 procent av hela landets yta. Det
              innebär att ett stort antal så kallade vita fläckar kommer att
              få täckning. De senaste åren har allt fler börjat använda mobiltelefoni
              och mobilt bredband. Det har lett till en så kraftig efterfrågeökning
              på mobilt bredband att utvecklingen håller på att överbelasta
              operatörernas nät. För den enskilde mobilanvändaren kan det innebära
              att man inte kan koppla upp sitt mobilsamtal eller att samtalet
              bryts. Därför är det också viktigt att öka kapaciteten i näten
              så att fler användare kan använda mobilnäten samtidigt.
            </seg>
            <seg n="6d0ad937">
              En del av de investeringar som mobiloperatörerna nu gör handlar
              om att öka kapaciteten i näten. En annan del handlar om att se
              till att mobilnäten täcker mer av landets yta. Valet står inte
              mellan bättre yttäckning och högre kapacitet. Om vi ska ha bra
              mobiltäckning i hela landet krävs både och. Jag och alliansregeringen
              kommer att fortsätta göra allt vi kan för att underlätta och påskynda
              den utbyggnaden så att hela landet kan ha tillgång till bra mobiltelefoni
              och bra mobilt bredband.
            </seg>
          </u>
          <note type="speaker" n="9416ff49">
            Anf. 2 ISAK FROM (S):
          </note>
          <u who="isak_from_c7c532" xml:id="i-038c5e52b606dfa2-0" n="7e7143d5">
            <seg n="28a4dc54">
              Herr talman! Jag tackar statsrådet Anna-Karin Hatt för svaret.
              Jag tycker att det andas en viss form av framtidstro, även om
              vi ska ha en diskussion om vad detta kan innebära. Jag och Anna-Karin
              Hatt har mötts här i kammaren i debatter med bäring på ungefär
              samma problem de senaste åren. Statsrådet har i takt med att opinionen
              har krävt detta också svängt och erkänner nu att det faktiskt
              föreligger ett ganska stort problem.
            </seg>
            <seg n="96903b1b">
              Alla är nog överens om att mobiltäckningen inte är så bra som
              operatörerna visar med sina täckningskartor. Det har framkommit
              med all önskvärd tydlighet de senaste åren. Medborgarna har visat
              sitt missnöje på olika sätt. De har skrivit till medierna, PTS,
              oss riksdagsledamöter och förmodligen också statsrådet med krav
              på förbättringar.
            </seg>
            <seg n="baf48b0b">
              Precis som statsrådet är inne på har flera av operatörerna annonserat
              vällovliga satsningar. De säger att de ska bygga ut till 90 procent
              i hela landet. Utgångspunkten för min interpellation här i dag
              var att titta på om det är så här. Eller vad är det som håller
              på att hända? När man tittar på antalet bygglov för master visar
              det sig att det inte är någon anstorm av ansökningarna till kommunerna,
              framför allt när det gäller glesbygdskommunerna. Jag har undersökt
              åtta av Västerbottens inlandskommuner, och där visar sig inte
              någon storsatsning på att öka täckningsgraden.
            </seg>
            <seg n="5dcc9bb1">
              Om man går på operatörernas egna siffror ser man att 84 procent
              av landets yta i dag har täckning – om man sammanväger operatörernas
              siffror. Men det är få av oss konsumenter som går omkring och
              har flera olika abonnemang i sin telefon. Oftast nyttjar man en
              operatör.
            </seg>
            <seg n="12588d0f">
              Om man tittar på hur det ser ut över landet visar det sig att
              Norrbottens yta täcks till bara 64 procent. I övriga delar av
              Norrbotten har man inga mobila kommunikationer. I Västerbotten
              täcks 84 procent av ytan. Om det byggs ut till 90 procent även
              i Västerbotten blir det lite bättre, men det är ändå långt kvar
              till att hela länet täcks.
            </seg>
            <seg n="97d82933">
              Vi har i dag en situation som har visat sig inte minst drabba
              besöksnäringen. Under de senaste sportlovsveckorna slogs mobiltelefonin
              ut i Vilhelmina, i Tärnaby-Hemavan-fjällen och i Dorotea. Räddningstjänsten
              i Vilhelmina gjorde täckningsprov och konstaterade att man till
              exempel inte kunde nå SOS Alarm när telefonin var utslagen under
              de här veckorna. Det är klart att konsumenterna, som har tecknat
              ett abonnemang, förväntar sig att kunna ringa. Lokalbefolkningen
              förväntar sig att telefonin ska fungera och inte slås ut på grund
              av att turisterna kommer.
            </seg>
            <seg n="370d2f8e">
              Nu har man lovat att det här ska ske på ett antal år, men vad
              pekar på att man faktiskt kommer att bygga master för att ta bort
              de här stora vita fläckarna? I dag ser vi i alla fall inte någon
              större anhopning av ansökningar.
            </seg>
          </u>
          <note type="speaker" n="b67a7ce0">
            Anf. 3 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-1" n="f433612b">
            <seg n="a0806f90">
              Herr talman! Jag börjar med det som är kärnfrågan för själva
              interpellationen, det vill säga att Isak From har tittat på vilka
              bygglovsansökningar som finns för nya mobilmaster i sitt hemlän
              och jämfört med de miljardsatsningar som de tre operatörerna Telenor,
              Tele 2 och Telia har utlovat. Han ställer frågan: Kommer det verkligen
              att leda till en kraftfull utbyggnad av mobilnäten med så här
              få ansökningar? Mitt svar på det är ja. Man måste notera att Isak
              From har skrivit sin interpellation tre dagar efter att operatörerna
              Telenor och Tele 2 anmälde att de nu tänker göra likadana miljardsatsningar
              i sina mobilnät som Telia redan planerat att göra.
            </seg>
            <seg n="2f183c66">
              Jag är också otålig, men jag tror att det är att gå över gränsen
              att tro att operatörerna på tre dagar ska ha hunnit lämna in alla
              de mobilmastansökningar som självklart kommer att komma som ett
              resultat av den kraftfulla utbyggnad av mobilnätstäckningen, yttäckningen,
              som operatörerna nu har förbundit sig till. Att tre dagar efter
              ett sådant besked tro att alla ansökningar finns inne är att vara
              lite väl optimistisk. Sådant här kommer att ta lite tid. Man måste
              frekvensplanera och se var det behövs nya master och hur man kan
              säkerställa att operatörerna inte behöver sätta upp för många
              mobilmaster, eftersom det också innebär ett ingrepp i naturen.
            </seg>
            <seg n="d25144b9">
              Helt klart är dock att vi kommer att få se fler master och fler
              bygglovsansökningar framöver som en konsekvens av de miljardsatsningar
              som Telia, Telenor och Tele 2 nu var för sig tänker göra.
            </seg>
            <seg n="927a6ffe">
              När det gäller täckningskartorna som Isak From tar upp i sitt
              inlägg här i debatten har vi under ett antal år uppmärksammat
              att det har varit för stor skillnad mellan de täckningskartor
              som operatörerna visar upp och den verklighet som vi som mobilanvändare
              upplever. Det var därför som jag och regeringen för drygt ett
              år sedan gav PTS i uppdrag att göra stickprovsmätningar på ett
              antal olika ställen i landet, från norr till söder, för att se
              om täckningskartorna verkligen stämmer med verkligheten. Svaret
              blev tydligt. Alldeles för ofta skiljer det alldeles för mycket
              mellan de täckningskartor som operatörerna visar upp och den verklighet
              som människor lever i.
            </seg>
            <seg n="66cb3ae7">
              Så snart jag fick det beskedet i min hand tog jag initiativ till
              att ge PTS och Konsumentverket ett nytt uppdrag, som innebar att
              titta på vad vi kan göra för att komma åt de här problemen. Så
              sent som i onsdags överlämnade PTS och Konsumentverket resultatet
              av det uppdraget. Det är vad man faktiskt skulle kunna kalla en
              historisk branschöverenskommelse, där samtliga fem mobiloperatörer
              som vi har i Sverige i dag åtar sig att framöver faktiskt förse
              oss konsumenter med mer rättvisande täckningskartor, och de täckningskartorna
              ska också kunna gå att jämföra mellan operatörerna. När du ska
              välja ett mobilabonnemang som funkar bra hemma hos dig eller jag
              ska välja ett mobilabonnemang som funkar bra där jag rör mig eller
              bor kan vi då veta vilken operatör som funkar bäst med de förutsättningar
              som vi har.
            </seg>
            <seg n="fcb578cb">
              Det här kommer att vara bra för operatörerna, som stimuleras
              till att bygga ut näten mer, men framför allt kommer det att vara
              bra för mobilkunderna, som kommer att få mer rättvisande information,
              som inte behöver köpa grisen i säcken och som framför allt inte
              behöver vakna upp dagen efter att de har skrivit på ett långt
              abonnemang med en mobiloperatör och upptäcka att det inte funkar
              så bra där de bor eller där de driver sitt företag.
            </seg>
            <seg n="449c7456">
              Den här historiska branschöverenskommelsen är viktig. Jag kommer
              att väldigt noga följa att operatörerna också gör det som de nu
              har förbundit sig till, det vill säga se till så att täckningskartorna
              framöver ska stämma med verkligheten.
            </seg>
          </u>
          <note type="speaker" n="428ade75">
            Anf. 4 ISAK FROM (S):
          </note>
          <u who="isak_from_c7c532" xml:id="i-038c5e52b606dfa2-1" n="7e7143d5">
            <seg n="b27ba342">
              Herr talman! Jag kan nog garantera statsrådet att befolkningen
              också kommer att följa detta nogsamt. Konsumenterna kommer att
              följa det här nogsamt. Jag hoppas att den överenskommelse som
              nu är gjord faktiskt driver på utvecklingen och visar mer riktiga
              kartor. Det blir ju inte bättre för den enskilde konsumenten att
              få rätt att veta någonting som han redan vet. Vet man i dag att
              man inte har täckning eller att man har dålig täckning blir det
              faktiskt inte bättre täckning för att man får veta det till följd
              av en överenskommelse.
            </seg>
            <seg n="a4502f54">
              Men det kan också påvisa tydligt att vi har stora vita fläckar,
              och det kan kanske bli lite otrevligt för operatören att skylta
              med att man har sämre täckning i vissa områden. I det fallet tror
              jag att det är bra att man har kommit med den här överenskommelsen.
            </seg>
            <seg n="035f4107">
              Garantin är lite luddig. Ska hela landet få 90 procents täckning?
              I dag har hela landet söder om Helsingfors över 90 procents täckning.
              Man har i det närmaste 100 procent söder om Helsingfors, medan
              man ju längre norrut man kommer har desto sämre täckning. 64 procent
              av Norrbotten har täckning i dag, och det är den sammanvägda beräkningen
              mellan operatörerna. Precis som jag sade i min inledning är det
              få som går omkring med olika abonnemang i sin telefon eller har
              flera telefoner. Men så har faktiskt en del tvingats göra, framför
              allt i fjällvärlden, där flera konsumenter har skaffat norska
              abonnemang som faktiskt funkar. Det är lite tråkigt att det ska
              behöva vara så. Möjligtvis är det kul att möjligheten ändå finns.
            </seg>
            <seg n="5b134306">
              På många områden kan det bli mycket bättre än vad det är i dag.
              Frågeställningen är: Hur många påskar ska mobiltelefonin behöva
              slås ut? Nu hoppas jag att mobiltelefonin kommande påsk kommer
              att vara hållbar och inte slås ut, men de senaste påskarna har
              faktiskt mobiltelefonin i fjällorterna i Jämtland, Västerbotten
              och Norrbotten slagits ut på grund av överbelastning.
            </seg>
            <seg n="fdb6723d">
              Telia har fortfarande inte sagt att de kommer att satsa. De säger
              fortfarande att det är för få kunder i Borgafjäll för att de ska
              bygga ut där. De gör storsatsningar i inlandet och även i en del
              fjällkommuner. De byter ut 2G-sändare mot 4G-sändare, vilket är
              bra och ökar möjligheten att sälja datakommunikation i befintliga
              master, men det ökar inte täckningsgraden. Det kan förbättra möjligheterna
              på sina håll, och jag är inte emot det. Jag tycker att det är
              på sin plats att man gör det, och det är bra att man gör det man
              gör, men man kan inte samtidigt lova bättre täckning när det hitintills
              visat sig att det inte är så.
            </seg>
            <seg n="5ca13885">
              Sedan kommer jag naturligtvis också att fortsätta följa det här.
              Ser jag att det kommer ytterligare ansökningar för mobilmaster
              kommer jag naturligtvis att säga att jag kanske hade fel. Mobiloperatörerna
              själva lyfter fram att det är besvärligt att få bygglov, eftersom
              alla överklagar besluten. Då kan det kanske vara så att mobiloperatörerna
              behöver ha samråd och lära sig att ta kontakt med samebyar och
              andra intressenter innan de sätter i gång någonting. Tidigare
              har man tagit tillbaka bygglov också, och den verklighetsbild
              som vi lever med är nog att vi inte riktigt tror på operatörerna
              än så länge.
            </seg>
          </u>
          <note type="speaker" n="90deba31">
            Anf. 5 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-2" n="f433612b">
            <seg n="d726632f">
              Herr talman! Det stämmer att man kan göra mycket lokalt och regionalt,
              antingen för att underlätta mobilnätsutbyggnaden eller för att
              göra den svårare. Förra året gav jag Post- och telestyrelsen i
              uppdrag att anordna ett antal regionala dialogmöten och föra samman
              lokala, regionala, offentliga och privata beslutsfattare med operatörerna
              så att de kunde sätta sig ned runt bordet och gemensamt ställa
              sig frågan: Vad kan vi göra, var och en och tillsammans, för att
              påskynda mobilnätsutbyggnaden? Det var en uppskattad form, och
              många har givit uttryck för att man vill fortsätta den regionala
              dialogen. Det var precis därför som regeringen så sent som i går,
              på gårdagens regeringssammanträde, beslutade om att ge fem olika
              länsstyrelser i uppdrag att gå vidare och fortsätta föra de här
              regionala dialogmötena så att man kan få fram just sådana här
              möten där kommuner kan ställa sig frågan: Hur kan vi underlätta
              bygglovsprocessen, prioritera den, och hur kan vi tillhandahålla
              samhällsmaster i delar av landet där det annars inte går att få
              till en ekonomiskt rationell mobilnätsutbyggnad?
            </seg>
            <seg n="705eece1">
              Just den typen av frågor kommer man att kunna lyfta upp vid dessa
              regionala dialogmöten, och jag är glad och stolt över att jag
              har kunnat medverka till att de får fortsätta.
            </seg>
            <seg n="aa561dad">
              De tre operatörer som nu har aviserat att de ska göra miljardinvesteringar
              i utbyggnaden av mobilnäten har förbundit sig till och sagt att
              de tänker täcka 90 procent av Sveriges yta, var för sig, med sina
              mobilnät. Då kan man fråga sig om det är bra eller dåligt. Jag
              skulle säga att det är en ganska hög siffra, med tanke på att
              bara 3 procent av Sveriges yta är bebyggd i dagsläget. Sverige
              är ett vidsträckt land och med tanke på det är det väldigt bra
              att operatörerna nu tänker täcka 90 procent av landets samlade
              geografiska yta.
            </seg>
            <seg n="bfbc6826">
              Vi ska fortsätta driva på för att förbättra tillgången till elektroniska
              kommunikationer i hela landet. Och jag kan se att den politik
              som regeringen har fört genom en rad år verkligen gör skillnad.
              Jag skulle vilja ta ett konkret exempel när det gäller snabbt
              mobilt bredband från Isak Froms eget hemlän Västerbotten. I dag
              har mer än fyra av fem invånare i Västerbotten tillgång till den
              allra senaste mobila tekniken, 4G, där de bor. Det är lite bättre
              än täckningen när det gäller 3G, som är den teknik som de flesta
              använder i dag, som de flestas mobiltelefoner använder i dag.
            </seg>
            <seg n="0aeb7693">
              Om vi i stället för befolkningstäckning tittar på geografisk
              yttäckning ser det annorlunda ut. 3G-nätet täcker i dag bara 3
              procent av Västerbottens geografiska yta, men med 4G täcker vi,
              trots att 4G bara är ett par år gammalt, redan nu fem gånger så
              stor geografisk yta i Västerbotten. Det här är en väldigt stor
              skillnad som förklaras av en enda sak, nämligen att alliansregeringen
              för fem år sedan öronmärkte 800-megahertzbandet för att bygga
              ut mobilt bredband och mobiltelefoni. Det gör att vi nu snabbt
              får se bättre mobiltäckning i glesbygden. Det innebär också att
              många skulle kunna uppleva att deras mobiltäckning blir bättre
              när de bestämmer sig för att gå över till en modernare mobiltelefon
              som också kan använda den nya moderna 4G-tekniken.
            </seg>
            <seg n="cacbff6f">
              Mitt bästa råd till någon som bor på landsbygden, inte minst
              i Västerbotten just nu, är att pröva en 4G-telefon – gå till sin
              operatör och be att få pröva – och se om det kommer att förbättra
              mobiltäckningen. Rimligen borde det göra det eftersom det nu är
              där som den riktigt snabba utbyggnaden av mobilnäten sker.
            </seg>
          </u>
          <note type="speaker" n="d2662f6e">
            Anf. 6 ISAK FROM (S):
          </note>
          <u who="isak_from_c7c532" xml:id="i-038c5e52b606dfa2-2" n="7e7143d5">
            <seg n="fb6ca9c2">
              Herr talman! Om det ska ta fem år från det att alliansregeringen
              bestämmer sig för att satsa på förbättringar till att de verkligen
              sker kommer vi förmodligen att stå här fler gånger.
            </seg>
            <seg n="6ca4778d">
              Jag hoppas att jag slipper läsa i tidningarna att telefonin slogs
              ut i påsk igen. Jag hoppas att dialogmötena mellan PTS, operatörerna
              och de regionala aktörerna blir lyckosamma. Det var inte kul att
              läsa en intervju i Västerbottens Folkblad den 24 mars med Sara
              Andersson, som är kommunikations- och marknadschef på PTS. Hon
              tror inte att man kan ställa högre krav på operatörerna. De är
              rädda för att operatörerna då flyttar och plockar ned sina sändare.
            </seg>
            <seg n="faaf56c5">
              Jag tycker inte att en myndighet kan agera på det sättet. Och
              jag tror också att PTS när de åker runt på dialogmöten har fått
              höra att de som ansvarig myndighet måste ställa krav på operatörerna.
              Operatörerna har fått sitt tillstånd för att de ska verka i hela
              landet. Det är rimligt att man har samma förutsättningar i hela
              landet. Det ska inte vara möjligt att bara satsa på gräddfiler.
            </seg>
            <seg n="34cf7a80">
              Jag hoppas att det går fortare än fem år innan vi ser ytterligare
              förbättringar. Jag tror också, precis som statsrådet är inne på,
              att i takt med att det blir klart och att 4G-utbyggnaden faktiskt
              går i den omfattning som den nu går kommer fler att byta teknik.
              Fler kommer nog också att bli nöjda, men fler kommer kanske också
              att bli besvikna när de har köpt ny teknik och den inte fungerar
              lika bra som de hade förväntat sig. Men jag tror ändå att det
              är ett steg i rätt riktning.
            </seg>
            <seg n="da7b4a90">
              Det återstår nog en del eftersom det är klart att det är tungsamt.
              Men det är också glädjande att höra statsrådet ta ordet samhällsmaster
              som en möjlig åtgärd i sin mun för första gången. Det välkomnar
              vi, och det ska vi följa upp.
            </seg>
          </u>
          <note type="speaker" n="a52e6c5a">
            Anf. 7 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-3" n="f433612b">
            <seg n="a7812008">
              Herr talman! Jag tackar för en angelägen interpellationsdebatt
              med Isak From. Jag tackar också för att Isak kvitterar att han,
              precis som jag, ser att de investeringar som nu görs, den politik
              som regeringen för, också kommer att leda till att vi får bättre
              mobilnät i hela landet och att det kommer att leda till att fler
              konsumenter kommer att kunna uppleva det när telefonerna också
              går över till den modernaste tekniken.
            </seg>
            <seg n="cff29ab7">
              Mobiltäckningen förbättras kontinuerligt i landet. För fem år
              sedan fattade vi beslut om 800-bandet. Nu kan det tas i drift.
              Det tar fem år för oss att lägga om hela frekvensplaneringen,
              att ställa om från att vi tidigare använde det för tv-sändningar
              och att nu ställa om till mobiltelefoni. Men under tiden har vi
              gjort en rad andra saker som har gjort att mobiltäckningen har
              förbättrats för vart och ett av dessa år. Nu går det ännu snabbare
              eftersom 800-bandet kan tas i bruk. Den utvecklingen kommer att
              gå ännu bättre när 700-bandet sedan kan tas i bruk. 700-bandet
              lämpar sig ännu bättre för att bygga ut snabbt mobilt bredband
              och bra mobil yttäckning än vad 800-bandet gör.
            </seg>
            <seg n="bc7dcd57">
              Jag är glad över fyra saker i dag. Jag är glad över den historiska
              branschöverenskommelse som operatörerna träffade i onsdags, så
              att vi som konsumenter äntligen kan få mer rättvisande täckningskartor.
              Jag är glad över att tre av operatörerna i Sverige har meddelat
              att de under de närmaste åren kommer att göra miljardinvesteringar
              för att bygga ut mobilnäten. Jag är också glad över att regeringen
              har kunnat fatta beslut om att ge länsstyrelserna i uppdrag att
              fortsätta de regionala dialogmötena. Slutligen är jag otroligt
              glad och stolt över att Sverige som ett av de första länderna
              i världen nu har öronmärkt även 700-bandet för mobiltelefoni.
              Även det beslutet kommer att leda till att Sverige kommer att
              kunna fortsätta vara ett it- och telekomland i världsklass.
            </seg>
          </u>
          <note n="12600352">
            Överläggningen var härmed avslutad.
          </note>
          <note n="650c3e53">
            6 § Svar på interpellation 2013/14:382 om EU:s klimat- och energipaket
          </note>
          <note type="speaker" n="bb1d75de">
            Anf. 8 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-4" n="f433612b">
            <seg n="f4528014">
              Herr talman! Börje Vestlund har frågat mig om regeringen har
              tappat ambitionen om att ställa om energisystemet genom att öka
              det förnybara så att klimatutsläppen är 90 procent i förhållande
              till 1990 års nivå till 2050 inom EU. Börje Vestlund har också
              frågat varför regeringen inte längre är den progressiva kraft
              som vill gå före och visa EU vägen för att ställa om energisystemen
              till 2030.
            </seg>
            <seg n="266a66ac">
              Låt mig börja med att konstatera att Sverige är ett föregångsland
              inom klimat- och energiområdet. Av alla medlemsländer i EU är
              vi det land som har lägst koldioxidintensitet, mätt i utsläpp
              av växthusgaser per bnp. Samtidigt är Sverige det land som har
              högst andel förnybar energi i EU. I och med att vi 2012 nådde
              51 procent förnybart i vårt energisystem är vi bland de första
              av ett fåtal länder i EU som har nått EU:s 2020-mål för förnybar
              energi. Detta har uppnåtts bland annat genom de gröna elcertifikaten,
              som är ett omvittnat kostnadseffektivt stödsystem för att bygga
              ut den förnybara elproduktionen till en liten kostnad för konsumenterna.
              År 2012 var 12,6 procent av den energi som användes i transportsektorn
              förnybar, vilket också det är högst i EU och högre än det 10-procentsmål
              som vi har satt upp för 2020. Till allt detta kommer en i det
              närmaste koldioxidfri elproduktion.
            </seg>
            <seg n="945d26b1">
              Sverige är ledande när det gäller förnybar energi, men vi är
              också ledande när det gäller att förena god ekonomisk tillväxt
              med minskade utsläpp av växthusgaser. Sedan 1990 har vi i Sverige
              lyckats minska våra klimatutsläpp med hela 20 procent, samtidigt
              som vår ekonomi har vuxit med nästan 60 procent. Genom att visa
              att det är fullt möjligt att förena en ambitiös klimat- och energipolitik
              med god och hållbar tillväxt kan Sverige påverka vår omvärld och
              agera med trovärdighet i internationella förhandlingar inom såväl
              EU som globalt.
            </seg>
            <seg n="4f05d6bc">
              Just nu diskuteras EU-kommissionens förslag till nytt ramverk
              för EU:s klimat- och energipolitik till 2030. I de diskussionerna
              är regeringen en av de krafter som tydligt driver frågan framåt
              och som vill att EU så snart som möjligt ska anta ett ambitiöst
              klimat- och energiramverk till 2030. Regeringen har därför välkomnat
              EU-kommissionens förslag men anser att ambitionsnivån behöver
              höjas.
            </seg>
            <seg n="9e08397e">
              Vi är redo att stödja ett utsläppsminskningsmål på totalt 50
              procent, varav 40 procent är interna utsläppsminskningar och 10
              procent är utsläppsminskningar via internationella mekanismer,
              förutsatt att andra utvecklade länder tar sin del av bördan i
              de internationella förhandlingarna. Bördan mellan medlemsstaterna
              för att uppnå målet måste fördelas på ett kostnadseffektivt sätt.
            </seg>
            <seg n="9e5d28f2">
              Utsläppsmålet är överordnat förnybartmålet eftersom det viktigaste
              är att utsläppen minskar. Samtidigt vill vi att EU ska anta ett
              mål om att öka andelen förnybart till 2030 till minst 27 procent
              som inte bördefördelas mellan medlemsländer, och vi stöder att
              EU-kommissionen kommer att återkomma till energieffektivisering
              senare i år, när översynen av det nuvarande energieffektiviseringsdirektivet
              är klar. Det innebär att Sverige tydligt tillhör ett av de mest
              progressiva och pådrivande länderna i EU, detta tillsammans med
              de 13 länder i den Green Growth Group som Sverige bidragit till
              att samla bakom en gemensam proaktiv linje.
            </seg>
            <seg n="ff7b33a1">
              Tack vare att Sverige och andra likasinnade länder drev en tydlig
              linje inför och vid Europeiska rådet den 21 mars har EU:s stats-
              och regeringschefer nu antagit en tydlig tidsplan för den fortsatta
              behandlingen av det nya klimat- och energiramverket till 2030.
              I slutsatserna från Europeiska rådet understryks att ett slutligt
              beslut ska fattas i oktober i år och att det förslag som EU-kommissionen
              lagt fram ska vara utgångspunkten för den fortsatta förhandlingen.
            </seg>
            <seg n="8f49af32">
              I det arbetet har Sverige en viktig roll att spela, så att vi
              i EU kan anta ett ambitiöst ramverk för klimat- och energipolitiken
              till 2030 vid Europeiska rådet i oktober.
            </seg>
          </u>
          <note type="speaker" n="cc921414">
            Anf. 9 BÖRJE VESTLUND (S):
          </note>
          <u who="borje_vestlund_809cde" xml:id="i-18b019587b23603b-0" n="331d58b6">
            <seg n="ae4696d4">
              Herr talman! Jag ber inledningsvis att få tacka för svaret. Jag
              tycker att det är viktigt att vi diskuterar klimat- och energipolitiken
              inom EU. Tyvärr finns det en tendens när vi svenskar diskuterar
              klimat- och energipolitiken att det slutar med ett oändligt skrytande
              om hur duktiga vi är och hur långt vi har kommit. Det är naturligtvis
              till viss del sant, men vi har samtidigt problem med ett bostadsbestånd
              som läcker energi, en transportflotta som det tar lång tid att
              ställa om och dessutom det stora beståndet av olika lokaler som
              används av företag, organisationer med flera vilka sällan har
              ett klimatfokus för sina lokaler. Inte minst gäller det gamla
              fastigheter, till exempel dem som vi just nu sitter i.
            </seg>
            <seg n="d138562b">
              Dess bättre har vi en nästan helt och hållet koldioxidfri elproduktion,
              vilket är mycket positivt, och därför har vi en privilegierad
              ställning i EU.
            </seg>
            <seg n="fad796b3">
              Herr talman! Nu handlar denna interpellation dock inte om det.
              Vi kan säkert vid något annat tillfälle träffas och bryta argumenten
              när det gäller den svenska energipolitiken. Den här interpellationen
              handlar om hela EU, inte om svensk energipolitik. Jag har skrivit
              interpellationen just för att diskutera hur vi ska lösa klimat-
              och energifrågorna i hela EU.
            </seg>
            <seg n="6b396214">
              Vi socialdemokrater föreslår i korthet följande. Vi vill ha 50
              procents utsläppsminskning och 40 procent utbyggd förnybar energi
              fram till 2030 med utgångspunkt i 1990 års värden. Bindande mål
              om energieffektivisering ska sättas, och regeringen ska ge kommissionen
              i uppdrag att återkomma om detta. Vi anser vidare att målet om
              minskade utsläpp ska bäras av EU och bördefördelas på ett kostnadseffektivt
              sätt. Flexibla mekanismer kan inte räknas in.
            </seg>
            <seg n="2eeca370">
              Herr talman! En stor skillnad mellan regeringen och oss socialdemokrater
              är att vi har högre ambitioner än regeringen vad gäller det förnybara.
              Vi menar att det förnybara är helt nödvändigt för att EU ska kunna
              ställa om sin energiproduktion på ett rimligt sätt. Vi vet att
              många länder är totalt beroende av kol eller naturgas för sin
              energiförsörjning. För dessa länder kommer kommissionens förslag
              om att minska utsläppen med 40 procent att vara nära nog ouppnåeligt
              om de inte ställer om sin energiproduktion.
            </seg>
            <seg n="fc03f062">
              Alternativet skulle vara kärnkraft, som dock tar lång tid att
              bygga. Processtiderna är långa, och det behövs många tillstånd.
              Dessutom är risken stor att det ökar priserna högst avsevärt vad
              gäller framför allt energin. Jag vill därför fråga statsrådet
              vad hon ser för alternativ för den stora andelen länder i EU som
              bara har kol och gas i sin energimix.
            </seg>
            <seg n="e750118e">
              Den andra fråga jag har gäller det som statsministern sade om
              svensk kärnkraft. När statsministern var i kammaren och återrapporterade
              från toppmötet med stats- och regeringscheferna påstod han att
              det förnybara hotade svensk kärnkraft. Delar statsrådet den oron,
              alltså att svensk kärnkraft skulle vara hotad om man ökade det
              förnybara?
            </seg>
          </u>
          <note type="speaker" n="27e70ec9">
            Anf. 10 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-5" n="f433612b">
            <seg n="d19eee62">
              Herr talman! Börje Vestlunds interpellation går ut på att han
              kritiserar regeringen för att vi skulle ha tappat ledartröjan
              i Europa när det gäller klimat- och energifrågorna. Jag tror att
              ganska många höjer på ögonbrynen inför ett sådant påstående. Vi
              är många som kan konstatera att det finns få länder i EU, om ens
              något, som är lika progressiva och pådrivande i de här frågorna
              som Sverige. Det är därför regeringen och ett antal ministrar
              – jag själv, miljöministern, Europaministern och statsministern
              – vid ett flertal tillfällen framfört till kommissionen och i
              berörda ministerråd att EU måste höja sina klimat- och energiambitioner
              till 2030. Jag är glad att kunna notera att Sverige var ett av
              de första länderna som tog ställning till kommissionens förslag
              när det presenterades i januari.
            </seg>
            <seg n="d8dcc830">
              I dag ser vi inga andra länder som har mer långtgående klimatambitioner
              i diskussionerna om ett nytt ramverk för 2030. Tvärtom ser vi
              att Sverige lyckats samla 13 länder i Green Growth Group bakom
              en linje där vi stöder det som kommissionen lagt fram. Inom den
              koalitionen finns det länder som dessutom kan tänka sig att gå
              ännu längre, inte minst när det gäller klimatet. Sverige är ett
              av dem.
            </seg>
            <seg n="39baeb3d">
              Vid Europeiska rådets möte den 21–22 mars var Sveriges ambition
              att Europeiska rådet skulle ange den huvudsakliga inriktningen
              för EU:s klimat- och energipolitik till 2030 och redan nu fatta
              beslut om de övergripande målen. Det var den linje vi drev. Vi
              var därmed ett av de mest progressiva länderna. Få andra var lika
              tydliga som vi i Sverige. Men vi kunde notera att det fanns ett
              antal andra medlemsländer som i dagsläget inte alls är progressiva
              utan tvärtom tycker att processen måste få ta tid. De anser inte
              att det är någon brådska med att ha nya klimat- och energiambitioner.
            </seg>
            <seg n="bb1a9c50">
              Det visar på behovet av att Sverige inte bara är med och visar
              vägen genom att ha höga ambitioner utan också har förmågan att
              forma en kompromiss som EU:s övriga 27 medlemsländer är beredda
              att ställa sig bakom.
            </seg>
            <seg n="351b46fc">
              Den utveckling som vi de senaste månaderna sett i Ukraina och
              på Krimhalvön visar hur oändligt sårbara många av länderna är
              när de är så starkt beroende av rysk olja, och även av rysk gas,
              som ofta går i pipeliner via Ukraina. Det gäller inte minst länderna
              i Öst- och Centraleuropa men också en del av de mer utvecklade
              länderna i EU, till exempel Tyskland.
            </seg>
            <seg n="77f94f11">
              Vi i Sverige kan se att sättet att minska beroendet av rysk gas
              och olja är att fortsätta att bygga ut den förnybara energin och
              att öka energieffektiviseringen i hela samhället, framför allt
              på energiområdet. Det är det främsta och snabbaste sättet att
              trygga vår energiförsörjning och minska vår osäkerhet.
            </seg>
            <seg n="d50fc345">
              Problemet är att några av de länder i Öst- och Centraleuropa
              som skulle ha mest att vinna på att bygga ut den förnybara energin
              och öka energieffektiviteten också är de som är mest oroliga för
              nya mål, inte minst när det gäller förnybart. Det beror inte på
              att vi i Sverige inte varit med och lyft fram fördelarna, utan
              det beror på att de sett hur en del länder i Europa, dock inte
              Sverige, valt mycket dyra sätt att bygga ut den förnybara energin.
              Därför är länder som Polen, Ungern och andra oroliga för att en
              ökad utbyggnad av förnybart skulle leda till högre energipriser.
              Där kan vi i Sverige vara med och visa att det är tvärtom, att
              förnybar energi om man väljer rätt styrmedel kan leda till sänkta
              energikostnader och lägre elpriser.
            </seg>
          </u>
          <note type="speaker" n="b3a85ca0">
            Anf. 11 BÖRJE VESTLUND (S):
          </note>
          <u who="borje_vestlund_809cde" xml:id="i-18b019587b23603b-1" n="331d58b6">
            <seg n="e5403dd8">
              Herr talman! Jag hoppas att talmannen noterade att nästan hela
              anförandet handlade om klimatutsläppen. Men min fråga gäller inte
              klimatutsläppen. I så fall hade jag ställt den till miljöministern.
              Frågan handlar om den förnybara energin, inte om klimatutsläppen.
              Det är mer komplext än så.
            </seg>
            <seg n="e4c196e1">
              Jag delar uppfattningen att klimatutsläppen är en väldigt stor
              och viktig fråga. Men för att klimatutsläppen ska minska måste
              man också ställa om energisystemen. Visst har vi gått före. Det
              har vi gjort under ett antal år, ganska många år för övrigt. Sedan
              har det ibland varit nedåt och ibland uppåt i den diskussionen,
              men vi har gjort det.
            </seg>
            <seg n="71757295">
              Men jag vill återkomma till frågan: På vilket sätt ska man ställa
              om ifall man inte har förnybart ute i Europa, och varför ska man
              då inte öka?
            </seg>
            <seg n="f6449fa9">
              Jag måste också återkomma till min fråga om kärnkraften. Statsministern
              sade: När man sätter målen så högt som Socialdemokraterna vill
              blir det i realiteten ett sätt att bakvägen avveckla kärnkraften.
              Står statsministern – förlåt, det kanske blir så i framtiden,
              men jag menar naturligtvis statsrådet – bakom den uppfattningen?
              Vi socialdemokrater har sagt tydligt och klart i tiotals år att
              vi vill avveckla kärnkraften i den takt vi kan få fram förnybart
              under förutsättning att det inte hotar tillväxt och arbetstillfällen
              i Sverige. Statsrådet kanske har en annan uppfattning. Men jag
              ser detta som ett inspel i den svenska energipolitiken.
            </seg>
            <seg n="87e895f5">
              Om vi nu ska nå målen i Färdplan 2050 fram till år 2050 ser jag
              inget annat än att man på 20 år måste kunna minska utsläppen med
              20 procent. Är det realistiskt med det mål man sätter upp?
            </seg>
            <seg n="f28d293f">
              Den ökade ambitionsnivå som statsrådet ger uttryck för handlar
              om att man ska köpa internationella krediter, och det kan vara
              sympatiskt. Men på vilket sätt minskar det utsläppen i EU? Färdplan
              2050, herr talman, handlar om att man ska minska utsläppen i EU
              till 90 procent av 1990 års värden.
            </seg>
            <seg n="4202a4d4">
              Statsrådet säger också att klimatmålet står över det förnybara.
              Det kan vara en logisk uppfattning, men ändå får jag inte ihop
              det här. Hur ska hela EU kunna ställa om ifall inte det förnybara
              är det viktigaste?
            </seg>
            <seg n="b39d50dc">
              Sedan finns det olika vägar att gå. Det finns dyra vägar och
              mindre dyra vägar. Man kan göra detta på många olika sätt. Men
              om man inte ställer om över huvud taget, om man inte har de positiva
              effekterna, om man inte får in det här med gröna jobb och att
              det verkligen kan vara någonting som ökar tillväxten och är positivt
              för samhället, vad kommer då att hända för alla de länder som
              finns? Trots allt är Polen kanske det sämsta exemplet, för de
              vill egentligen inte göra någonting i detta sammanhang.
            </seg>
            <seg n="c81544a2">
              Det är ingen tvekan om att man har mist ambition, och jag tycker
              att det är tråkigt. Ett tecken på det är att Sverige inte hörde
              till dem som spelade in till kommissionen att man ville ha höga
              ambitioner, vilket en rad andra länder gjorde, bland annat Nederländerna,
              Storbritannien med flera.
            </seg>
          </u>
          <note type="speaker" n="174fc3cd">
            Anf. 12 Statsrådet ANNA-KARIN HATT (C):
          </note>
          <u who="unknown" xml:id="i-60ae101cf3534fc3-6" n="f433612b">
            <seg n="823225a1">
              Herr talman! Jag måste börja med att notera att Börje Vestlund
              tyvärr är dåligt informerad. Sverige har vid en lång rad tillfällen
              under väldigt lång tid spelat in till kommissionen att vi tycker
              att det är angeläget att den återkommer med ett förslag om att
              vi så snabbt som möjligt antar ett nytt klimat- och energiramverk
              för 2030 i EU. Vi har också framfört att det ramverket måste vara
              väldigt ambitiöst och ligga i linje med de 2050-mål som vi har
              enats om gemensamt i EU.
            </seg>
            <seg n="b06650cf">
              När det gäller frågan om kärnkraften är det så här: Det förslag
              som kommissionen har lagt på bordet om ett bindande klimatmål
              som ska bördefördelas på medlemsstaterna och ett mål för förnybart
              som görs bindande bara på EU-nivå lämnar frihet för medlemsstaterna
              att göra de energipolitiska val som den här kammaren brukar vara
              väldigt mån om att vi ska kunna göra här i Sverige. Om man i stället
              kastar ut det förslaget och säger att vi framöver ska ha väldigt
              höga, bindande och bördefördelade mål på många olika områden,
              som utsläpp, förnybar energi och energieffektivisering, då är
              det klart att det leder till att vi via Bryssel styr mer av de
              energipolitiska val som medlemsstaterna ska göra, däribland också
              Sverige.
            </seg>
            <seg n="e317995b">
              Nu är det inte det som kommissionen har föreslagit, och jag tycker
              att det är en ganska välavvägd balans i det som de lagt på bordet.
              De har ställt sig frågan: Vad behöver vi göra för att ligga i
              linje med 2050-målet? Men de har också ställt sig nästa fråga,
              som Börje Vestlund helt hoppar över: Vilket slags kompromiss kan
              vi lägga på bordet som har förutsättningar att kunna förena de
              riktigt progressiva, som Sverige och Tyskland, med de länder som
              egentligen skulle vilja skjuta den här frågan långt bortom klimatförhandlingarna
              i Paris och inte fatta några beslut över huvud taget, som Polen
              och de andra Visegrádländerna? Det kommissionen har försökt hitta
              är en gyllene kompromiss som faktiskt har förutsättningar att
              kunna ena 28 medlemsstater som har väldigt olika syn och olika
              ambitionsnivå när det gäller inte minst klimatet och utbyggnaden
              av den förnybara energin. Jag tror att det är en klok strategi
              att tänka precis så.
            </seg>
            <seg n="4008f1d5">
              Regeringen har inte bara höga mål utan också en hög leveranstakt
              för de mål som vi har satt upp. Det mål som vi lever och agerar
              utifrån i Sverige i dag är att minska koldioxidutsläppen med 40
              procent till 2020 för Sveriges del. Det målet kan man sätta i
              relation till de socialdemokratiska klimatambitioner som ni hade
              i er klimatproposition 2006, där ni inte ens nådde fram till något
              konkret mål siffersatt med något konkret årtal utan bara en ambition
              om att vi borde minska koldioxidutsläppen med 25 procent till
              2020. Den socialdemokratiska retoriken är hög, men praktiken har
              historiskt varit en helt annan.
            </seg>
            <seg n="cb312b66">
              Nu tar också den svenska alliansregeringen igen ledartröjan i
              EU i diskussionerna om ett nytt klimat- och energiramverk. Vi
              har mycket att bidra med i de diskussionerna. Vi kan visa på att
              vi har smarta styrmedel. Vi har kunnat ställa om till mer förnybart
              och minskade koldioxidutsläpp och kombinera det med ökad ekonomisk
              tillväxt och – vilket är väldigt viktigt för Central- och Östeuropa
              i dagens läge – lägre elpriser. Vi kan visa att förnybar energi,
              den svenska vägen med elcertifikaten, faktiskt leder till lägre
              elpriser och lägre kostnader för energikonsumenterna. Den pusselbiten
              kommer att vara otroligt viktig för att vi ska kunna nå en ambitiös
              klimat- och energiöverenskommelse i EU i höst.
            </seg>
          </u>
          <note type="speaker" n="b8c8bec7">
            Anf. 13 BÖRJE VESTLUND (S):
          </note>
          <u who="borje_vestlund_809cde" xml:id="i-18b019587b23603b-2" n="331d58b6">
            <seg n="20fd1ac0">
              Herr talman! Jag är mycket angelägen om att vi ska kunna välja
              vår egen energimix. Men nu var det inte riktigt det förhandlingen
              handlade om. Den här förhandlingen handlade om att man av rent
              nationalistiska skäl och för att skydda sin egen kärnkraft sade:
              Nej, inte mer förnybart. Jag tror inte att statsrådet står för
              det. Men i varje fall har statsministern uttryckt det så. Det
              skulle påverka den svenska kärnkraften. Det tycker jag är lite
              anmärkningsvärt efter den överenskommelse man ingått i Alliansen.
            </seg>
            <seg n="f317da46">
              Jag tycker också att elpriserna är viktiga och att vi kan gå
              före. Vi kan bjuda in delegationer från de här länderna för att
              visa hur vi har lyckats.
            </seg>
            <seg n="fde6f89c">
              Jag förväntar mig inget annat av slutanförandet än att få höra
              hur dåliga Socialdemokraterna är. Det brukar vara så i sådana
              här debatter. Statsrådet kan ladda redan nu!
            </seg>
            <seg n="05e75455">
              Men det är inte det som jag tycker är det viktiga i detta sammanhang.
              Det viktigaste är att vi, precis som statsrådet säger, måste visa
              Europa på vilket sätt vi kan ställa om. Det är jättebra. Men då
              kan vi inte säga att vi ska öka det förnybara med 6 procent fram
              till 2030.
            </seg>
            <seg n="baef486b">
              Vi behöver ha en högre ambition för att man ska kunna ställa
              om framför allt i Öst- och Centraleuropa, men även andra länder
              kan behöva en input. Tyskland kommer att ha stora problem med
              sin energimix. Där kan vi visa hur man kan hantera det.
            </seg>
            <seg n="a7bf1d7d">
              Jag är helt övertygad, herr talman, om att det här kan lyckas.
              Man behöver inte lägga sig på en låg nivå i förhandlingarna i
              EU.
            </seg>
          </u>
          <note type="speaker" n="e2648ae2">
            Anf. 14 Statsrådet ANNA-KARIN HATT (C):
          </note>
          <u who="unknown" xml:id="i-375aa052f2279b84-0" n="f433612b">
            <seg n="8acfe0c6">
              Herr talman! Vi ska bygga ut den förnybara energin. Sverige har
              stora möjligheter att fortsätta bygga ut det förnybara. Europa
              har också goda möjligheter att fortsätta bygga ut det förnybara.
              Det är därför som Sverige stöder ett mål om att EU till 2030 ska
              bygga ut så att vi har minst 27 procent förnybar energi i EU.
            </seg>
            <seg n="eafeb648">
              Vi ser en väldigt positiv utveckling när det gäller kostnaderna
              för förnybar energi, som går ned. Då har regeringen sagt att vi
              om den kostnadsutvecklingen fortsätter kan tänka oss att justera
              upp målet framöver för att kunna ta vara på den lärokurvan.
            </seg>
            <seg n="c760e180">
              Sverige är en väldigt tydlig röst för att gå framåt och också
              för att adressera både Europas och världens utmaningar när det
              gäller att enas om klimatförändringarna, minska utsläppen och
              minska Europas beroende av rysk gas och olja och ställa om till
              en energiförsörjning som är mer hållbar och mer effektiv och som
              bidrar till att vi får en allt bättre försörjningstrygghet.
            </seg>
            <seg n="5d24699c">
              Vi är också en klok och pragmatisk röst som ser att vi måste
              komma framåt tillsammans. EU:s medlemsstater måste till slut stå
              enade och kunna nå ett förhandlingsresultat där 28 medlemsstater
              sätter sig vid bordet. Det räcker med ett enda land, som Polen,
              som tidigare har blockerat överenskommelser, för att ingenting
              ska hända. Det måste man se.
            </seg>
            <seg n="92f22f0a">
              Därför är det otroligt viktigt att inse att det i slutändan inte
              är den som står ensam i öknen och ropar högst och har de högsta
              ambitionerna som kommer att göra mest för att rädda klimatet och
              bygga ut den förnybara energin, utan det är den som har tydliga
              ambitioner, en målmedveten politik och en stark förmåga att forma
              gyllene kompromisser som gör det möjligt för hela EU att enas
              om en ambitiös klimat- och energipolitik.
            </seg>
          </u>
          <note n="12600352">
            Överläggningen var härmed avslutad.
          </note>
          <note n="e8a639ef">
            7 § Bordläggning
          </note>
          <note n="b1638539">
            Följande dokument anmäldes och bordlades:
          </note>
          <note n="6f58e924">
            8 § Anmälan om interpellationer
          </note>
          <note n="ee14ad47">
            Följande interpellationer hade framställts:
          </note>
          <note n="d229bfb1">
            den 3 april
          </note>
          <note n="6ef57a15">
            Patrik Björck
          </note>
          <note n="6ef57a15">
            Patrik Björck
          </note>
          <note n="d03559d3">
            Ingela Nylund Watz
          </note>
          <note n="f0266c08">
            Lennart Axelsson
          </note>
          <note n="ca187354">
            Amineh Kakabaveh
          </note>
          <note n="5b38f4f0">
            Gunilla Svantorp
          </note>
          <note n="1da92675">
            Bo Bernhardsson
          </note>
          <note n="998de913">
            9 § Anmälan om skriftligt svar på fråga
          </note>
          <u who="unknown" xml:id="i-558f139e2e57403e-0" n="f433612b">
            <seg n="c26cb3cd">
              Skriftligt svar på följande fråga hade kommit in:
            </seg>
          </u>
          <note n="d229bfb1">
            den 3 april
          </note>
          <note n="f33aa354">
            Anders Karlsson
          </note>
          <note n="fcd9dc4f">
            10 § Kammaren åtskildes kl. 9.52.
          </note>
          <note n="c02850c8">
            Förhandlingarna leddes av tredje vice talmannen.
          </note>
          <note n="6d7a4a0b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
