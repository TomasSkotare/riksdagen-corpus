<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--55</head>
          <docDate when="2013-01-16">2013-01-16</docDate>
        </div>
      </front>
      <body>
        <div>
          <note n="4459e765">
            ﻿
          </note>
          <note n="fa41f704">
            Riksdagens snabbprotokoll
          </note>
          <note n="f82d6a2c">
            2013/14:55
          </note>
          <note type="date" n="2f8d56cd">
            Torsdagen den 16 januari
          </note>
          <note n="bce929d1">
            Kl. 12:00 - 15:47
          </note>
          <note n="8f1d5f09">
            1 § Meddelande om ändring i kammarens sammanträdesplan
          </note>
          <note n="ff7b6c1a">
            Tredje vice talmannen meddelade att onsdagen den 19 februari
            efter den utrikespolitiska debatten skulle arbetsplenum tillkomma.
          </note>
          <note n="2f25d6f3">
            Ingen votering skulle äga rum.
          </note>
          <note n="aa7232f6">
            2 § Anmälan om inbjudan till riksdagens ledamöter från den norska
            Nobelkommittén att nominera kandidater till Nobels fredspris 2014
          </note>
          <note n="ae3cdf00">
            Tredje vice talmannen meddelade att det från Sveriges ambassad
            i Oslo, på begäran av den norska Nobelkommittén, sänts en inbjudan
            till riksdagens ledamöter att nominera kandidater till Nobels
            fredspris 2014.
          </note>
          <note n="a2b74b5b">
            3 § Svar på interpellation 2013/14:207 om statens bidrag till
            Rett Center
          </note>
          <note type="speaker" n="6d50f623">
            Anf. 1 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-0" n="c8c164fd">
            <seg n="7b9aed16">
              Herr talman! Gunnar Sandberg har frågat mig om jag är beredd
              att leva upp till vad en majoritet av riksdagen anser: att ge
              Rett Center besked om att verksamhet och forskning långsiktigt
              säkras och att statens bidrag anpassas till kostnadsnivån.
            </seg>
            <seg n="e8284ad3">
              Låt mig först säga: I Sverige ska var och en som behöver hälso-
              och sjukvårdens insatser erbjudas vård på lika villkor, oberoende
              av sjukdomens vanlighet eller svårighetsgrad. Den som har det
              största behovet ska ges företräde. Vården ska vara av god kvalitet
              och lätt tillgänglig. Ju allvarligare sjukdomen är och ju högre
              grad av funktionsnedsättning som den innebär, desto större är
              förväntningarna på att vården ska erbjuda de insatser som den
              enskilde behöver.
            </seg>
            <seg n="4a6381ab">
              Det är landstingen och kommunerna som är ansvariga för att erbjuda
              medborgarna en god hälso- och sjukvård, inklusive en bra habiliteringsverksamhet.
              Det är hos huvudmännen som kompetensen och resurserna finns. Det
              är också våra politiska kolleger i landsting och kommuner som
              ytterst ansvarar för hur resurserna fördelas inom sina respektive
              ansvarsområden. Statens primära ansvar är lagstiftning och tillsyn.
              Särskilda satsningar för att stödja utvecklingen av hälso- och
              sjukvården syftar huvudsakligen till strukturella förändringar
              i vården på en övergripande nivå.
            </seg>
            <seg n="9f0c9274">
              Det nuvarande riktade bidraget till Rett Center i Östersund är
              i det avseendet ett undantag. Centret byggdes upp av Jämtlands
              läns landsting under 90-talet med stöd av tillfälliga statliga
              stimulansmedel inom handikappområdet. De tillfälliga medlens syfte
              var att påskynda utvecklingen bland annat inom habiliteringen.
              Avsikten med stimulansmedlen var inte att det statliga åtagandet
              på sikt skulle utökas. För Rett Centers del har dock riksdag och
              regering på ett unikt sätt bidragit till verksamhetens finansiering.
            </seg>
            <seg n="4acc107b">
              Retts syndrom är en sällsynt diagnos som drabbar unga människor,
              främst flickor men i enstaka fall också pojkar. Det är ett exempel
              på ett vårdområde, där det är rimligt att vårdens resurser koncentreras
              över landstingsgränserna. Vid Rett Center bedrivs högspecialiserad
              vård för personer med Retts syndrom. Multidisciplinära team, som
              möter personer med Retts syndrom finns även på andra ställen,
              till exempel i Göteborg och i Helsingfors.
            </seg>
            <seg n="846cc192">
              Jag instämmer i att sådan verksamhet som Rett Center bedriver
              behövs och att det vore olyckligt om den särskilda kompetens som
              byggts upp i Östersund inte skulle kunna fortleva och utvecklas.
              Under åren 2001 till 2013 har regeringen totalt avsatt 81 miljoner
              kronor till Rett Centers verksamhet. I år avsätts ytterligare
              7 miljoner. Det är trots allt en jämförelsevis stor satsning.
            </seg>
            <seg n="dd42e2c9">
              Vi har genom åren tagit ett stort ansvar för Rett Centers verksamhet,
              och vi fortsätter med det även detta år. Riksdagen har nyligen
              beslutat att regeringen i vår bör återkomma med ett förslag på
              en mer stabil statlig finansiering av Rett Center under de kommande
              åren. Vi ska noga överväga förutsättningarna för en sådan lösning.
              Jag håller dock samtidigt fast vid vad jag i december förra året
              uttryckte i mitt svar på den fråga som Gunnar Sandberg då ställde.
              På sikt kan inte frågan om en stabil och långsiktig finansiering
              lösas genom riktade statliga bidrag. Det krävs också intresse
              och initiativ från huvudmännens sida. Det finns i vården ett stort
              behov av medvetenhet och planerad arbetsfördelning av olika insatser
              mellan olika vårdenheter – lokalt, regionalt, nationellt och ibland
              också internationellt. Jag ser Rett Centers problematik som ett
              av flera exempel som visar på ett sådant behov. Det är en utmaning
              för huvudmännen att möta det behovet och en utmaning för oss att
              stödja en sådan utveckling.
            </seg>
          </u>
          <note type="speaker" n="6f279b95">
            Anf. 2 GUNNAR SANDBERG (S):
          </note>
          <u who="gunnar_sandberg_be2938" xml:id="i-0f4173cf7dd87ad1-0" n="7ac03b7f">
            <seg n="ee592517">
              Herr talman! Tack, socialministern, för svaret! Det är ett lite
              positivare svar än dem vi har fått tidigare, men det känns lite
              osäkert. Jag är ändå ganska nöjd.
            </seg>
            <seg n="fb7115df">
              Den här frågan har diskuterats här i riksdagen ett antal gånger,
              varför verksamheten är väl känd för socialministern. Ministern
              har ju besökt centret i Östersund och också fått annan information,
              bland annat genom brev från anhöriga. Socialministerns eget parti
              var starkt pådrivande när en enig riksdag beslutade om statens
              långsiktiga stöd till Rett Center 2002.
            </seg>
            <seg n="05e14090">
              Vid besöket på centret 2008 lovade socialministern fortfarande
              att Rett Center skulle se framtiden an med tillförsikt. Ministern
              menade att centret behövdes för den lilla grupp som är beroende
              av vården där, som inte kan erbjudas någon annanstans i vårt land.
              Ministern sade också: Jag är väldigt angelägen om att man kan
              fortsätta sin verksamhet med samma höga nivå och med den forskningsanknytning
              som man har i dag. Men det har inte riktigt blivit så.
            </seg>
            <seg n="a69acf6a">
              Det har aldrig kommit några åtgärder som förbättrat situationen
              för Rett Center. Socialministern har gång på gång sedan 2010 hänvisat
              till ett pågående arbete, först i Socialstyrelsen, sedan i departementet,
              med att ta fram en strategi för området sällsynta sjukdomar.
            </seg>
            <seg n="106ed25e">
              Verksamheten påverkas negativt av ministerns passivitet. I ett
              svar på en fråga av mig i december konstaterade socialministern
              att det specifika stödet till Rett Center är unikt och att statsbidrag
              som finansierar sådana insatser beslutas från år till år och inte
              automatiskt räknas upp.
            </seg>
            <seg n="3c137a32">
              Detta konstaterande står i stark kontrast till de av riksdagen
              enhälligt beslutade rullande treårsbidragen som infördes under
              2003 och gällde fram till 2006. De gav verksamheten en nödvändig
              långsiktig planeringshorisont.
            </seg>
            <seg n="fc8aee52">
              I svaret hävdar socialministern också att en höjning av bidraget
              skulle innebära minskat stöd till andra angelägna insatser inom
              hälso- och sjukvårdsområdet. Ytterligare 3 miljoner till Rett
              Center är en extremt liten post i det här sammanhanget och är
              ett svagt argument.
            </seg>
            <seg n="bab6abf1">
              I svaret i dag talar socialministern om att alla ska ha vård
              på lika villkor oberoende av sjukdomens vanlighet och svårighetsgrad.
              Han säger också att sådan verksamhet som Rett Center bedriver
              behövs och att det vore olyckligt om den särskilda kompetens som
              byggts upp i Östersund inte skulle kunna fortleva och utvecklas.
            </seg>
            <seg n="573afea1">
              Kan inte socialministern säga vad regeringen egentligen tycker?
              Trots alla vackra ord verkar ju regeringen anse att det är landstinget
              i Jämtland som ska ha ansvar för verksamheten. På något annat
              sätt kan man inte tolka det faktum att Rett Center endast får
              årliga anslag och att anslaget inte är uppräknat sedan 2003.
            </seg>
          </u>
          <note type="speaker" n="bbbf5d5d">
            Anf. 3 AGNETA LUTTROPP (MP):
          </note>
          <u who="agneta_luttropp_1e8337" xml:id="i-c7a1cc3e31b96152-0" n="a5135e0d">
            <seg n="ad87b7aa">
              Herr talman! Jag tycker precis som Gunnar att det här svaret
              är mycket bättre, det vill säga att det ger fler öppningar, än
              de tidigare svaren i samma ärende. Det är jag glad över, och jag
              hoppas att det också kommer att visa sig rent praktiskt.
            </seg>
            <seg n="17409e0e">
              När vi har talat om detta har vi alltid sagt att det gäller mest
              flickor, och det är så sant. Men för att ändå ge lite mer kött
              på benen måste man också beskriva den komplexitet som finns när
              det handlar om Retts syndrom. När barnen föds märks det inte,
              utan det märks först när de är runt ett år.
            </seg>
            <seg n="c221e88c">
              Det som också är väldigt komplext är att de här barnen, så att
              säga, backar i sin utveckling. 80 procent kommer att hamna i rullstol.
              Barnen, eller flickorna, kommer så småningom att höra till autismspektrumet.
              De är elever i särskolan, det vill säga att de har en utvecklingsstörning.
              Det är detta som kräver att det är flera olika discipliner med.
              Det behövs alltså ett väldigt brett forskningsfält på så sätt.
            </seg>
            <seg n="9dd4e2b8">
              En FoU-verksamhet är, kan man säga, omöjlig att bedriva med en
              framförhållning på ett år. Det är svårt att våga då. Det behövs
              en längre framförhållning.
            </seg>
            <seg n="593eabd0">
              Innan den nuvarande regeringen tog över, 2006, införde den förra
              regeringen det här stimulansbidraget. Då var det treårigt. Och
              för att man ska våga är jag övertygad om att de tre åren behövs.
            </seg>
            <seg n="e5798121">
              Sedan är det detta med bidraget. Vi har en majoritet i socialutskottet
              som är för att man ska öka från 7 till 10 miljoner. Nu säger socialministern
              att det inte har varit någon tanke att öka det. Men det handlar
              egentligen om att behålla det som är, eftersom allt blir dyrare.
              Det är dyrare med hyror. Det är dyrare med personal. Allting har
              blivit dyrare under de här åren. För att man ska kunna behålla
              samma standard behövs de här pengarna.
            </seg>
          </u>
          <note type="speaker" n="c8e1ca89">
            Anf. 4 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-1" n="c8c164fd">
            <seg n="3c722db6">
              Herr talman! Jag är väldigt glad över att såväl Gunnar Sandberg
              som Agneta Luttropp är förhållandevis nöjda med svaret. Det här
              är en fråga där vi ingalunda är färdiga, och frågan är väldigt
              komplex.
            </seg>
            <seg n="36230645">
              Det kan låta enkelt: Låt oss klippa till med 3 miljoner! Låt
              oss bestämma oss för att det här ska vara långsiktigt!
            </seg>
            <seg n="1ed90371">
              Ni tycker att det här verkar enkelt, men vänta bara tills jag
              har fått förklara det.
            </seg>
            <seg n="cd5cf689">
              Det är besvärligare. Det handlar bland annat om att vi i regeringens
              budget och i riksdagens budget i regel har en ordning där kostnader
              inte räknas upp med automatik. Det är bland annat så som det reformutrymme
              som kan skapas under gynnsamma omständigheter uppkommer, som gör
              att vi kan göra fler saker. Vi kan fundera på hur pengarna ska
              användas. Vore det så att de med automatik räknades upp skulle
              vi snabbt förbruka väldigt mycket pengar.
            </seg>
            <seg n="adb7b0c1">
              Det fordras alltså ställningstaganden för att öka beloppen. Jag
              tror att både Gunnar Sandberg och Agneta Luttropp förstår det
              här, vet att det är så och tycker att det bör vara så, generellt.
            </seg>
            <seg n="fe202275">
              Då är frågan: Varför skulle man göra ett undantag här? Ja, man
              kan argumentera för att det här är unikt på något sätt. Men jag
              tror också att vi är överens om att vårdområdet i allt väsentligt
              är en landstingskommunal angelägenhet. Det är huvudmännen som
              tar in skatter, disponerar resurserna och efter bästa förmåga
              fördelar dem på det sätt som motsvarar medborgarnas behov.
            </seg>
            <seg n="8ac36bd1">
              På det här området gör då staten en lite udda sak. Men får ju
              säga att det här är en udda fågel i sjukvårdsfaunan, om uttrycket
              tillåts. Vi har gjort ett undantag. Och det har gjorts för att
              det finns goda skäl. Men det finns också på många andra områden
              goda skäl att göra på ungefär samma vis. Om staten skulle finansiera
              allting är det klart att vi inte skulle behöva ha några landsting.
              Då skulle staten sköta det. Men vi har i alla fall ännu inte fattat
              några beslut om att det ska vara på det viset.
            </seg>
            <seg n="924f487f">
              Det finns en annan lite komplicerad sak i sammanhanget när det
              gäller forskningsdelen. Här har man ett utrymme där det bedrivs
              forskning som alltså inte prövas på samma sätt som annan forskning,
              som prövas i konkurrens gentemot forskningsråd och andra som fördelar
              pengar. Här bestäms det på politisk väg att det just på det här
              området ska forskas och avsättas så här mycket pengar. Det är
              också lite udda.
            </seg>
            <seg n="0f27ff19">
              Det här gör det lite krångligare än vad det är när det gäller
              många andra saker. Vi måste hitta ett sätt som gör att det är
              någorlunda – det är ett tråkigt ord – symmetriskt och någorlunda
              begripligt för omgivningen. Annars kommer det som ett brev på
              posten att vi ska göra likadant på andra områden.
            </seg>
            <seg n="2a10175d">
              Riksdagen har gjort sitt tillkännagivande. Regeringen har tagit
              emot det. Vi bereder det. Att jag inte ger mer precisa svar än
              vad jag gör i dag beror helt enkelt på att vi måste bli färdiga.
              Det är dumt av mig att stå och säga någonting och skjuta från
              höften i den ena eller den andra riktningen. Vi behöver pröva
              den här frågan på ett klokt sätt.
            </seg>
            <seg n="9bb29969">
              Låt mig också få säga en sak. För de föräldrar som får barn med
              den här sjukdomen ställs hela livet på ända. Med tanke på att
              det är en sådan ovanlig sjukdom finns det inom vården väldigt
              ofta en liten förståelse. Det är ingen som riktigt förstår vad
              det handlar om. Och har man inte riktig tur kan det ta lång tid
              innan de lyckas fastställa diagnosen och därmed sätter in rätt
              åtgärder. Därför behövs det specialiserade resurser och en ökad
              kunskap ute i Sjukvårdssverige om vad det här handlar om. De här
              föräldrarna och, inte minst, de här barnen är värda bästa möjliga
              bemötande och bästa möjliga omvårdnad, var man än är född i landet.
            </seg>
          </u>
          <note type="speaker" n="3573c738">
            Anf. 5 GUNNAR SANDBERG (S):
          </note>
          <u who="gunnar_sandberg_be2938" xml:id="i-0f4173cf7dd87ad1-1" n="7ac03b7f">
            <seg n="5d34d2e4">
              Herr talman! Jo, jag kan förstå socialministern. Politiken är
              bråkig, snårig och svår. Det är inte mycket som är svart eller
              vitt. Men här i riksdagen finns det ett starkt stöd för Rett Center
              och för de sköraste av våra barn, som får hjälp och stöd där.
              Det framgår inte minst av det faktum att riksdagen nyligen har
              beslutat att regeringen i vår ska återkomma till riksdagen med
              ett förslag på en mer stabil statlig finansiering av verksamheten
              under de kommande åren.
            </seg>
            <seg n="d8946415">
              Riksdagen vill alltså ha en statlig finansiering. Riksdagen vill
              ha en mer långsiktig finansiering av verksamheten. Riksdagen vill
              ha det som vi har efterlyst i många debatter, detsamma som också
              Kristdemokraterna ville ha innan de kom in i regeringen.
            </seg>
            <seg n="87d20516">
              Nu tänker socialministern noga överväga förutsättningarna för
              detta. Det låter inte så betryggande. Socialministern säger i
              sitt svar att det är landstingen och kommunerna som är ansvariga
              för att erbjuda medborgarna en god hälso- och sjukvård och att
              det även gäller en bra habiliteringsverksamhet. Därför kan inte
              en stabil och långsiktig finansiering lösas genom riktade statliga
              bidrag, utan det krävs också intresse och initiativ från huvudmännens
              sida, menar han.
            </seg>
            <seg n="0759aac1">
              Det är viktigt att komma ihåg att Retts syndrom är en sällsynt
              diagnos och att det inte ens finns drabbade i varje landsting.
              Därför kan det knappast finnas resurser i varje landsting till
              vård och rehabilitering. Det skulle inte vara möjligt vare sig
              ekonomiskt eller kunskapsmässigt.
            </seg>
            <seg n="cc9d8f22">
              I dag finns det vissa resurser i de två största landstingen,
              Helsingfors och Västra Götaland, utöver centret i Jämtland. Det
              krävs ett samlat ansvar för verksamheten. Ansvaret gäller sjukvårdshuvudmännen
              men också staten på grund av verksamhetens art. Att Retts syndrom
              är så sällsynt var en gång anledningen till att staten tog sitt
              ansvar för verksamheten.
            </seg>
            <seg n="e2d8a2f1">
              Efter flera års diskussioner och många löften har väldigt lite
              hänt. Det enda socialministern har gjort är att be centret beskriva
              den forskning som genomförts med stöd av statliga medel.
            </seg>
            <seg n="160524db">
              Agneta Luttropp beskrev det i sitt anförande. Hon räknade upp
              tillräckligt med argument för långsiktigheten.
            </seg>
            <seg n="be3419a5">
              För mig låter det som att socialministern ifrågasätter det bidrag
              som Rett Center får från staten. Jag känner en oro för att socialministern
              tänker ta bort det helt och hållet.
            </seg>
          </u>
          <note type="speaker" n="44b0018c">
            Anf. 6 AGNETA LUTTROPP (MP):
          </note>
          <u who="agneta_luttropp_1e8337" xml:id="i-c7a1cc3e31b96152-1" n="a5135e0d">
            <seg n="ad1e4764">
              Herr talman! Jag tror att jag ska gå in lite grann på det här
              med forskningen, som jag tycker är intressant. Ministern säger
              att man då skulle styra forskningen från staten. Jag vet inte
              riktigt, men jag kanske tycker att det är något långsökt.
            </seg>
            <seg n="98d469f9">
              Om man ska arbeta och forska på Rett Center kan vi utgå från
              att forskningen handlar om det som hör till Retts syndrom. Det
              måste ändå vara syftet. Jag tror att ingen kommer att forska om
              något helt annat område.
            </seg>
            <seg n="41584b70">
              Låt mig gå riktigt långt. Det finns många forskare som är anställda
              av staten. De forskar som en del av sin anställning. Ska man resonera
              likadant där? Det tror jag inte.
            </seg>
            <seg n="a20e9891">
              Jag kan förstå att stödet inte räknas upp automatiskt varje år,
              men det är tio år sedan det gjordes. Det är lite skillnad mellan
              att inte göra det varje år eller att göra det vart tionde år.
              Där har jag problem.
            </seg>
            <seg n="27c340dc">
              Ministern vill nu inte ge något svar eftersom anslaget fortfarande
              diskuteras. Det har jag full respekt för. Jag hoppas att vi kommer
              att tycka om svaret.
            </seg>
          </u>
          <note type="speaker" n="df081e00">
            Anf. 7 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-2" n="c8c164fd">
            <seg n="8d97f595">
              Herr talman! Jag ska börja med det Agneta Luttropp tog upp. Den
              grundläggande forskningspolitiska principen om forskningsfinansiering
              är att forskningsmedel utlyses brett. De utformas av forskningsråden,
              och sedan får man söka.
            </seg>
            <seg n="669febec">
              I det här fallet är det inte så, och det är lite udda. Jag säger
              inte att detta är ett huvudargument för den ena eller andra riktningen,
              men jag säger att det här är en udda fågel också i forskningsskogen.
            </seg>
            <seg n="186fa8c5">
              När det gäller sällsynta diagnoser kan man argumentera så som
              Gunnar Sandberg gör, nämligen att det är fråga om en sällsynt
              diagnos och att den därför ska särbehandlas. Den nationella kunskapsbasen
              om sällsynta diagnoser som Göteborgs universitet sätter samman
              i samarbete med Socialstyrelsen innehåller information om ungefär
              300 ovanliga sjukdomar och skador. Vi som lagstiftare behöver
              fundera över hur budgetmedlen ska fördelas. Varför behandlar vi
              den så men alla andra på ett annat sätt?
            </seg>
            <seg n="5a5ffa70">
              Man måste erkänna att det finns en asymmetri i detta som gör
              situationen speciell. Retts syndrom är en sällsynt diagnos. Det
              är förfärligt för varje person som drabbas. Vi måste organisera
              vården och forskningen om sjukdomen på bästa möjliga sätt för
              den enskilda person och den familj som har drabbats.
            </seg>
            <seg n="cc9c2185">
              Staten gör mycket när det handlar om sällsynta diagnoser. Under
              2012 inrättade vi på Socialstyrelsen den nationella funktionen
              för sällsynta diagnoser, som för närvarande hanteras av Ågrenska
              stiftelsen i Göteborg. Den är en viktig instans i sammanhanget.
              Den kunskapsdatabas som jag nämnde är också tillgänglig för många
              för att inhämta information och ny kunskap. När man plötsligt
              inom vården står inför en person där man inte känner igen tecknen
              kan man lära sig mer.
            </seg>
            <seg n="0fa09bbc">
              Vi bidrar till finansieringen vid Rett Center med 7 miljoner
              kronor per år. Vi ger sedan 1997 ett stöd till läger- och mötesaktiviteter
              för barn med sällsynta diagnoser och deras anhöriga och sedan
              2008 också för vuxna personer. Vi har gett den pågående Läkemedels-
              och apoteksutredningen i uppdrag att belysa hur den framtida prissättningen
              av särläkemedel bör utformas. De personer som drabbas av sällsynta
              diagnoser är personer som många gånger också är beroende av rätt
              speciella läkemedel som inte finns som standardprodukter på marknaden.
              Då måste man hitta lösningar för en klok prissättning.
            </seg>
            <seg n="60ccf57a">
              Den centrala meningen i mitt inledande svar var att vi noga ska
              överväga förutsättningarna för en sådan lösning som riksdagen
              har gjort en framställan om. Det är komplext och besvärligt, men
              vi är angelägna om att verksamheten säkerställs för alla de barn,
              unga personer och familjer som är berörda av diagnosen.
            </seg>
          </u>
          <note type="speaker" n="1d2421a7">
            Anf. 8 GUNNAR SANDBERG (S):
          </note>
          <u who="gunnar_sandberg_be2938" xml:id="i-0f4173cf7dd87ad1-2" n="7ac03b7f">
            <seg n="68a49208">
              Herr talman! Jag förstår att det är med vånda som ministern tänker
              på Rett Center. Det är inte alldeles lätt, och få, ca 300, drabbas
              av Retts syndrom. Men det är ändå en svag grupp i samhället som
              drabbas, och det är de svagaste som behöver det extra stödet.
            </seg>
            <seg n="b364b713">
              Det var den förra socialdemokratiska regeringen som lyfte bidraget
              till Rett Center in i statsbudgeten, och det var med stöd av en
              enig riksdag. Det innebar att verksamheten gavs en långsiktig
              planeringshorisont som rullade i treårsperioder. Att gå från ett
              läge med treårsbidrag i statsbudgeten till att bidraget inte ens
              omnämns i budgeten innebär att långsiktigheten i statens ansvar
              urholkas radikalt. Dessutom har anslaget varit oförändrat sedan
              2003.
            </seg>
            <seg n="b3339024">
              Herr talman! Men det kanske är så, socialministern, att även
              för de svagaste i samhället är det viktigt att vi i höst får en
              ny regering.
            </seg>
          </u>
          <note type="speaker" n="7bce5ea1">
            Anf. 9 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-3" n="c8c164fd">
            <seg n="8bb2778d">
              Herr talman! Jag tycker att vi ska fundera över hur vi ska organisera
              vården på ett sådant sätt att alla personer i vårt land kan få
              bästa möjliga vård. För de flesta av oss som drabbas av vanligare
              sjukdomar är det förhållandevis enkelt för landstingen att organisera
              sig på ett sådant sätt att de kan möta medborgarnas behov. När
              det handlar om ovanliga sjukdomar och diagnoser måste vi organisera
              oss på ett lite annorlunda sätt. Man kan inte vara bäst överallt
              i landet, utan en del funktioner måste specialiseras.
            </seg>
            <seg n="381a1b84">
              De funktionerna bör ha som uppgift att bidra till att utöka kunskapsunderlaget,
              att sprida information till andra som arbetar inom vården och
              komma i kontakt med de personer som har drabbats. De bör självklart
              ha till uppgift att utveckla nya vårdformer och att ge den mest
              kvalificerade vården.
            </seg>
            <seg n="231ead6c">
              Det här kan organiseras på flera olika sätt, till exempel genom
              att staten bedriver verksamheten eller så att landstingen kommer
              överens om en gemensam finansiering. Så är det på en lång rad
              andra områden. Det är tankespår.
            </seg>
            <seg n="d8103d75">
              Det viktiga är att de personer som drar nytta av behandlingen,
              de familjer som är berörda av att få tillgång till den bästa möjliga
              vården för barn, ungdomar och vuxna, ska kunna lita på att det
              offentliga tar ansvaret. Sedan kan organisationen diskuteras.
              Det viktiga är att vården finns för alla och envar.
            </seg>
            <seg n="79695b58">
              Precis som Gunnar Sandberg sade är vården inte viktigast för
              de friska, utan den är viktigast för dem som är sjuka. Jag kan
              försäkra er om att regeringen kommer att fortsätta sitt arbete
              för att utveckla och förbättra vården för alla i vårt land.
            </seg>
          </u>
          <note n="b3b6922e">
            Överläggningen var härmed avslutad.
          </note>
          <note n="be88a7eb">
            4 § Svar på interpellation 2013/14:219 om undantag från upphandlingsdirektivet
          </note>
          <note type="speaker" n="9399d233">
            Anf. 10 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-ff1a426ab8037c04-0" n="1d90472b">
            <seg n="54ddab07">
              Herr talman! Anna-Lena Sörenson har frågat mig om det är min
              uppfattning att svenskbaserad försvarsindustri utgör en viktig
              del när det gäller att förse det svenska försvaret med adekvat
              materiel och att vidmakthålla god försvarsförmåga och om jag avser
              att presentera en strategi för hur väsentliga delar av materielförsörjning
              ska undantas från upphandlingsdirektivet.
            </seg>
            <seg n="5129672f">
              Frågan innehåller flera aspekter; försvarsindustrins betydelse
              respektive strategi för väsentliga säkerhetsintressen. Den sistnämnda
              har behandlats ett flertal gånger det senaste året i försvarsutskottet
              och EU-nämnden. Den 31 januari 2012 besvarade min företrädare
              Sten Tolgfors en likartad interpellation angående nationella säkerhetsintressen
              (interpellation 2011/12:170).
            </seg>
            <seg n="99a6ac33">
              Försvarsmaktens behov av materiel bestäms ytterst av kraven på
              operativ förmåga i olika avseenden. Materielförsörjningen är därmed
              att betrakta som ett medel för att förse insatsorganisationen
              med den materiel som behövs för att utrusta förbanden. De av regeringen
              fastslagna materielförsörjningsprinciperna syftar till att bidra
              till utvecklingen av ett användbart, tillgängligt och flexibelt
              försvar. En del i detta är Sveriges strävan efter en öppnare och
              mer effektiv försvarsmaterielmarknad.
            </seg>
            <seg n="c77b01fa">
              Direktiv 2009/81/EG om försvars- och säkerhetsupphandlingar,
              som har genomförts i lagen (2011:1029) om upphandling på försvars-
              och säkerhetsområdet, syftar till att skapa en öppnare och mer
              effektiv försvarsmaterielmarknad. Direktivet ger också möjligheter
              att tillvarata aspekter såsom försörjningstrygghet och informationssäkerhet.
              På så sätt minskar behovet av att göra undantag från EU:s regelverk
              av skäl som kan hänföras till nationell säkerhet.
            </seg>
            <seg n="0185f966">
              Möjlighet att göra undantag från direktivet med hänvisning till
              väsentliga säkerhetsintressen finns kvar även fortsättningsvis.
              Sverige har också framhållit betydelsen av det. Ett väsentligt
              säkerhetsintresse innebär dock inte självklart undantag från upphandlingslagstiftningen.
              Varje undantag måste fortfarande prövas för sig.
            </seg>
            <seg n="7d7a9e2b">
              Försvarsindustrin i Sverige är betydelsefull för försvarets tillgång
              till adekvat materiel. Eftersom en stor del av omsättningen för
              den i Sverige verksamma försvars- och säkerhetsindustrin är exportrelaterad
              gynnas industrin av en större marknad. Säkerhets- och försvarsföretagen,
              Soff, har uttalat att ökad europeisk konkurrens med lika spelregler
              för alla skulle gynna medlemsföretagen, enligt SvD Brännpunkt
              den 19 december 2013. Av dessa nämnda skäl stöder Sverige framväxten
              av en öppen och konkurrenskraftig försvarsmaterielmarknad.
            </seg>
          </u>
          <note type="speaker" n="04f66933">
            Anf. 11 ANNA-LENA SÖRENSON (S):
          </note>
          <u who="anna-lena_sorenson_c71089" xml:id="i-c9ffed81ecb6570e-0" n="8cd8a3b9">
            <seg n="8b63affc">
              Herr talman! Tack, ministern, för svaret!
            </seg>
            <seg n="95321235">
              Låt mig börja med att konstatera att när det gäller principerna
              om en fri och öppen marknad är försvarsministern och jag helt
              överens. Regeringens företrädare vill gärna utmåla oss socialdemokrater
              som protektionistiska och som att vi skulle göra sysselsättningspolitik
              av försvarsfrågorna.
            </seg>
            <seg n="66997b20">
              Tvärtom skulle vi också gärna vilja se en öppen marknad i Europa
              för export av försvarsmateriel. Vi har stort förtroende för svensk
              försvarsindustri, som vi vet håller en mycket hög internationell
              klass. Vi är medvetna om att beträffande vissa system, inte minst
              när det gäller att integrera system i system, ligger svenskbaserad
              försvarsindustri i framkant. Vi tror alltså att svenskbaserad
              vapenindustri skulle stå sig väldigt väl om bara marknaden var
              öppen och om det var så att sjysta konkurrensvillkor fanns till
              handa.
            </seg>
            <seg n="3a5c88b0">
              Men till skillnad från regeringen är vi realister, herr talman,
              och inser att försvarsindustrierna i Europa inte verkar under
              riktigt samma villkor som övrig industri. Banden till den egna
              staten och försvarsmakten är rätt ofta starka och har långa traditioner.
              De slits inte så lätt av flera skäl, som är både historiska och
              politiska men även i viss mån praktiska.
            </seg>
            <seg n="38dc9696">
              Försvarsmaterielsystemen har ofta utvecklats i samarbete mellan
              industri och försvarsmakt. De har långa livslängder, och det är
              industrin som har den kompetens som behövs för att underhålla,
              vidmakthålla och uppgradera materielen. Teknik och kunskap kring
              vapensystemen är inte sällan av mycket känslig art och lämpar
              sig ofta illa att kravspecificeras i öppna upphandlingar.
            </seg>
            <seg n="40cfead0">
              Den kompetens som finns i industrin är också ofta nödvändig för
              att kunna utveckla och kravställa i nya beställningar som Försvarsmakten
              behöver göra. Att då kategoriskt hävda att all materielupphandling
              ska ske i öppen konkurrens låter sig inte göras så lätt. Just
              därför finns en möjlighet att undanta särskilt väsentliga områden
              som rör rikets säkerhet enligt artikel 346 när det gäller upphandlingar
              på försvarsområdet.
            </seg>
            <seg n="7c7e7800">
              Flertalet av Europas vapenproducerande länder har insett detta
              och har utarbetat strategier för vilka väsentliga säkerhetsintressen
              som ska undantas från direktiven och som kan hävdas vid eventuella
              förhandlingar i Europadomstolen. Precis som försvarsministern
              nyss sade måste varje fall prövas för sig, men det måste också
              prövas mot en strategi som man på något vis har stadfäst i något
              slags styrande dokument. Det är tillfredsställande att notera
              att Sverige har framhållit betydelsen av detta. Det har vi inte
              fått återrapporterat ännu, men det var som sagt tillfredsställande
              att få höra det från försvarsministern.
            </seg>
            <seg n="3ce6479e">
              Socialdemokraterna anser, i likhet med vad ett enigt försvarsutskott
              har uttalat i samband med behandlingen av regeringens skrivelse
              angående Riksrevisionens granskning av försvarets internationella
              materielsamarbeten i betänkande 2011/12:FöU3, att regeringen har
              ett ansvar för att definiera de nationella säkerhetsintressen
              som kan motivera avsteg från konkurrensupphandlingen.
            </seg>
          </u>
          <note type="speaker" n="e0006884">
            Anf. 12 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-ff1a426ab8037c04-1" n="1d90472b">
            <seg n="3378ff14">
              Herr talman! Det här är naturligtvis helt avgörande frågor, och
              vikten av att ha en fungerande materielförsörjning kan inte nog
              betonas. Därför har vi behandlat de här frågorna noggrant. Redan
              i 2009 års försvarspolitiska inriktningsproposition presenterade
              regeringen de principer som i dag ligger till grund för materielförsörjning
              av försvaret. Då kom vi överens om att vid nyanskaffningar bör
              i första hand befintlig, färdigutvecklad och beprövad materiel
              anskaffas om den fyller Försvarsmaktens behov. Syftet med hela
              materielförsörjningsinriktningen är att Försvarsmaktens krigsförband
              ska kunna förses med rätt materiel i rätt tid och till avtalat
              pris. Det är en grundläggande förutsättning för att bygga och
              stärka vår försvarsförmåga.
            </seg>
            <seg n="4d1a185f">
              De här principerna bekräftades redan 2008 i rapporten från Försvarsberedningen,
              där Socialdemokraterna ingick. Huvuddragen lanserades av den socialdemokratiska
              regeringen under Göran Persson. Det är viktigt att ha klart för
              sig att det här är frågor som vi har diskuterat och som vi kommer
              att fortsätta att diskutera.
            </seg>
            <seg n="6d95e2ce">
              Det regeringen har gjort under innevarande mandatperiod är att
              vi har fattat en rad materielbeslut, varav beslutet om anskaffning
              och utveckling av nästa generation Gripen tillsammans med Schweiz
              är det mest omfattande. Att även Brasilien har bestämt sig för
              att anskaffa JAS Gripen är tillsammans med en rad exportframgångar
              för andra materielsystem ett bevis på att försvarsindustrin i
              Sverige står sig väl i den internationella konkurrensen.
            </seg>
            <seg n="8a40ffeb">
              När det gäller JAS Gripen har regeringen varit tydlig. Vi har
              sagt att bibehållandet av stridsflygsförmågan utgör ett väsentligt
              säkerhetsintresse för Sverige. Hur och varför har vi gjort det?
              Jo, därför att det här är ryggraden i vårt luftförsvar.
            </seg>
            <seg n="76f950c6">
              Det är upp till varje land i EU att definiera vad som är dess
              väsentliga säkerhetsintressen, men motiveringen måste vara väl
              underbyggd och spårbar i varje enskilt fall. Det går inte att
              hänvisa till att kompetensen behövs i landet utan att kunna motivera
              det väldigt väl. Det kommer att krävas särskilt starka skäl för
              att frångå regelverket och göra undantag enligt EU:s försvars-
              och säkerhetsupphandlingsdirektiv.
            </seg>
            <seg n="7116d79b">
              Jag och regeringen anser att en väl fungerande marknad för försvarsmateriel
              inom EU skapar väldigt bra förutsättningar för en effektiv försörjning
              av materiel till Försvarsmakten. Då kan vi förse våra förband,
              våra soldater och sjömän med modern och ändamålsenlig materiel,
              och då kan vi fortsätta att stärka vårt försvar. Vi måste även
              ha klart för oss att förutsättningarna för den i Sverige baserade
              industrin kommer, är jag rädd för, att bli sämre om Sverige vill
              hävda väldigt stora undantag. Det är egentligen en fråga tillbaka
              till Anna-Lena Sörenson: Hur tror Anna-Lena Sörenson att det kommer
              att stärka svensk försvarsindustrins förmåga att exportera?
            </seg>
          </u>
          <note type="speaker" n="511385d6">
            Anf. 13 ANNA-LENA SÖRENSON (S):
          </note>
          <u who="anna-lena_sorenson_c71089" xml:id="i-c9ffed81ecb6570e-1" n="8cd8a3b9">
            <seg n="55e94ebb">
              Herr talman! Försvarsministern säger att det handlar om de operativa
              behoven och försvarets förmåga, och det håller jag med om. Att
              inte ha möjlighet att direktupphandla i vissa lägen kan innebära
              att leveranssäkerheten riskeras på grund av långdragna upphandlingsprocesser
              med överklaganden – det sker ju ofta överklaganden i så här stora
              affärer.
            </seg>
            <seg n="bded69eb">
              Om svensk försvarsindustri skulle förlora en upphandling och
              det blir ett byte av leverantör skulle det leda till omfattande
              systempåverkande konsekvenser, vilket i sin tur kan leda till
              avsevärt högre kostnader för materielen och långa förseningar.
            </seg>
            <seg n="25f980a5">
              Regeringens naiva inställning i upphandlingsfrågorna kan leda
              till att svenskbaserad försvarsindustri inte klarar konkurrensen.
              Det är väldigt svårt – för att inte säga omöjligt – att sälja
              nyutvecklade system som inte har någon referenskund. Det vittnar
              alla experter om. Referenskunden är ju i de flesta fall den egna
              försvarsmakten.
            </seg>
            <seg n="04eb06ad">
              På sikt skulle kompetensen för teknikutveckling av försvarsmateriel
              försvinna från Sverige, vilket i sin tur skulle få förödande konsekvenser
              för behovet av kunskap och kompetens vid inköp av ny materiel.
              I förlängningen skulle detta äventyra materielförsörjningen, och
              då blir det svårt att tillgodose försvarets operativa behov. Orsakssammanhangen
              är långa här, men de är realistiska.
            </seg>
            <seg n="5fc4dcd8">
              Dessutom skulle Sverige förmodligen bli en mindre attraktiv samarbetspartner
              i internationella sammanhang. I kraft av att Sverige har haft
              hög en kompetens när det gäller dessa frågor har man haft en plats
              vid förhandlingsbordet, och man har betraktats som en kompetent
              medarbetare. Detta skulle förmodligen inte längre vara för handen
              om vi inte hade någon försvarsindustri.
            </seg>
            <seg n="d94ba156">
              Jag vill fråga försvarsministern: Anser försvarsministern att
              det existerar ett så kallat level playing field – en fri, öppen
              marknad – inom europeisk försvarsindustri i dag? Om inte, tror
              försvarsministern att en sådan kommer att finnas inom överskådlig
              tid? Finns det någonting som pekar på att de övriga försvarsmaterielproducerande
              länderna skulle ändra sin inställning när det gäller den egna
              försvarsindustrins ställning på grund av att Sverige föregår med
              gott exempel och är bäst i klassen?
            </seg>
            <seg n="7b2a87c1">
              Det här är att jämföra med regeringens bild – åtminstone den
              bild man ger utåt – av situationen i försvaret. Den är förskönande
              och kanske av mer visionär karaktär. Det handlar mera om vad man
              vill se och hur man vill att det ska vara än hur det faktiskt
              fungerar.
            </seg>
            <seg n="4fd2d2de">
              Det är bara att titta på hur Frankrike, Spanien, Storbritannien,
              Tyskland och våra grannländer agerar i fråga om försvarsindustrin
              och exporten. Man utarbetar strategier och skriver in i styrande
              dokument att detta är en väsentlig del av försvars- och säkerhetsstrategin.
              När man upphandlar går de flesta avtal till den inhemska industrin.
            </seg>
            <seg n="56c7fec3">
              Anser försvarsministern att det existerar ett level playing field
              eller att det är realistiskt att det ska kunna skapas ett sådant
              under överskådlig tid?
            </seg>
          </u>
          <note type="speaker" n="56cf9483">
            Anf. 14 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-ff1a426ab8037c04-2" n="1d90472b">
            <seg n="d3c5f78e">
              Herr talman! Jag vill börja med att säga att försvarsindustrin
              i Sverige står sig väldigt väl i den internationella konkurrensen
              i dag. Det har sina historiska men också nutida orsaker. Men som
              ett litet land har Sverige alltid haft begränsade resurser att
              utveckla och anskaffa materiel och system till försvaret. De krav
              som ställs på låga livscykelkostnader, användarvänlighet och specifika
              behov för olika geografiska förutsättningar har format en både
              innovativ och effektiv försvarsindustri.
            </seg>
            <seg n="c9da7e6b">
              Svensk försvarsindustri är verkligen konkurrenskraftig. År 2012
              gick ca 65 procent av den sammanlagda produktionen på export,
              enligt Säkerhets- och försvarsföretagens egen statistik.
            </seg>
            <seg n="66dc8eb5">
              De höga exporttalen visar ju hur exportberoende den svenskbaserade
              försvarsindustrin är, men också hur duktig man är på att vinna
              upphandlingar. När man är exportberoende krävs det goda exportvillkor.
              Det krävs också en bättre fungerande marknad för försvarsmateriel
              inom EU. Jag är övertygad om att en gemensam inre marknad i EU
              är nödvändig för att den europeiska försvarsindustrin som helhet
              ska kunna vara konkurrenskraftig på sikt. Det är också ett viktigt
              intresse för oss hur det går för Europa över huvud taget.
            </seg>
            <seg n="9b231b5f">
              Jag har sagt det tidigare, och jag vill säga det igen, att även
              Säkerhets- och försvarsföretagen själva har väldigt tydligt uttalat
              att ökad europeisk konkurrens skulle gynna försvarsindustrin i
              Sverige.
            </seg>
            <seg n="e8803d7f">
              Jag har med mig en artikel som jag gärna lämnar över till Anna-Lena
              Sörenson efter debatten. Artikeln är skriven av Niklas Alm, tillförordnad
              generalsekreterare i Säkerhets- och försvarsföretagen, och publicerades
              i Svenska Dagbladet den 19 december förra året.
            </seg>
            <seg n="61fd458d">
              Niklas Alm skriver: Ökad europeisk konkurrens med lika spelregler
              för alla skulle därför gynna oss. Vi förespråkar därför ett upplägg
              inspirerat av den svenska modellen med krav på att upphandlingar
              ska ske i öppen konkurrens, så långt det är möjligt givet branschens
              särart.
            </seg>
            <seg n="d29360a7">
              Det kan ju inte bli så mycket tydligare än så. Sverige drev den
              här frågan inför Europeiska rådet i december förra året, och vi
              kommer att fortsätta att driva frågan. Huvudskälet är ju inte
              industrins behov, utan det är för att med en väl fungerande marknad
              även på Europanivå skapas förutsättningar också för en effektivare
              försörjning av materiel till Försvarsmakten, och det är alltså
              huvudutgångspunkten.
            </seg>
            <seg n="1f73192b">
              Herr talman! Som jag uppfattar det – och oroas lite över, men
              här får Anna-Lena Sörenson gärna rätta mig – vill socialdemokraterna
              i försvarsutskottet verka för att medlemsländerna oftare ska kunna
              åberopa undantag vid upphandlingar. Det skulle ju missgynna försvarsindustrin
              i Sverige och gynna de större länderna i EU. Risken är uppenbar
              för att ju mer Sverige tillämpar undantag, desto fler länder kommer
              att åberopa undantag.
            </seg>
            <seg n="edfd9246">
              Vad är viktigast för oss på lång sikt? Jo, det är att vi kan
              få rätt materiel till vårt försvar. Vi är betjänta av att ha en
              effektiv och framgångsrik svenskbaserad industri som kan sälja
              både till oss och till andra länder i EU.
            </seg>
          </u>
          <note type="speaker" n="7a8c1bc0">
            Anf. 15 ANNA-LENA SÖRENSON (S):
          </note>
          <u who="anna-lena_sorenson_c71089" xml:id="i-c9ffed81ecb6570e-2" n="8cd8a3b9">
            <seg n="ca7c9258">
              Herr talman! Jag noterade att försvarsministern undvek att svara
              på mina frågor. I stället framhöll hon den svenska försvarsindustrins
              ställning, som vi ju båda är överens om.
            </seg>
            <seg n="c3d3752c">
              Sedan var försvarsministern vänlig nog att erbjuda mig en artikel.
              Jag har naturligtvis redan läst den artikeln, och jag har läst
              den noga. Förutom det som försvarsministern citerade står det
              också: Vi kommer nämligen aldrig att komma bort från det faktum
              att vissa länder ibland måste satsa på det egna landets kompetensbas
              av suveränitetsskäl då kopplat till nationella säkerhetsintressen.
              Det är just precis de säkerhetsintressena och den satsningen som
              vi efterlyser.
            </seg>
            <seg n="a41335c0">
              Ingen kan motsäga att i den bästa av världar skulle det gynna
              svensk försvarsindustri med ett level playing field i Europa.
              Men då krävs det lika spelregler för alla – precis som Niklas
              Alm påpekar i artikeln – och de finns inte i dag.
            </seg>
            <seg n="b36a615e">
              Regeringens hållning är att utifrån en naiv tro på marknadens
              kraft inte ge svenskbaserad försvarsindustri dessa spelregler,
              trots att en enig svensk riksdag har uttalat sin vilja om det.
              Det äventyrar den svenska försvarsindustrins möjligheter att på
              sikt exportera sina produkter. Därmed hotas den svenska försvarsindustrin
              och som en följd därav också möjligheterna att tillgodose försvarets
              operativa behov.
            </seg>
            <seg n="477536ec">
              Det är rikets säkerhet vi pratar om. Återigen vill jag ställa
              frågan till försvarsministern om hon anser att det ur ett säkerhetspolitiskt
              perspektiv är viktigt att vi har en svenskbaserad försvarsindustri
              och om hon är beredd att ge försvarsindustrin de spelregler som
              krävs för att garantera dess långsiktiga existens.
            </seg>
          </u>
          <note type="speaker" n="2437c618">
            Anf. 16 Försvarsminister KARIN ENSTRÖM (M):
          </note>
          <u who="karin_enstrom_99ddb6" xml:id="i-cabf87c05e1e3a38-0" n="1d90472b" next="i-2d81b1765757950a-0">
            <seg n="9ff7cac5">
              Herr talman! Av totalt 43 miljarder kronor till det militära
              försvaret går ca 16 miljarder till anslagen för materiel, forskning
              och utveckling. Det senaste året har regeringen fattat en rad
              viktiga materielbeslut, alltifrån anskaffning av nästa generation
              Gripen till förra veckans beslut om modernisering av stridsfordon
              90.
            </seg>
            <seg n="a2dd5904">
              Det är kvalificerad personal och modern och ändamålsenlig materiel
              som tillsammans i välövade förband utgör det som stärker vår försvarsförmåga.
              Då är materiel, forskning och utveckling en viktig del av detta,
              om inte den enda. Det är personalen och materielen och att man
              kan öva tillsammans i förband.
            </seg>
            <seg n="dfc62325">
              För mig är det tydligt att ska vi kunna ha en fortsatt konkurrenskraftig
              och välmående svenskbaserad försvarsindustri måste den industrin
              kunna verka på mer lika villkor.
            </seg>
            <seg n="c5a8fa6a">
              I fråga om att beskriva bilden av hur det ser ut i EU i dag håller
              jag med om en hel del i Anna-Lena Sörensons beskrivning, att det
              finns mycket kvar att göra. Men jag är helt övertygad om att Sverige
              och svenskbaserad försvarsindustri har att vinna på att den blir
              öppnare och att det blir mer konkurrens. Vår svenskbaserade försvarsindustri
              är både kostnadseffektiv och väldigt duktig, och när valet står
              mellan olika alternativ blir det än tydligare att den svenskbaserade
              industrin ofta har en fördel.
            </seg>
            <seg n="a95e109c">
              Sedan finns det områden, som vi har diskuterat tidigare, där
              länder kommer att hävda väsentliga säkerhetsintressen. Men det
              vi inte vet är med vilken framgång det sker, eftersom det ska
              prövas i varje enskilt fall. Risken är då att det i förlängningen
              skulle drabba den svenskbaserade försvarsindustrin.
            </seg>
          </u>
          <note n="b3b6922e">
            Överläggningen var härmed avslutad.
          </note>
          <note n="64f5e76c">
            Ajournering
          </note>
          <note n="9b6c8b5f">
            Kammaren beslutade kl. 12.51 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="karin_enstrom_99ddb6" xml:id="i-2d81b1765757950a-0" n="1d90472b" prev="i-cabf87c05e1e3a38-0">
            <seg n="74d5b484">
              Återupptagna förhandlingar
            </seg>
            <seg n="a02edce8">
              En fråga ska vara av övergripande allmänpolitiskt slag eller
              avse ett ämne som faller inom statsrådets ansvarsområde och rör
              dennes tjänsteutövning. Socialminister Göran Hägglund (KD) besvarar
              såväl allmänpolitiska frågor som frågor inom sitt eget ansvarsområde.
            </seg>
            <seg n="e2697af1">
              Frågor och svar ska vara korta och i princip inte överstiga en
              minut.
            </seg>
            <seg n="a958284a">
              Situationen på den svenska arbetsmarknaden
            </seg>
          </u>
          <note n="5bf014e0">
            Förhandlingarna återupptogs kl. 14.00.
          </note>
          <note n="b9baa8da">
            5 § Frågestund
          </note>
          <note n="f2d94288">
            Anf. 17 TALMANNEN:
          </note>
          <note n="d64a33d7">
            Jag vill hälsa statsråden välkomna. Frågor besvaras av socialminister
            Göran Hägglund (KD), kultur- och idrottsminister Lena Adelsohn
            Liljeroth (M), statsrådet Stefan Attefall (KD), statsrådet Catharina
            Elmsäter-Svärd (M) och arbetsmarknadsminister Elisabeth Svantesson
            (M).
          </note>
          <note type="speaker" n="133199b1">
            Anf. 18 KERSTIN NILSSON (S):
          </note>
          <u who="kerstin_nilsson_6ba9f1" xml:id="i-ee8e746b30f565f5-0" n="ce24daa7">
            <seg n="d1e240ea">
              Herr talman! I dag är över 400 000 arbetslösa. Antalet långtidsarbetslösa
              har tredubblats sedan regeringen tog över arbetsmarknadspolitiken.
              Ungdomsarbetslösheten är skyhög. Antalet deltagare i jobb- och
              utvecklingsgarantin i alla faser har ökat. I dag sitter över 35
              000 människor fast i fas 3-åtgärder. Situationen på svensk arbetsmarknad
              är med andra ord mycket alarmerande.
            </seg>
            <seg n="d74f2179">
              I går kom regeringens propositionslista. Häpnadsväckande nog
              finns inte ett enda förslag från ministern för att lösa arbetslösheten.
              Vi har nu nio månader kvar till valdagen, och inga förslag presenteras.
            </seg>
            <seg n="f081f584">
              Är arbetsmarknadsministern nöjd med tillståndet på svensk arbetsmarknad?
            </seg>
          </u>
          <note type="speaker" n="fc79bc61">
            Anf. 19 Arbetsmarknadsminister ELISABETH SVANTESSON (M):
          </note>
          <note n="b9d79ee4">
            Herr talman! Tack, Kerstin Nilsson, för frågan!
          </note>
          <u who="elisabeth_svantesson_49b08a" xml:id="i-14120b1fee7832fc-0" n="359cb4e1" prev="i-a7ff0e0a72451e45-0">
            <seg n="d7da295d">
              Man kan verkligen beskriva svensk arbetsmarknad på flera olika
              sätt. Jag ser flera saker samtidigt. Jag ser en arbetsmarknad
              som utvecklas mycket positivt, där det är långt över 200 000 fler
              som nu har ett jobb att gå till jämfört med 2006. Jag ser och
              möter många unga som just har fått sitt första jobb och berättar
              om betydelsen av hur viktigt det är att ha ett jobb att gå till.
            </seg>
            <seg n="4755ecaa">
              Men den här frågan visar också något som jag tycker är lite typiskt
              för den socialdemokratiska politiken. Frågan är vilka propositioner
              som kommer just till arbetsmarknadsutskottet under våren ett valår.
              Jobbpolitik är mer än arbetsmarknadspolitik. Jobben växer på grund
              av att vi har förenklat för företag att anställa. Jobben växer
              när vi tillsammans med arbetsmarknadens parter nu arbetar fram
              YA-jobb. Jobben växer när vi sänker restaurangmoms och fler unga
              får en chans i restaurangsektorn.
            </seg>
            <seg n="db2e1c1b">
              Det är så man arbetar med jobbpolitik – inte genom en platspolitik
              i arbetsmarknadspolitiken.
            </seg>
          </u>
          <note type="speaker" n="866e6849">
            Anf. 20 KERSTIN NILSSON (S):
          </note>
          <u who="kerstin_nilsson_6ba9f1" xml:id="i-ee8e746b30f565f5-1" n="ce24daa7">
            <seg n="6d1e0b57">
              Herr talman! Då kan jag konstatera att arbetsmarknadsministern
              sedan hon tillträdde i september förra året inte har lämnat en
              enda proposition som handlar om arbetsmarknad och jobb över huvud
              taget. Sammantaget: Inget nytt, ingen förändring, ingen förbättring,
              ingenting, helt tomt.
            </seg>
            <seg n="24f8c55f">
              Jag har svårt att tolka detta på annat sätt än att ministern
              är nöjd med den höga arbetslösheten.
            </seg>
          </u>
          <note type="speaker" n="193d1422">
            Anf. 21 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-0" n="359cb4e1">
            <seg n="7b7ee9e5">
              Herr talman! Det var glädjande att få vara med och lägga budgeten
              på riksdagens bord, när regeringen gjorde det i höstas – den som
              nu har börjat gälla. Det finns flera saker i den som är väldigt
              viktiga för att jobben ska bli fler ute hos arbetsgivarna. En
              sak är just yrkesintroduktionsanställningarna. I går började den
              förordningen att gälla. Vi ordnade ett inspirationsseminarium
              häromdagen, finansministern och jag, där vi fick ta del av hur
              parterna jobbar med att fler unga ska ha ett jobb att gå till
              och lära sig jobbet på jobbet. Det är en viktig del av den politik
              som börjar gälla nu från regeringens sida.
            </seg>
            <seg n="181dc2c5">
              En annan viktig satsning är naturligtvis att vi fortsätter att
              underlätta för företag att anställa unga till exempel. Vi sänker
              kostnaderna ytterligare för de yngsta ungdomarna där vi ser att
              de har svårast att etablera sig på arbetsmarknaden.
            </seg>
            <seg n="d819625f">
              Mot detta står en splittrad opposition som gör allt för att försvåra
              anställningar. Det kommer att slå ut jobb för unga och slå ut
              jobb för äldre. Jag är glad att vi nu ser skiljelinjerna i svensk
              politik.
            </seg>
            <seg n="af8f8084">
              Säkerheten på järnvägarna
            </seg>
          </u>
          <note type="speaker" n="ccc68252">
            Anf. 22 STINA BERGSTRÖM (MP):
          </note>
          <u who="stina_bergstrom_82e851" xml:id="i-d3d647825a648f88-0" n="a7c9e54a">
            <seg n="d06f96dd">
              Herr talman! Jag vill ställa en fråga till infrastrukturministern.
            </seg>
            <seg n="6649998a">
              Förra veckan åkte min vän Kew med SJ:s snabbtåg från Jönköping
              till Helsingfors. Han och hans medpassagerare fick uppleva hur
              hela tåget skakade kraftigt när de passerade en växel i Huddinge
              i 160 kilometer i timmen. En stund senare spårade ett posttåg
              ut på samma ställe.
            </seg>
            <seg n="4778b995">
              Flera allvarliga fel på sträckan har rapporterats in till Trafikverket
              utan att något har gjorts. Banarbetare säger att det i vissa fall
              dröjer flera år.
            </seg>
            <seg n="69472d2e">
              Lokföraren som körde SJ-tåget ringde Trafikverket med en gång
              och berättade vad som hade hänt. Ändå stoppades inte trafiken,
              och inte heller varnades lokförare på de tåg som kom efter.
            </seg>
            <seg n="ff7370e9">
              Jag, Kew och många med mig är nu oroliga för vad som ska hända.
              Det här var den andra urspårningen på kort tid i Helsingforssområdet.
            </seg>
            <seg n="56743168">
              Jag vill fråga ministern vad ministern tänker göra för att det
              inte ska hända igen.
            </seg>
          </u>
          <note type="speaker" n="0fdc61c2">
            Anf. 23 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-3" n="6a106176">
            <seg n="ffc68b74">
              Herr talman! Det är naturligtvis en allvarlig fråga som Stina
              Bergström lyfter upp. I det läser jag också in frågan om människor
              ska känna sig oroliga för att åka tåg över huvud taget, när vi
              egentligen vet att järnvägen är oerhört säker att åka med.
            </seg>
            <seg n="e15cb8f9">
              När det gäller den utredning som pågår i Huddinge tycker jag
              att det är viktigt att veta vad som faktiskt hände och konstatera
              om det var en felbedömning som gjordes eller om det var andra
              brister och lära för att se till att det inte händer igen.
            </seg>
            <seg n="257fb97c">
              Något som jag frågade bland annat underhållsentreprenörerna om
              i tisdags, när jag träffade dem, var de akuta felen. De säger,
              precis som Trafikverket, att alla akuta fel alltid åtgärdas, och
              det tycker jag i grunden är bra. Men det Trafikverket nu ska göra
              är att i storstadsområdena återigen dubbelkolla besiktningar,
              brister och anmärkningar och se om de har åtgärdats.
            </seg>
          </u>
          <note type="speaker" n="1724e9a7">
            Anf. 24 STINA BERGSTRÖM (MP):
          </note>
          <u who="stina_bergstrom_82e851" xml:id="i-d3d647825a648f88-1" n="a7c9e54a">
            <seg n="f8364040">
              Herr talman! Tack för svaret, ministern!
            </seg>
            <seg n="99daabf8">
              Jag tycker att det är bra att man nu gör en ordentlig utredning.
              Men ändå har vi berättelserna från banarbetare som säger att de
              rapporterar in alla fel men att det inte görs något utan dröjer
              flera år.
            </seg>
            <seg n="feae6f16">
              Jag tänker att man behöver göra saker på både kort och lång sikt
              i den här frågan.
            </seg>
            <seg n="13a423d1">
              I Storbritannien inträffade det flera allvarliga dödsolyckor
              innan regeringen drog i nödbromsen och tog tillbaka underhållet
              i statlig regi. I Sverige har vi fortfarande ett avreglerat och
              privatiserat underhåll.
            </seg>
            <seg n="8b5b9bf0">
              I Miljöpartiet är vi övertygade om att vi behöver göra samma
              resa som i Storbritannien för att få en mer robust och säker järnväg.
              Vi tänker att den pågående Järnvägsutredningen skulle kunna utreda
              hur vi kan göra det på ett smidigt och kostnadseffektivt sätt.
            </seg>
            <seg n="83ddc2a6">
              Jag vill fråga ministern om ministern är beredd att ge utredaren
              det uppdraget.
            </seg>
          </u>
          <note type="speaker" n="5c747264">
            Anf. 25 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-4" n="6a106176">
            <seg n="bbc569f7">
              Herr talman! Det är alldeles riktigt som Stina Bergström säger
              att vi precis har fått in Gunnar Alexanderssons delrapportering,
              som handlar mycket om funktionen hos järnvägen, men det gäller
              kanske framför allt att se brister för att vi framåt ska kunna
              få en järnväg som är hållbar.
            </seg>
            <seg n="a9741825">
              Exakt vad som ska ingå i den är ett arbete som pågår, så jag
              kan inte svara Stina Bergström exakt på frågan om vad som kommer
              att ingå i den.
            </seg>
            <seg n="ee328549">
              Däremot vill jag ta avstånd från att det inte görs någonting.
              När det gäller den olycka som var gjordes det en hel del, men
              utredningen får visa om det gjordes rätt, om det gjordes för sent
              eller något sådant. Det tror jag är viktigt.
            </seg>
            <seg n="40fd43a9">
              När det gäller dödsolyckor ser vi tack vare ett intensivt arbete
              att vi har väldigt få dödsolyckor för passagerare. Vi har problem
              med suicider som vi måste göra någonting åt. Men vi har en minskande
              trend för arbetsplatsolyckor i fråga om dödstal, och det tycker
              jag är positivt.
            </seg>
            <seg n="e91d1304">
              Arbetslösheten
            </seg>
          </u>
          <note type="speaker" n="d470d3af">
            Anf. 26 JENNY PETERSSON (M):
          </note>
          <u who="jenny_petersson_60eb02" xml:id="i-6ae8762db61dfc29-0" n="7431df7d">
            <seg n="d2ccd14f">
              Herr talman! Min fråga går till arbetsmarknadsminister Elisabeth
              Svantesson.
            </seg>
            <seg n="b15fc236">
              Jobben är Moderaternas viktigast fråga. Jobb och arbetade timmar
              avgör hur mycket vi kan satsa på vår gemensamma välfärd.
            </seg>
            <seg n="8f2d2d6f">
              De senaste åren har den internationella efterfrågan dämpat svensk
              ekonomi. Den har påverkat arbetsmarknaden. Samtidigt har vi sett
              att sysselsättning har ökat i Sverige, och vi har kunnat satsa
              på vår gemensamma välfärd.
            </seg>
            <seg n="b10ff266">
              Siffror som kom från Arbetsförmedlingen i veckan visar att arbetslösheten
              fortsätter att minska, både när det gäller antal och när det gäller
              andelen i arbetskraften. Hur ser arbetsmarknadsministern på denna
              utveckling, nu och framöver?
            </seg>
          </u>
          <note type="speaker" n="50039b2e">
            Anf. 27 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-1" n="359cb4e1">
            <seg n="2edb911a">
              Herr talman! Tack för frågan!
            </seg>
            <seg n="57e4a044">
              De siffror som har kommit från Arbetsförmedlingen de senaste
              dagarna bekräftar mycket av vad andra institut också berättar
              om. Vi har en svag, positiv utveckling av arbetslösheten och en
              stark utveckling av sysselsättningsutvecklingen.
            </seg>
            <seg n="f783843a">
              Samtidigt kan man också se att det finns stora utmaningar på
              svensk arbetsmarknad, just i sammansättningen av den grupp som
              nu står långt utanför. Det handlar om människor som tidigare inte
              ens fanns i arbetskraften. De fanns någon annanstans, i en annan
              del av statistiken. De gömdes och glömdes men finns nu i arbetskraften
              och söker jobb. Här finns det stora utmaningar kvar.
            </seg>
            <seg n="857ff085">
              Det svar vi har att ge de personer som i dag har stått utanför
              länge handlar om att fortsätta bedriva en politik som gör att
              jobben växer till. De jobben kan då också komma de som står långt
              utanför arbetsmarknaden till del. Vi ska också rusta de personerna
              så att de har möjlighet att ta del av de jobben. Det är den stora
              utmaningen.
            </seg>
            <seg n="c6cb0883">
              Men svaret måste alltid vara att jobben måste fortsätta växa
              till i samma takt och på samma sätt som de har gjort de senaste
              åren.
            </seg>
          </u>
          <note type="speaker" n="916542b1">
            Anf. 28 JENNY PETERSSON (M):
          </note>
          <u who="jenny_petersson_60eb02" xml:id="i-6ae8762db61dfc29-1" n="7431df7d">
            <seg n="87442b82">
              Herr talman! Tack för svaret!
            </seg>
            <seg n="cd254828">
              Som arbetsmarknadsministern säger gäller det att fortsätta stärka
              arbetskraften och samtidigt se till att jobben blir fler.
            </seg>
            <seg n="bafac890">
              Sverige är ingen isolerad ö. Utmaningarna på arbetsmarknaden
              förändras med tiden. Vi kan se att konkurrensen ökar, och vi kan
              se att kraven på dem som söker jobb – de som är arbetslösa – förändras
              och ökar hela tiden. Vissa grupper har det tufft, och där återstår
              tydliga utmaningar.
            </seg>
            <seg n="ad057a24">
              Regeringen har en verktygslåda, och den växer. Det finns också
              skiljelinjer i svensk politik när det gäller restaurangmomsen
              och när det gäller sänkta arbetsgivaravgifter för unga. Vi har
              en positiv utveckling – även om den är liten – på arbetsmarknaden
              i dag. Vilka är de största hoten som arbetsmarknadsministern ser
              mot denna utveckling?
            </seg>
          </u>
          <note type="speaker" n="aa08d11f">
            Anf. 29 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-2" n="359cb4e1">
            <seg n="fca76248">
              Herr talman! Ett av de stora hoten vi ser handlar först och främst
              om den ekonomiska utvecklingen i länderna runt omkring. Om Europa
              får en starkare utgångspunkt efterfrågas också mer av våra exportvaror.
              Många delar av exportsektorn i Sverige har det tufft.
            </seg>
            <seg n="1ccf599f">
              Men vi ser ändå att den nationella efterfrågan är stark. Det
              finns en stark köpkraft. Många människor har nu mer att leva på
              och konsumerar också. Det har till stor del hållit sysselsättningen
              uppe.
            </seg>
            <seg n="01cc8d70">
              Hoten är naturligtvis hur utvecklingen går i vår omvärld, men
              väldigt mycket beror också på vilken politik som förs i Sverige.
              Självklart är det ingen slump att många fler har ett jobb att
              gå till, trots de senaste årens stora problem. Det beror på en
              tydlig politik som har gjort det mer lönsamt att jobba, enklare
              att anställa och som har sänkt kostnader. Hotet är partier som
              vill höja kostnaderna, försvåra för företag och höja transfereringarna
              så att det blir mindre lönsamt att jobba. Det är precis det man
              vet går i motsatt riktning till ökad sysselsättning.
            </seg>
            <seg n="007eec2f">
              Maten i äldreomsorgen
            </seg>
          </u>
          <note type="speaker" n="779cac7f">
            Anf. 30 PER RAMHORN (SD):
          </note>
          <u who="per_ramhorn_ce43b3" xml:id="i-4d76b7f280fb4c24-0" n="7fcc01bd">
            <seg n="e5c0a54c">
              Herr talman! Min fråga går till statsrådet Göran Hägglund.
            </seg>
            <seg n="9ef98524">
              För många äldre är maten dagens höjdpunkt. Vi vet också att kosten
              har stor betydelse för de äldres välbefinnande och livskvalitet.
              Därför var det skrämmande att ta del av SVT:s kartläggning när
              det gäller äldreomsorgen som genomfördes nyligen.
            </seg>
            <seg n="cef6150c">
              Matlådor är numera den vanligaste formen av mat till de äldre
              inom hemtjänsten. Granskningen visar också att var fjärde kommun
              i landet inte näringsberäknar den mat som serveras inom hemtjänsten.
              Min fråga är: Kommer regeringen att verka för en skärpt lagstiftning
              när det gäller maten som serveras inom äldreomsorgen, kanske på
              ett liknande sätt som med skolmaten?
            </seg>
          </u>
          <note type="speaker" n="73e217c3">
            Anf. 31 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-4" n="c8c164fd">
            <seg n="f5911d5e">
              Herr talman! Tack för frågan, Per Ramhorn!
            </seg>
            <seg n="883f1cf0">
              Det här är förstås en viktig del av äldres livskvalitet och äldres
              situation över huvud taget. Vi vet alla att måltiden, för många
              av oss, är ett viktigt tillfälle under dagen när det gäller att
              få i sig den näring vi behöver men också för att det är ett tillfälle
              för social gemenskap. Men för många äldre ser situationen inte
              tillräckligt bra ut.
            </seg>
            <seg n="970b2d3a">
              Per Ramhorn vet, precis som övriga här i kammaren, att det är
              ett ansvar som kommunpolitikerna ska hantera. Regeringen har tagit
              ett antal initiativ för att stärka kommunerna i detta sammanhang
              och är inte främmande för att göra mer för den händelse att kommunpolitikerna
              inte ser till att förbättra situationen.
            </seg>
            <seg n="ebe491bf">
              Som vi vet finns det också ett antal mycket goda exempel, vilket
              också speglas i den här granskningen av situationen i kommunerna.
            </seg>
          </u>
          <note type="speaker" n="33cd1916">
            Anf. 32 PER RAMHORN (SD):
          </note>
          <u who="per_ramhorn_ce43b3" xml:id="i-4d76b7f280fb4c24-1" n="7fcc01bd">
            <seg n="df8a1f94">
              Herr talman! Tack för svaret, statsrådet!
            </seg>
            <seg n="4cb344f7">
              Jag vet, precis som statsrådet säger, att det är en kommunal
              angelägenhet och att det har utfärdats stimulansbidrag till kommunerna.
              Men man kan också år efter år se i nationella brukarundersökningar
              att det är just maten som de äldre oftast är mest missnöjda med.
            </seg>
            <seg n="176b9754">
              Jag själv och många av mina kolleger inom äldreomsorgen har sett
              denna utveckling under många år. Som vi ser det har mycket lite
              skett till det bättre. Tvärtom har matsituationen för de äldre
              många gånger blivit sämre. Jag menar att det kanske är dags att
              nu ställa lite tuffare krav på kommunerna för att vända utvecklingen.
              Då menar jag att man i alla fall bör se över en skärpt lagstiftning
              i det här fallet.
            </seg>
          </u>
          <note type="speaker" n="f43c6545">
            Anf. 33 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-5" n="c8c164fd">
            <seg n="12a850fb">
              Herr talman! Det gäller även fortsatt att det är kommunpolitikerna
              som har ansvaret. Vi tycker att det ska vara på det sättet.
            </seg>
            <seg n="b2e8efdf">
              Vi ser dock betydelsen av måltiden och att det ser väldigt olika
              ut runt om i landet. Det är jätteviktigt för varje äldre person
              att maten, i de sammanhang där man är beroende av andras hjälp
              för att få sin mat, är innehållsrik, näringsriktig och så vidare.
              Därför säger vi inte nej till några metoder i nuläget. Vi fortsätter
              att lägga tryck på kommunpolitikerna, och är öppna för att prova
              olika vägar för att säkerställa att varje person, oavsett ålder,
              i vårt land får en näringsriktig och god kost.
            </seg>
            <seg n="b1fb6d12">
              Besiktningen av järnvägarna
            </seg>
          </u>
          <note type="speaker" n="481ce2f1">
            Anf. 34 JENS HOLM (V):
          </note>
          <u who="jens_holm_726eb1" xml:id="i-71a862a3c191e8a4-0" n="c7a59171">
            <seg n="ac0e084d">
              Herr talman! Jag har en fråga till infrastrukturministern.
            </seg>
            <seg n="2cdebd24">
              Precis som Stina Bergström från Miljöpartiet är jag och Vänsterpartiet
              synnerligen oroade över läget för den svenska järnvägstrafiken.
            </seg>
            <seg n="622012fb">
              Jag tror också att ett av de främsta skälen till att vi ser så
              många problem är att man har öppnat upp totalt för avreglering
              och konkurrens inom den sektorn. Då tänker jag på en skrivelse
              från regeringen som kom i oktober 2012 och som handlar om just
              driften och underhållet av järnvägen. Där skriver regeringen:
              Hade underhållets kvalitet märkbart försämrats efter konkurrensinförandet,
              borde det ha gett större utslag på punktlighet och antalet störningar.
            </seg>
            <seg n="c79ed13f">
              I går föreslog Gunnar Malm, Trafikverkets generaldirektör, ett
              återförstatligande av besiktningsverksamheten av järnvägen. Har
              han fel?
            </seg>
          </u>
          <note type="speaker" n="431f1889">
            Anf. 35 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-5" n="6a106176">
            <seg n="ce037be9">
              Herr talman! Det som Jens Holm tar upp belyser också att järnvägens
              situation verkligen är som en lång resa utan slutstation.
            </seg>
            <seg n="fabcc192">
              Skrivelsen hänvisade till en utredning från 2009 då man tittade
              på vad som hände när man började upphandla för underhållet. Det
              påbörjades redan 2000.
            </seg>
            <seg n="8570bda3">
              Den andra delen handlar om den situation vi har just i dag. Jag
              ser också att vi behöver göra flera saker. Långsiktigt handlar
              det om att vårda den infrastruktur vi har. Just därför har vi
              fördubblat anslaget till drift och underhåll och också skjutit
              till ännu mer pengar i år. Men det handlar också om att verkligen
              inventera, ungefär som vi gjorde med Kapacitetsutredningen, och
              titta på var vi har flaskhalsar och var vi behöver bygga ut kapaciteten.
              När det gäller underhållet behöver samma sak också identifieras
              i en skala så att vi prioriterar i rätt ordning och framför allt
              sätter in åtgärder där riskerna är som störst att något händer
              eller att flest människor drabbas när något händer.
            </seg>
          </u>
          <note type="speaker" n="9745aaf2">
            Anf. 36 JENS HOLM (V):
          </note>
          <u who="jens_holm_726eb1" xml:id="i-71a862a3c191e8a4-1" n="c7a59171">
            <seg n="82ea1e18">
              Herr talman! Samtidigt som infrastrukturministern säger sig satsa
              på järnvägen såg vi i fjol att över 700 järnvägsarbetare varslades
              om att bli av med sina jobb från det otroligt viktiga arbete som
              de gör.
            </seg>
            <seg n="d073c664">
              Även om man lägger till mer pengar till Trafikverket – det vill
              vi i Vänsterpartiet verkligen göra – är det fortfarande ett stort
              problem att Trafikverket inte har denna kompetens själva. De är
              helt beroende av att en massa olika privata företag ska utföra
              underhållet av järnvägen. Dessutom kan de kontrollera sig själva
              genom så kallad egenkontroll.
            </seg>
            <seg n="0eaa4122">
              Jag vill återigen fråga om infrastrukturministern tycker att
              avregleringen och privatiseringen av underhållet av våra järnvägar
              varit lyckad. Jag vill också ha ett konkret svar på min tidigare
              fråga om återförstatligande av besiktningsverksamheten av järnvägen,
              som nu föreslås av Gunnar Malm. Är det bra eller dåligt?
            </seg>
          </u>
          <note type="speaker" n="0df102ee">
            Anf. 37 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-cabf87c05e1e3a38-1" n="6a106176">
            <seg n="1470f5bf">
              Herr talman! Jag delar Jens Holms uppfattning att det är oerhört
              viktigt att Trafikverket har en egen säkerställd järnvägskompetens.
              När man jobbar inom olika företag kan det finnas ett ansvarstagande
              i att ha en egenkontroll. För mig har det varit viktigt att den
              som besiktar inte är vem som helst utan är certifierad.
            </seg>
            <seg n="d5a077c7">
              Jag träffade underhållsföretagen, de som i dag har 90 procent,
              och frågade dem om detta med besiktningen, vad det skulle innebära
              om Trafikverket gjorde den. Det var något som Gunnar Alexandersson
              ansåg att man kanske borde titta på, och vi har fört ett sådant
              samtal. Det är viktigt att Trafikverket ser över vad det skulle
              innebära om Trafikverket självt utförde besiktningen, och jag
              har sagt att han ska titta på det. Om vi landar i att ett sådant
              steg vore bättre är jag inte främmande för att se till att det
              blir så. Men också de som nu utför arbetet har krav på sig att
              göra det rätt.
            </seg>
            <seg n="af136234">
              Satsning på friluftsrörelsen
            </seg>
          </u>
          <note n="4362d0e6">
            Anf. 38 ANITA BRODÉN (FP):
          </note>
          <u who="unknown" xml:id="i-2d81b1765757950a-1" n="6a106176">
            <seg n="a0f67475">
              Herr talman! Jag önskar ställa min fråga till kultur- och idrottsministern.
            </seg>
            <seg n="5bb40746">
              Nu riktas allt strålkastarljus på de stundande olympiska vinterspelen
              i Sotji i Ryssland. Många fantastiska unga män och kvinnor är
              genom sina idrottsprestationer på elitnivå goda förebilder för
              barn och ungdomar.
            </seg>
            <seg n="b1bda3ed">
              Jag skulle samtidigt vilja rikta ett ljus på friluftsrörelsen,
              för jag ser en naturlig koppling mellan friluftsliv och idrottsliv.
              Flera aktiva idrottsutövare har börjat sin karriär i samband med
              någon friluftsaktivitet och avslutar inte sällan sin aktiva period
              med att börja med eller återkomma till friluftslivet.
            </seg>
            <seg n="ccf3d6be">
              Min konkreta fråga till ministern är om ministern är beredd att
              arbeta för att bredda Idrottslyftet genom att inkludera friluftslyftet.
            </seg>
          </u>
          <note type="speaker" n="32eb65b4">
            Anf. 39 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-cabf87c05e1e3a38-2" n="1e0eff1b" next="i-2d81b1765757950a-2">
            <seg n="8eafad95">
              Herr talman! Ja, Idrottslyftet infördes av regeringen och omfattar
              500 miljoner extra kronor om året för att fler barn och unga ska
              kunna idrotta. Det har också fått den effekten att många som tidigare
              inte idrottat hittat till idrotten.
            </seg>
            <seg n="d463cfc4">
              Jag delar Anita Brodéns uppfattning att många vill vara ute i
              skog och mark och röra på sig utan att kanske ha med tävlingsmomentet.
              Vi har i vår dialog med Riksidrottsförbundet, som får drygt 1,7
              miljarder om året, sagt att det samarbete de redan har med skolorna
              gärna kan utvidgas till att gälla friluftsrörelsen.
            </seg>
            <seg n="40303641">
              Här skulle jag vilja lyfta fram scoutrörelsen som ett gott exempel.
              Genom scoutrörelsen kan man få mycket kunskap om miljö. Det är
              också en viktig integrationsfråga, inte minst för att scoutrörelsen
              är internationell.
            </seg>
          </u>
          <note n="c2e045a1">
            Anf. 40 ANITA BRODÉN (FP):
          </note>
          <u who="lena_adelsohn_liljeroth_389c15" xml:id="i-2d81b1765757950a-2" n="1e0eff1b" prev="i-cabf87c05e1e3a38-2">
            <seg n="d6b00fdc">
              Herr talman! Jag vill tacka ministern för det positiva svaret.
              Vi vet att friluftsrörelsen har nästan två miljoner medlemmar.
              Man anordnar 60 miljoner aktivitetstimmar och gör en enorm insats
              för fysisk aktivitet och hälsa. Vid sidan av det finns dessutom
              miljömedvetenhet och naturturism.
            </seg>
            <seg n="aec1ef4b">
              Ministern nämnde 1,7 miljarder. Friluftsrörelsen erhåller omkring
              28 miljoner. Därför är det som jag tar upp mycket värdefullt.
              Dessutom har en studie visat att förädlingsvärdet i den svenska
              ekonomin tack vare friluftsaktiviteterna uppgår till 34 miljarder
              kronor och ger drygt 75 000 arbetstillfällen.
            </seg>
            <seg n="aacd774f">
              Jag är givetvis glad att alliansregeringen presenterat en friluftsproposition,
              men jag menar att vi behöver ta ett steg till. Därför vill jag
              lyfta upp den här frågan. Jag är tacksam för svaret och hoppas
              kunna följa fortsättningen.
            </seg>
          </u>
          <note type="speaker" n="66adc32a">
            Anf. 41 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-ff1a426ab8037c04-6" n="1e0eff1b">
            <seg n="60c12e5a">
              Herr talman! I den här frågan är Anita Brodén och jag inte på
              något sätt oense och jag tror inte någon annan i kammaren heller.
              Jag tar tacksamt emot en påminnelse, för jag tror att vi kan göra
              mer. Jag har haft flera kontakter med Friluftsfrämjandet. De vet
              att vi gjort en hel del för att öka samarbetet. Riksidrottsförbundet
              och deras olika specialförbund gör en enorm insats, och även där
              är många ideellt aktiva; annars skulle idrotten inte fungera.
              Men kopplingarna skulle kunna bli betydligt bättre.
            </seg>
            <seg n="6d6c46a0">
              Anita Brodén nämnde en studie. Jag kan nämna en annan studie
              som cirkulerar, och skapar oro ska jag säga, i stora delar av
              Europa. Den visar att en stor andel av befolkningen är fysiskt
              inaktiv. Nu talar vi om övriga Europa. I Sverige är det inte så,
              och framför allt är många äldre mycket mer fysiskt aktiva här
              än på andra håll.
            </seg>
            <seg n="664af906">
              Det finns en risk att vi tappar bort barn och unga, inte minst
              dem som kanske inte gillar att tävla men ändå skulle vilja vara
              med. Jag tackar därför för påminnelsen.
            </seg>
            <seg n="e5e93f32">
              Likvärdiga villkor för hyresrätt och ägd bostad
            </seg>
          </u>
          <note type="speaker" n="922510af">
            Anf. 42 LARS ERIKSSON (S):
          </note>
          <u who="lars_eriksson_e0a5e2" xml:id="i-4c96622c243e7cf8-0" n="c303aeeb">
            <seg n="a28c0065">
              Herr talman! Jag har en fråga till bostadsministern.
            </seg>
            <seg n="639f1ad6">
              I veckan kom Bostadsbeskattningskommittén med sitt betänkande
              om bostadsbeskattningsfrågor. En slutsats som kommittén drar är
              att hyresrätten är skattemässigt missgynnad i relation till ägd
              bostad. Det är en slutsats som många av oss sedan tidigare dragit.
            </seg>
            <seg n="63101337">
              Vi är många som gärna hade sett att kommittén haft ett bredare
              direktiv för att kunna lämna förslag på hur man kunde komma till
              rätta med detta, men bostadsministern har i princip förbjudit
              kommittén att göra det genom att säga nej till olika tilläggsdirektiv.
              Därför är det inte märkligt att kommittén landat i det enda möjliga
              förslaget, som redan tidigare läckt ut, nämligen att man ska permanenta
              det undantag på 15 år som funnits för fastighetsavgiften, ett
              förslag som ger en oerhört blygsam effekt på byggandet av hyresrätter.
            </seg>
            <seg n="c502666a">
              Frågan som kvarstår är: Vad avser bostadsministern att göra för
              att åstadkomma mer likvärdiga villkor för hyresrätt och ägd bostad?
            </seg>
          </u>
          <note type="speaker" n="45dd65f3">
            Anf. 43 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-ff1a426ab8037c04-7" n="8bc45645">
            <seg n="aeb0137d">
              Herr talman! Det är korrekt att Bostadsbeskattningskommittén
              kom med sitt betänkande för bara några dagar sedan. De har gjort
              en analys av de skattemässiga förhållandena. De har också tittat
              på andra frågor – oäkta bostadsrättsföreningar, kooperativa hyresrätter
              med mera. Jag delar utredningens slutsats att hyresrätten har
              en uppförsbacke, är missgynnad särskilt i investeringsskedet.
              Där har vi en analys som jag instämmer ganska mycket i.
            </seg>
            <seg n="5dd0d2cf">
              Nu måste vi självfallet analysera utredningens resonemang och
              förslag. Det har regeringen ännu inte hunnit göra, utan vi får
              återkomma till det.
            </seg>
            <seg n="5c7dcf0f">
              Jag brinner för att vi ska skapa goda förutsättningar för att
              kunna bygga fler hyresrätter. Då är det tveksamt om just det föreliggande
              förslaget är det mest effektiva sättet att använda skattemedel
              för att åstadkomma det. Det får vi analysera vidare och återkomma
              till. Det finns, som sagt, flera förslag i utredningen som är
              viktiga på olika delområden av hyres- och bostadsmarknaden.
            </seg>
          </u>
          <note type="speaker" n="5e585d52">
            Anf. 44 LARS ERIKSSON (S):
          </note>
          <u who="lars_eriksson_e0a5e2" xml:id="i-4c96622c243e7cf8-1" n="c303aeeb">
            <seg n="e3d9d8c4">
              Herr talman! Bostadsministern är inne på sitt fjärde år och hans
              parti har haft ansvaret i snart åtta år. Den här frågan är alltså
              inte ny. Om man velat analysera och tänka igenom vad man skulle
              vilja svara hade man kunnat göra det för rätt länge sedan.
            </seg>
            <seg n="289c83fe">
              När det gäller fastighetsavgiften har Helsingforss största privata
              förvaltare beräknat den till 0,7 procent av den totala produktionskostnaden
              för byggandet av hyresrätter. Det är alltså ett oerhört blygsamt
              förslag som kommit från kommittén. Många har tagit upp att det
              borde bli mer likvärdiga skattemässiga förhållanden mellan hyresrätt
              och ägd bostad. Bostadsministern behöver återkomma till riksdagen,
              tycker jag, med förslag om hur man tänker åstadkomma det, ifall
              man nu delar kommitténs slutsats.
            </seg>
          </u>
          <note type="speaker" n="1391ead5">
            Anf. 45 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-ff1a426ab8037c04-8" n="8bc45645">
            <seg n="8ab51ea0">
              Herr talman! En orsak till att jag är tveksam till om just det
              här förslaget leder till så många fler nyproducerade hyresrätter,
              åtminstone på kort sikt, är att vi redan har tagit bort fastighetsavgiften
              för de första 15 åren. Vi har förbättrat kalkylen den vägen. Vi
              har ihop med parterna på hyresmarknaden utvecklat ett nytt hyressättningssystem.
              Vi jobbar med förslag om ökade till- och frånval vad gäller hyresrätter.
              Vi har utvecklat presumtionshyressystemet som gör att man lättare
              kan ta ut full kostnadstäckning för hyror vid nyproduktion. Vi
              har många kommuner som aktivt jobbar med sin markpolitik för att
              underlätta byggandet av hyresrätter. Det finns flera sätt att
              stimulera hyresrätter.
            </seg>
            <seg n="4cc1d4a5">
              Nu har vi fått en riktigt bra analys av skattesystemet ur hyresrättsperspektiv.
              Skattesystemet är komplext. Man kan inte bara rycka ut olika bitar
              ur det. Vi har också haft olika skattesatser exempelvis mellan
              hyresrätt och egnahem med mer än dubbelt så hög fastighetsavgift
              för egnahemsägare. Det har alltså även funnits fördelar för hyresrätten.
              Den komplexa situationen har vi fått en bra analys av. Nu ska
              regeringen analysera förslagen och återkomma till riksdagen.
            </seg>
            <seg n="a0905703">
              Järnvägstrafiken
            </seg>
          </u>
          <note type="speaker" n="bd07dadb">
            Anf. 46 ANDERS YGEMAN (S):
          </note>
          <u who="anders_ygeman_4dc216" xml:id="i-7ec80bb4a01bab61-0" n="57351fb9">
            <seg n="954ffb12">
              Herr talman! Moderaterna har lett Sveriges regering i sju år.
              För två år sedan konstaterade infrastrukturministern: De senaste
              årens extra prioritering på att vårda den järnväg vi har, har
              börjat få effekt. Sedan dess har ett tåg i månaden spårat ur.
              Risken för urspårningsfarliga fel har ökat med 181 procent. Över
              700 underhållsarbetare inom järnvägen har varslats om uppsägning.
              Min enkla fråga till statsrådet är: Var det detta ministern avsåg
              när hon konstaterade att regeringens politik börjat få effekt?
            </seg>
          </u>
          <note type="speaker" n="31eecdfd">
            Anf. 47 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-9" n="6a106176">
            <seg n="9a6a05d4">
              Herr talman! Om man har någon som helst uppfattning om järnvägens
              problem förstår man att ett långt eftersatt underhåll tar tid
              att återställa. Vi tillför mer pengar för att på lång sikt kunna
              göra detta men förmår också titta på problem som dyker upp. Vid
              den tidpunkt som Anders Ygeman hänvisar till var det starkt fokus
              på vintertrafiken. Jag vågar påstå att vi i dag har en bättre
              vinterberedskap än för tre år sedan.
            </seg>
            <seg n="aafa6f4c">
              Det görs trots allt underhållsinsatser, och antalet urspårningar
              har minskat sedan 2010, om man nu ska ta det som mått. Vi har
              en minskande trend för arbetsplatsolyckor. Det var ingen som förolyckades
              under förra året. Samtidigt har vi all-time-high. Vi har aldrig
              förut haft så många tågresenärer.
            </seg>
            <seg n="53e9a6ec">
              Detta är komplext. Det finns inga enkla lösningar.
            </seg>
          </u>
          <note type="speaker" n="173b3888">
            Anf. 48 ANDERS YGEMAN (S):
          </note>
          <u who="anders_ygeman_4dc216" xml:id="i-7ec80bb4a01bab61-1" n="57351fb9">
            <seg n="d127a451">
              Herr talman! Ska man raljera lite kan man sammanfatta ministerns
              budskap i en enda mening: Hade det inte varit för alla urspårningar
              hade järnvägen varit bra och säker.
            </seg>
            <seg n="5766a6d0">
              Jag upprepar vad som hänt under två år efter att ministern konstaterade
              att utvecklingen gick åt rätt håll. Risken för urspårningsfarliga
              fel har ökat med 181 procent. Ett tåg i månaden har spårat ur.
              Över 700 underhållsarbetare vid järnvägen har varslats om uppsägning.
              Den enda som ser det positiva ljuset i tunneln i svensk järnvägstrafik
              är ministern.
            </seg>
            <seg n="35a8cb0f">
              Förtroendet för svensk järnväg är kört i botten, och det är regeringen
              som bär ansvaret.
            </seg>
          </u>
          <note type="speaker" n="3c826b57">
            Anf. 49 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-10" n="6a106176">
            <seg n="8fa94f42">
              Herr talman! Vi borde åtminstone kunna vara överens om att vi
              förtroendemässigt har en situation där människor vågar åka tåg.
              Samtidigt som järnvägstrafiken förväntas rulla på behöver vi ha
              mer av säker tid på och vid spåren för att kunna göra bra underhållsarbeten.
              Jag tycker att det är tråkigt att man raljerar på det här viset
              och sammanfattar det på ett så enkelt sätt.
            </seg>
            <seg n="45820fb3">
              För att ha fokus på var brister finns gör man nu fler besiktningar
              än tidigare. Det finns ett fokus på att lyfta upp problemen på
              ytan. Annars kommer vi aldrig att klara av att göra någonting
              åt dem, oavsett vem som är i regeringsställning.
            </seg>
            <seg n="cd050f90">
              En betydande skillnad är att det nu finns mer än dubbelt så mycket
              resurser till drift och underhåll. Nu måste fokus sättas på vad
              vi gör av de pengar vi lägger. Det är viktigt.
            </seg>
            <seg n="90daa13c">
              Yrkesintroduktionsanställningar
            </seg>
          </u>
          <note type="speaker" n="162691e4">
            Anf. 50 OLA JOHANSSON (C):
          </note>
          <u who="ola_johansson_09875f" xml:id="i-bb855619b83d5285-0" n="7db38445">
            <seg n="9424d419">
              Herr talman! Det var en stund sedan det ställdes en fråga till
              arbetsmarknadsminister Elisabeth Svantesson, så jag gör det nu.
            </seg>
            <seg n="5d892e60">
              I går, den 15 januari, trädde bestämmelsen om yrkesintroduktionsanställningar,
              YA-jobb, i kraft. På en rad avtalsområden blev det möjligt att
              anställa unga under 25 år genom arbetsplatsförlagd yrkesintroduktion
              till en kostnad för arbetsgivaren som är 10 000 kronor lägre än
              tidigare. Ungdomsavtal är något som Centerpartiet var tidigt ute
              med att föreslå. Vi är nöjda med att de nu har införts i någon
              form. Dessutom är det föredömligt fritt från regelkrångel, förutsatt
              att företagen uppfyller villkoren.
            </seg>
            <seg n="2081b2ab">
              Hur många fler jobb tror arbetsmarknadsministern att YA-jobben
              kommer att ge åt ungdomar på kort och lång sikt?
            </seg>
          </u>
          <note type="speaker" n="6504e99d">
            Anf. 51 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-3" n="359cb4e1">
            <seg n="d1c06e31">
              Herr talman! Det här är en ny form på svensk arbetsmarknad. Tre
              parter har tillsammans satt sig ned och diskuterat vad man kan
              göra för att fler unga ska ha ett jobb att gå till och för att
              stärka kopplingen mellan utbildning och arbete. Vi har tillsammans
              landat i det vi nu kallar YA-jobben.
            </seg>
            <seg n="b277260e">
              Avtalen ser naturligtvis olika ut i olika branscher, men det
              finns en förordning som regleras med en ram. Det vi är överens
              om är att det handlar om att unga ska lära sig jobbet på jobbet.
              Eftersom det är en ny anställningsform tror jag att det kommer
              att ta tid innan många unga får YA-jobb. Men eftersom jag ser
              väldigt aktiva parter hoppas jag självklart att man öppnar dörrarna
              för de unga, nu när avtalen och förordningen är på plats på riktigt.
              På längre sikt, när systemet är utbyggt, tror vi att uppemot 30
              000 unga kommer att ha YA-jobb på svensk arbetsmarknad.
            </seg>
          </u>
          <note type="speaker" n="21c7cab3">
            Anf. 52 OLA JOHANSSON (C):
          </note>
          <u who="ola_johansson_09875f" xml:id="i-bb855619b83d5285-1" n="7db38445">
            <seg n="8fab8660">
              Herr talman! Jag tackar för svaret. Att korta vägarna för unga
              in på arbetsmarknaden är vår allra viktigaste utmaning. Vi i Centerpartiet
              vet att jobbskaparna finns i de små och medelstora företagen.
              YA-jobben är hittills begränsade till företag inom vissa avtalsområden
              som har kollektivavtal. Alla arbetsgivare kan anställa unga under
              23 år med en arbetsgivaravgift som är en fjärdedel lägre än vad
              den skulle ha varit om Socialdemokraterna hade fått bestämma.
              Vi satsar på 9 000 platser i yrkeshögskolan, vi har halverat restaurangmomsen
              etcetera. Hur ser arbetsmarknadsministern på möjligheten att kombinera
              YA-jobben med exempelvis något av detta eller med en satsning
              på lärlingsutbildningar enligt tysk modell?
            </seg>
          </u>
          <note type="speaker" n="088c868e">
            Anf. 53 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-4" n="359cb4e1">
            <seg n="2a9f2a5b">
              Herr talman! Vi ska arbeta på bred front för att fler unga ska
              ha ett jobb att gå till och speciellt få det första jobbet. Väldigt
              många unga möts av ganska uppskruvade krav när de träffar arbetsgivare.
              Arbetsgivaren vill gärna ha 22-åringar med fem års arbetslivserfarenhet.
              Det är väldigt tuffa krav, berättar de unga för oss. Vi fick till
              exempel höra det på ett seminarium nyligen. Då måste också arbetsgivarna
              inse att de kanske behöver skruva ned kraven och se möjligheter.
              Vi ska såklart tillsammans på olika sätt underlätta för unga att
              komma i arbete.
            </seg>
            <seg n="78e3bf65">
              Vi ska fortsätta att utveckla detta, som är någonting nytt på
              svensk arbetsmarknad. Vi ska följa det tillsammans med parterna,
              och partssamtalen fortsätter. Vi kommer att se på utvecklingen
              tillsammans. Behöver vi justera reformen? Behövs det fler reformer
              för att unga ska ha ett arbete att gå till? Att det nu startar
              med parterna är naturligt, eftersom det är gemensamt parts- och
              regeringsinitiativ. Det är naturligt att det föds ur partssamtalen
              och att det sker i de här branschorganisationerna till en början.
            </seg>
          </u>
          <note n="71f79287">
            Tillsättningen av etikprövningsnämnder
          </note>
          <note type="speaker" n="c278c816">
            Anf. 54 MEERI WASBERG (S):
          </note>
          <u who="meeri_wasberg_ebd701" xml:id="i-acca72306d5bf3ae-0" n="f3168e9f">
            <seg n="f0ffbd40">
              Herr talman! Jag har en fråga till statsrådet Göran Hägglund.
            </seg>
            <seg n="381302f0">
              Sverige har under ganska lång tid kunnat stoltsera med att vara
              en framstående forskningsnation inom många områden, inte minst
              medicin. Nu finns det dock ett ganska stort smolk i den glädjebägaren,
              nämligen hanteringen av tillsättningen av etikprövningsnämnderna.
              Jag är lite nyfiken på hur statsrådet ser på regeringens hantering.
            </seg>
            <seg n="a775ca93">
              Etikprövningsnämnderna har uppdrag på tre år. Man har alltså
              ganska gott om tid på sig att bestämma sig för om man vill ge
              personerna fortsatt förtroende eller inte. Som jag har förstått
              det kom man med ett besked väldigt sent, i mitten av december,
              om att man inte hade för avsikt att ge förlängning för ett antal
              personer. Detta har gjort att flera olika forskningsprojekt och
              studier riskerar att bli försenade, om de ens kommer i gång. Det
              kan dessutom röra sig om ett ganska stort antal studier, då man
              hanterar stora mängder ärenden vid varje sammanträde.
            </seg>
          </u>
          <note type="speaker" n="16ccda36">
            Anf. 55 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-6" n="c8c164fd">
            <seg n="540905fd">
              Herr talman! Sverige är fortsatt ett viktigt land när det gäller
              forskning på det medicinska området. Vi har runt om i landet många
              centrum där världsledande forskning genomförs. Detta är självklart
              någonting som vi ska vara rädda om, vårda och utveckla. Forskning
              är givetvis viktigt på alla områden, men inte minst på områden
              där vi vet att den tjänar mänskligheten på ett särskilt sätt,
              vilket vi vet att den gör när det handlar om medicinska framsteg.
            </seg>
            <seg n="203e17dc">
              Frågan om etikprövningsnämnder hanteras inom Utbildningsdepartementet,
              inte inom Socialdepartementet. Jag har en begränsad kunskap om
              situationen när det gäller förseningar på det området.
            </seg>
            <seg n="3af1f072">
              Regeringens uppfattning är att forskning är viktigt och att vi
              på alla upptänkliga sätt ska värna och vårda den fantastiska tradition
              och kunskap vi har. Det gäller självklart även fortsättningsvis.
            </seg>
          </u>
          <note type="speaker" n="4ca65ade">
            Anf. 56 MEERI WASBERG (S):
          </note>
          <u who="meeri_wasberg_ebd701" xml:id="i-acca72306d5bf3ae-1" n="f3168e9f">
            <seg n="63cd4486">
              Herr talman! Att statsrådet Göran Hägglund fick den frågan i
              dag beror naturligtvis på hans uppdrag att svara på de övergripande
              frågorna. Men jag har respekt för att statsrådet kanske inte kan
              alla saker som sker inom ett annat departement i detalj.
            </seg>
            <seg n="8a9a6d17">
              Jag skulle vilja ställa en följdfråga. Har statsrådet för avsikt
              att ta ett samtal inom regeringen för att se vilka åtgärder man
              kan vidta för att så snart som möjligt komma till rätta med det
              problem som har uppstått? Det är ett ganska stort problem, som
              jag har uppfattat det. Som sagt finns det många projekt och studier
              som riskerar att bli försenade, och några kanske till och med
              fryser inne därför att det tar alldeles för lång tid innan ärendet
              kan prövas av en så småningom tillträdande etikprövningsnämnd.
            </seg>
          </u>
          <note type="speaker" n="fc896b39">
            Anf. 57 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-21ed769b55a1d0b3-7" n="c8c164fd">
            <seg n="76f6bd76">
              Herr talman! Regeringen har skjutit till väldigt mycket resurser
              på området. Vi har en tydlig och framgångsrik forskningspolitik.
              Det gäller att på alla upptänkliga sätt försöka se till så att
              vi främjar den världsledande forskning vi har och grundforskning
              som kan leda fram till nya framsteg inte minst på det medicinska
              området.
            </seg>
            <seg n="6831569e">
              Självklart tar jag med mig den fråga som Meeri Wasberg ställer
              och samtalar med ansvarig i regeringen om detta. Det är angeläget
              att forskningen fungerar i alla dess delar på bästa möjliga sätt.
              Det är bra för Sverige och mänskligheten och är någonting som
              vi alla ska vara angelägna om.
            </seg>
          </u>
          <note n="0595c92c">
            Upprättande av en evenemangslista
          </note>
          <note type="speaker" n="ac3d21a4">
            Anf. 58 TINA EHN (MP):
          </note>
          <u who="tina_ehn_aa733d" xml:id="i-aa0a475af4a15b1b-0" n="1cdb0163">
            <seg n="534eb220">
              Herr talman! Jag vill ställa min fråga till kulturministern.
            </seg>
            <seg n="621184a7">
              Flera länder i EU och EES har upprättat en evenemangslista, det
              vill säga en lista som definierar vilka evenemang som bör betraktas
              som särskilt viktiga för samhället och därmed bör vara tillgängliga
              för en väsentlig del av befolkningen.
            </seg>
            <seg n="23f6162d">
              I Sverige saknas en sådan lista. Det har fattats ett beslut om
              att utreda hur en sådan lista skulle kunna utformas. I slutet
              av året var utredningen klar. Vi väntar nu på att få höra vad
              som händer och hur regeringen tänker agera.
            </seg>
            <seg n="bcb4bc68">
              Jag vill därför fråga kulturministern om regeringen avser att
              vidta de åtgärder som krävs, företrädesvis genom att upprätta
              en evenemangslista.
            </seg>
          </u>
          <note type="speaker" n="3d77ab6b">
            Anf. 59 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-ff1a426ab8037c04-11" n="1e0eff1b">
            <seg n="7f8177a9">
              Herr talman! Det är riktigt att Myndigheten för radio och tv
              har fått i uppdrag av departementet att se över möjligheten att
              kunna inrätta en så kallad evenemangslista, det vill säga att
              ett visst antal program – det kan vara sport som OS men också,
              som man tar upp som exempel, Nobelmiddagen – ska kunna ses av
              så många som möjligt i ett land.
            </seg>
            <seg n="4dcafcc5">
              Nu har man lagt fram ett förslag. Förslaget är fortfarande ute
              på remiss ytterligare ett par veckor. Först när vi har fått in
              synpunkterna från alla dem som har gått igenom rapporten vet vi
              vad vi i så fall kan gå vidare med.
            </seg>
            <seg n="d49a39d9">
              Sedan ska man inte vara så säker på att det innebär så stora
              skillnader mot de förhållandena som är i dag bara för att det
              finns en så kallad evenemangslista.
            </seg>
            <seg n="0858788c">
              Några länder i Europa har en så kallad evenemangslista. Tyskland
              har en sådan, och Storbritannien har en annan. Men det skiljer
              sig väldigt mycket i fråga om hur många man tycker det är rimligt
              ska kunna se. I Tyskland är det under 70 procent.
            </seg>
          </u>
          <note type="speaker" n="9af85549">
            Anf. 60 TINA EHN (MP):
          </note>
          <u who="tina_ehn_aa733d" xml:id="i-aa0a475af4a15b1b-1" n="1cdb0163">
            <seg n="82ac6071">
              Herr talman! Tack så mycket för svaret. Jag förstår att det skiljer
              sig. Jag har läst lite grann om det. I samband med att EU:s AU-direktiv
              infördes i Sverige bereddes frågan noga. Slutsatsen var att man
              skulle säkerställa allas tillgång till stora evenemang.
            </seg>
            <seg n="ce9570f8">
              Frågan är aktuell. Jag läser i utredningen att det står att ett
              eventuellt beslut om införande av evenemangslista fattas av regeringen.
              Jag förstår att svaret kanske inte kan vara väldigt tydligt i
              dag. Jag vill ändå uppmärksamma detta.
            </seg>
            <seg n="a55e2b21">
              Det är svårt att sia om framtiden och hur det kommer att bli.
              Skälet till att införa en lista skulle kunna vara att förebygga
              en situation där många människor inte har möjlighet att se ett
              evenemang. Jag skulle gärna vilja höra ett positivt besked från
              kulturministern.
            </seg>
          </u>
          <note type="speaker" n="143e88b3">
            Anf. 61 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-ff1a426ab8037c04-12" n="1e0eff1b">
            <seg n="a0e1a6a4">
              Herr talman! Något sådant positivt besked kan jag inte ge av
              det skälet att jag ännu inte vet vad de olika remissinstanserna
              anser om Myndigheten för radio och tv:s förslag.
            </seg>
            <seg n="2869d57a">
              Det kan också vara så att många tycker att det är hämmande konkurrensmässigt
              och skulle kunna begränsa det till vissa kanaler och inte till
              andra.
            </seg>
            <seg n="b65affd5">
              Därtill hör att om vi skulle komma dithän att vi vill ha en sådan
              lista som kanske omfattar runt 80 procent, vilket är förslaget,
              måste den också godkännas av EU-kommissionen. Detta vet Tina Ehn,
              men det vet kanske inte tittarna om.
            </seg>
            <seg n="2d0609e1">
              Det är inte en fråga som är aktuellt än. Men den kan möjligen
              komma upp senare i vår. Låt oss avvakta vad remissinstanserna
              säger, och så kan vi återkomma senare om detta.
            </seg>
            <seg n="24fb7c9f">
              Jobb för personer med funktionsnedsättning
            </seg>
          </u>
          <note type="speaker" n="3f140b95">
            Anf. 62 ANDREAS CARLSON (KD):
          </note>
          <u who="unknown" xml:id="i-ff1a426ab8037c04-13" n="6a106176">
            <seg n="51deb49c">
              Herr talman! Jag vill ställa min fråga till arbetsmarknadsminister
              Elisabeth Svantesson.
            </seg>
            <seg n="d14bc461">
              Förra veckan kom det nya positiva siffror som pekar på att arbetslöshetssiffrorna
              sjunker, och ungdomsarbetslösheten minskar också glädjande nog.
            </seg>
            <seg n="f5af1a8d">
              Arbetsmarknadsministern har tidigare under frågestunden varit
              inne på hur jobben ska bli fler. Det behöver skapas ännu fler
              jobb än dem som vi redan har sett skapas.
            </seg>
            <seg n="a3579e0c">
              Det är en tuff situation för många på arbetsmarknaden. Det gäller
              inte minst för personer som har funktionsnedsättningar av något
              slag.
            </seg>
            <seg n="66fa152d">
              Därför är min fråga till statsrådet: Hur ska jobben komma fler
              till del bland personer som har funktionsnedsättning?
            </seg>
          </u>
          <note type="speaker" n="b9b07449">
            Anf. 63 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-5" n="359cb4e1">
            <seg n="f2bbd10d">
              Herr talman! Tack för frågan, Andreas Carlson!
            </seg>
            <seg n="ab418ecf">
              Precis som Andreas nämner är att ha ett jobb att gå till viktigt.
              Målet för regeringen är att vi ska ha full sysselsättning. Det
              betyder att alla som har möjlighet att jobba också ska ha ett
              jobb att gå till. Människor kan ha olika arbetsförmåga, men de
              ska kunna jobba 100 procent av den arbetsförmåga de har.
            </seg>
            <seg n="f7dad883">
              Många kommer via sjukförsäkringen. De har tidigare varit sjukförsäkrade.
              De har haft en arbetsförmåga som ingen har sett. Nu har de lyfts
              in i arbetskraften när vi synliggör människor, och de vill vara
              med och bidra.
            </seg>
            <seg n="1d535d13">
              Det är många olika saker som behöver göras. En del är att Arbetsförmedlingen
              arbetar aktivt med att knacka på dörren hos arbetsgivarna och
              informera om bredden hos dem som finns i arbetslöshet och söker
              jobb.
            </seg>
            <seg n="12e09b04">
              Det handlar till exempel också om de 1 000 utvecklingsanställningarna
              som vi under detta år har i Samhall. Det är tänkt att de ska utveckla
              personer under en tid för att de ska komma närmare arbetsmarknaden
              och i arbete.
            </seg>
          </u>
          <note type="speaker" n="35eb9c78">
            Anf. 64 ANDREAS CARLSON (KD):
          </note>
          <u who="unknown" xml:id="i-ff1a426ab8037c04-14" n="6a106176">
            <seg n="eed38434">
              Herr talman! Tack för svaret, arbetsmarknadsministern! Jag delar
              arbetsmarknadsministerns bedömning att varje person ska kunna
              jobba 100 procent av sin förmåga. Jag delar också arbetsmarknadsministerns
              uttalande att arbetsgivarna har ett stort ansvar när det kommer
              till att skapa fler jobb.
            </seg>
            <seg n="741216b2">
              En stor arbetsgivare är den offentliga sektorn i stat, landsting
              och kommuner. Kristdemokraterna tycker att det är viktigt att
              det offentliga tar sitt ansvar när det kommer till den grupp som
              jag ställde min fråga om, det vill säga personer med funktionsnedsättning.
            </seg>
            <seg n="a807b00e">
              Regeringen har startat ett praktikantprogram i statliga myndigheter
              för personer i denna grupp. Ambitionen är att 1 800 personer ska
              kunna få en praktikplats i någon statlig myndighet.
            </seg>
            <seg n="c324573a">
              Min fråga till arbetsmarknadsministern är: Hur ser det ut i nuläget
              för praktikantprogrammet? Ser arbetsmarknadsministern behov av
              att göra ytterligare insatser och åtgärder för att jobben ska
              bli fler för personer med funktionsnedsättning?
            </seg>
          </u>
          <note type="speaker" n="9ae28a32">
            Anf. 65 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-811299c367a3d94e-6" n="359cb4e1">
            <seg n="2bd623c6">
              Herr talman! Vi behöver fortsätta att göra mer för att jobben
              ska växa till och komma fler till del.
            </seg>
            <seg n="a472f001">
              Den grupp som Andreas Carlson nämner som har en funktionsnedsättning
              med nedsatt arbetsförmåga har många gånger det extra tufft. De
              möts både av fördomar och har ibland också fysiska eller psykiska
              hinder. Då behöver stödet finnas på plats.
            </seg>
            <seg n="2b533691">
              Ett sätt är att fler arbetsgivare öppnar dörren. I de statliga
              myndigheterna har vi praktikprogram. Jag hoppas att det ska ta
              ännu mer fart. Målet är 1 800. Det är ganska blygsamma siffror
              än så länge. Mer behöver göras där.
            </seg>
            <seg n="8b9d8541">
              Offentliga arbetsgivare över huvud taget måste ta ett större
              ansvar. Det är mitt budskap när jag möter privata men framför
              allt offentliga arbetsgivare. Här har speciellt vi som kommunpolitiker
              och landstingspolitiker ett väldigt stort ansvar och är stora
              arbetsgivare.
            </seg>
            <seg n="2ee9412e">
              Dörren måste öppnas för fler personer, och vi ska ge möjligheter
              för alla människor som finns på svensk arbetsmarknad. Vi kan bara
              göra detta tillsammans, och det är bara ute hos arbetsgivarna
              som de verkliga jobben skapas.
            </seg>
            <seg n="8a05f147">
              Utvärdering av Skapande skola
            </seg>
          </u>
          <note type="speaker" n="04dc46fb">
            Anf. 66 ISAK FROM (S):
          </note>
          <u who="isak_from_0325ff" xml:id="i-cb4609b66a0c84df-0" n="614343eb">
            <seg n="107e0cb2">
              Herr talman! Min fråga går till kulturministern.
            </seg>
            <seg n="e0deca79">
              Den 3 december presenterade Myndigheten för kulturanalys en första
              utvärdering av Skapande skola. Regeringen har återkommande lyft
              fram samverkan mellan skola och kultur som ett syfte med Skapande
              skola. Det finns inte formellt med i målen men uppfattas ändå
              som ett krav och ett ändamål.
            </seg>
            <seg n="86036179">
              Utvärderingen visar på ett glapp mellan förväntningarna och ambitionerna
              hos skolan och kulturliv. Utvärderingen visar också på att elevernas
              delaktighet är undermålig. De flesta inblandade vittnar om den
              stora betydelse som elevmedverkan har.
            </seg>
            <seg n="8a6811d8">
              Hur ser kulturministern på kritiken mot Skapande skola nu när
              det har gått en dryg månad sedan utvärderingen presenterades?
            </seg>
          </u>
          <note type="speaker" n="7360d854">
            Anf. 67 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-ff1a426ab8037c04-15" n="1e0eff1b">
            <seg n="46697c05">
              Herr talman! När vi inrättade Myndigheten för kulturanalys för
              ett par år sedan var det just för att vi skulle kunna får regelbundna
              rapporter om hur politiken har påverkat verkligheten och vad vi
              ska kunna göra för att förbättra. Därför är myndigheten och dess
              rapporter väldigt viktiga.
            </seg>
            <seg n="b542be0d">
              Som Isak From säger är Skapande skola en viktig del i vår nya
              kulturpolitik. Över 170 miljoner kronor fördelas nu av Kulturrådet
              varje år ut till skolor i hela landet för att elever från årskurs
              0, som det kallas, upp till och med nian ska kunna möta kulturskapare
              i undervisningen i skolan utöver det som skolan ska göra.
            </seg>
            <seg n="fed2d8b7">
              Nu har vi fått en rapport från Myndigheten för kulturanalys som
              visar att det finns en del som vi behöver förbättra, men att detta
              absolut spelar en stor roll för elevernas möjlighet att möta professionell
              kultur.
            </seg>
          </u>
          <note type="speaker" n="75b0d0df">
            Anf. 68 ISAK FROM (S):
          </note>
          <u who="isak_from_0325ff" xml:id="i-cb4609b66a0c84df-1" n="614343eb">
            <seg n="445b3560">
              Herr talman! Regeringen säger att satsningen är viktig och att
              den är till för alla barn. Men fakta pekar på att hälften av målgruppen
              inte nås. Drygt 55 procent av barnen nåddes inte av Skapande skolas
              aktiviteter. Utvärderingen visar att samverkan är viktig.
            </seg>
            <seg n="43454cfa">
              Kan det vara så att en del i att Skapande skola inte har fungerat
              fullt ut är att samverkan inte har varit så bra mellan Kulturdepartementet
              och Utbildningsdepartementet? Kan det vara så att Skapande skola
              inte riktigt passar in i utbildningsministerns katederskola? Eller
              kan det vara så att man har värderat jobbskatteavdragen högre
              än en satsning på den egna reformen Skapande skola?
            </seg>
          </u>
          <note type="speaker" n="2c0274ca">
            Anf. 69 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-ff1a426ab8037c04-16" n="1e0eff1b">
            <seg n="acb8edec">
              Herr talman! Jag tänker inte ta upp attacken på min kollega Jan
              Björklund. Han svarar väl för sig själv.
            </seg>
            <seg n="9f572553">
              Jobbskatteavdraget är oerhört viktigt för att människor ska kunna
              ta del av kultur. Det gör mig glad, Isak From, att jag återigen
              ska kunna få tala om för alla här och många andra att Sverige
              har de mest kulturaktiva medborgarna i hela Europa. Det är stor
              skillnad från 2007, och jag tror att den till stor del beror inte
              bara på att vi har ökat kulturbudgeten varje år – totalt 1 miljard
              under min tid som kulturminister – utan också på att människor
              har mer pengar över för att kunna gå på bio, köpa konst eller
              böcker eller vad det nu är.
            </seg>
            <seg n="4615e413">
              När det gäller Skapande skola är jag inte förvånad över att en
              del skolor har haft problem. Det kunde vi se tidigt. Jag har besökt
              många skolor. Ett sådant exempel är det som Isak From lyfter upp:
              att man inte alltid engagerar och involverar eleverna. Det betyder
              naturligtvis mycket för deras lust, vilja och förståelse att de
              själva får vara med och påverka hur Skapande skola används.
            </seg>
            <seg n="77ac9211">
              Reformer på bostadsmarknaden
            </seg>
          </u>
          <note type="speaker" n="910c6801">
            Anf. 70 OSKAR ÖHOLM (M):
          </note>
          <u who="oskar_oholm_1b5cdf" xml:id="i-0bd125e57f3a38f8-0" n="edcb0c98">
            <seg n="93913f77">
              Herr talman! Jag har en fråga till bostadsministern. Häromdagen
              kom den spännande publikationen till riksdagen med sammanställningen
              av alla de propositioner som vi kan förvänta oss under våren.
              Det är lätt att konstatera att alla vi som är intresserade av
              bostadspolitik går en spännande vår till mötes. Om man tittar
              igenom listan hittar man alltifrån enklare planprocess till fler
              bostäder åt unga och studenter, enklare möjligheter att hyra ut
              bostadsrättslägenheter och bygglovsbefrielse. Det är en lång rad
              av reformer och en reformintensiv vår.
            </seg>
            <seg n="4a57baa5">
              Min fråga går till bostadsministern. Jag har sett att Bostadsplaneringskommittén
              har sitt första sammanträde i nästa vecka. I den reformvår som
              vi går till mötes på bostadsområdet undrar jag om bostadsministern
              skulle vilja beskriva helheten eller den röda tråden i alla de
              förslag som är på väg till riksdagen.
            </seg>
          </u>
          <note type="speaker" n="0a4e4f2d">
            Anf. 71 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-ff1a426ab8037c04-17" n="8bc45645">
            <seg n="b1223d50">
              Herr talman! Analysen som man måste göra av problemen på bostadsmarknaden
              är att vi har för lite färdig byggbar och detaljplanlagd mark.
              Alla åtgärder vi kan vidta på andra områden faller om vi inte
              kan få fram mer mark, och vägen dit är för lång och för krånglig.
            </seg>
            <seg n="8d9e6793">
              Här måste kommunerna ta sitt ansvar, och här måste staten hjälpa
              till med ett enklare och tydligare regelverk. Det är precis det
              som propositionen handlar om – att förenkla regelverket och göra
              det enklare, snabbare och billigare att bygga nya bostäder. Då
              har vi just förenklingarna i plan- och bygglagen. Det är en rad
              olika detaljer som sammantaget innebär att det går snabbare att
              ta sig fram genom planeringsarbetet. Vi får tydligare regler för
              bullerfrågor för att hantera inte minst förtätning av våra städer
              men också enhetliga byggregler och, inte minst, enklare byggregler
              för att bygga billigare smålägenheter. Också detta har riksdagen
              på sitt bord för närvarande.
            </seg>
          </u>
          <note type="speaker" n="f836e6f1">
            Anf. 72 OSKAR ÖHOLM (M):
          </note>
          <u who="oskar_oholm_1b5cdf" xml:id="i-0bd125e57f3a38f8-1" n="edcb0c98">
            <seg n="07862b2a">
              Herr talman! Om man har och vill hålla ett högt reformtempo krävs
              inte bara propositioner och politik. Det krävs också pigga, vakna
              och flitiga myndigheter. Civilministern är också ansvarig för
              den statliga förvaltningen. Jag funderar på det som vi har hört
              de senaste dagarna med förslag från inte minst det största oppositionspartiet
              om stora neddragningar på statlig byråkrati. Där talar man om
              neddragningar i tiomiljardersklassen – om jag hörde det exakta
              citatet.
            </seg>
            <seg n="989d71c8">
              Min följdfråga är helt enkelt denna: Om man vill hålla ett högt
              reformtempo och genomföra allt detta – hur skulle det då påverkas
              om man gör denna typ av drastiska neddragningar på myndigheternas
              administration?
            </seg>
          </u>
          <note type="speaker" n="2b5c0a94">
            Anf. 73 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-ff1a426ab8037c04-18" n="8bc45645">
            <seg n="6ab2cd03">
              Herr talman! På bostadsområdet skulle det innebära att det skulle
              bli mycket svårare att leva upp till de ökade resurser vi har
              gett för att förkorta handläggningstider, inte minst på länsstyrelserna.
              Boverket, som i dag jobbar under högtryck med olika reformer och
              regelförenklingar på order av regeringen, skulle få svårare att
              förverkliga dessa saker.
            </seg>
            <seg n="9544b63d">
              Det skulle få drastiska konsekvenser för verksamheter eftersom
              vi redan har haft ett ganska hårt rationaliseringstryck på våra
              myndigheter under en lång följd av år. Därför skulle denna typ
              av stora ingrepp kraftigt försämra verksamheten, och välfärden
              skulle på många olika områden inte tjäna på det – inte minst när
              det gäller att få fram nya bostäder.
            </seg>
            <seg n="3f4c0f3b">
              Nattågen mellan Malmö och Helsingfors
            </seg>
          </u>
          <note type="speaker" n="29116a6f">
            Anf. 74 HILLEVI LARSSON (S):
          </note>
          <u who="hillevi_larsson_618770" xml:id="i-5751620c33bca380-0" n="73e4ad28">
            <seg n="39914103">
              Herr talman! Vi har fått veta att nattågen mellan Malmö och Helsingfors
              är hotade. Nu har man sagt att det kanske går att rädda dem, men
              då krävs det att något dramatiskt händer. Annars går det sista
              nattåget den 31 mars i år.
            </seg>
            <seg n="d5c2476e">
              Nattåget är viktigt för att knyta ihop Öresundsregionen med storstaden.
              Det är viktigt av miljöskäl att det finns alternativ till flyget,
              och det är framför allt viktigt för pendlingen och rörligheten
              på arbetsmarknaden. Man har kunnat se att beläggningen är hög
              när det gäller trafiken från södra Sverige till Helsingfors men
              lägre på väg tillbaka. Jag tror att det kan vara svårt att göra
              någonting åt det, men det visar ändå att behovet finns.
            </seg>
            <seg n="315c1255">
              Min fråga är: Vad kan regeringen göra för att rädda nattågen?
              Man skulle till exempel kunna sänka vinstkraven på SJ. Det viktigaste
              borde ju vara medborgarnas behov av fungerande trafik.
            </seg>
          </u>
          <note type="speaker" n="6337a307">
            Anf. 75 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-ff1a426ab8037c04-19" n="6a106176">
            <seg n="6fb4856d">
              Herr talman! Det är alldeles riktigt som Hillevi Larsson säger;
              det pågår en diskussion om nattåg. Det har det gjort under ganska
              lång tid, som jag har känt till, dock inte bara kopplat till förbindelsen
              mellan Helsingfors och Malmö. Det finns även ett stort behov norrut,
              och det är många som vill åka nattåg där. Där har det inte burit
              tillräckligt kommersiellt, så där går också staten in och upphandlar
              trafik för att säkerställa att det finns tillgänglighet inom landet.
            </seg>
            <seg n="3e5eb7ab">
              Man kan ta sig på olika sätt mellan Helsingfors och Malmö. Här
              har SJ som bolag uppenbarligen gjort sina olika värderingar av
              om detta är någonting som man fortfarande ska hålla på med och
              om det är någonting som bär sig kommersiellt.
            </seg>
            <seg n="05e92ec5">
              Den fråga man ska ställa sig är naturligtvis: Är det här som
              staten ska lägga sina pengar? Eller vem ska annars betala en trafik
              om det inte finns ett tillräckligt stort intresse? Det är en fråga
              man kan ställa sig. Alternativt kan man säga att det nu finns
              möjligheter för andra att köra denna trafik om det blir ledigt.
            </seg>
          </u>
          <note type="speaker" n="7586f6e5">
            Anf. 76 HILLEVI LARSSON (S):
          </note>
          <u who="hillevi_larsson_618770" xml:id="i-5751620c33bca380-1" n="73e4ad28">
            <seg n="a3a107cd">
              Herr talman! Om det inte lönar sig ekonomiskt för SJ att driva
              denna verksamhet är det inte troligt att det skulle löna sig för
              någon annan heller. De som väl åker med nattågen är mycket nöjda,
              så det är inget problem när det gäller kvaliteten på trafiken.
            </seg>
            <seg n="a7da1d31">
              Därför känner jag en stor oro för att ingen annan kommer att
              ta över om trafiken stängs ned. Om man talar om ekonomi så tror
              jag att det är skadligt för ekonomin i stort, det vill säga att
              detta hotar tillväxten och jobben, som hänger ihop med rörligheten
              på arbetsmarknaden.
            </seg>
            <seg n="9c88a53c">
              Men ekonomi är inte det enda viktiga. Vi har miljön, där vi behöver
              ett konkurrenskraftigt alternativ till flyget. Vi har enskilda
              människor som ska få sin vardag att gå ihop – kanske med familj
              i Skåne och jobb i Helsingfors. De får problem om man tar bort
              nattågen.
            </seg>
            <seg n="2863048a">
              Frågan är: Kan man inte sänka vinstkraven på SJ och inte bara
              se till lönsamheten utan faktiskt till människors behov?
            </seg>
          </u>
          <note type="speaker" n="279f1446">
            Anf. 77 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-cabf87c05e1e3a38-3" n="6a106176">
            <seg n="e96be1b8">
              Herr talman! Våra statliga bolag och de krav som ställs på avkastning
              och sådant är någonting som inte behöver vara strikt och exakt
              för varje år. Där förs en dialog med ägaren, och det hela ska
              ses över en längre period.
            </seg>
            <seg n="0c40935b">
              I dag har vi till exempel kunnat höra att SJ nu storsatsar på
              att modernisera sina X2000-tåg för att kunna göra det mer bekvämt
              att resa. Detta är en ständig avvägning.
            </seg>
            <seg n="6a3640ec">
              När det gäller utmaningar på järnvägens sida handlar det delvis
              om möjligheten för dem som vill åka tåg på natten. Vi ser en allt
              ökande trend på den regionala arbetspendlingen, som i sig kanske
              hotar den långväga trafikeringen på järnväg. Det är också just
              därför som vi har bett Trafikverket att titta på hur vi ska utveckla
              hela stambanan från Helsingfors och ned till Malmö, för vi behöver
              ha fler.
            </seg>
            <seg n="e45e4cd7">
              När det gäller nattågssidan pågår en hel del diskussioner. Låt
              oss se var vi landar i dem innan vi tar nästa steg.
            </seg>
          </u>
          <note n="380d02e5">
            Anf. 78 TALMANNEN:
          </note>
          <u who="unknown" xml:id="i-2d81b1765757950a-3" n="6a106176">
            <seg n="9a2e9378">
              Därmed var dagens frågestund med regeringen avslutad, och vi
              tackar deltagande statsråd och ledamöter.
            </seg>
          </u>
          <note n="89603fc7">
            6 § Information från regeringen om WTO:s handelstoppmöte på Bali
            i december 2013
          </note>
          <note type="speaker" n="f94eca9f">
            Anf. 79 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-cabf87c05e1e3a38-4" n="f032620c" next="i-2d81b1765757950a-4">
            <seg n="32905029">
              Herr talman! Tack för möjligheten att informera om en av de viktigaste
              framgångarna på det multilaterala handelsområdet på många år,
              nämligen överenskommelsen om det så kallade Balipaketet som ingicks
              i samband med WTO:s nionde ministerkonferens i början av december
              förra året. Jag är även glad över det stora intresse som riksdagen
              har visat för WTO-överenskommelsen och att fem riksdagsledamöter
              ingick i den svenska delegationen.
            </seg>
            <seg n="0088c08f">
              Jag vill börja med en kort bakgrund. I samband med WTO:s fjärde
              ministerkonferens i Doha i Qatar 2001 beslutades att inleda en
              ny förhandlingsrunda, den så kallade utvecklingsagendan från Doha,
              DDA. År 2008 var en uppgörelse om DDA nära, men förhandlingarna
              bröt samman i slutspurten. Vid WTO:s åttonde ministerkonferens
              2011 kunde vi dock enas om att förhandlingar kunde fortsätta på
              vissa enskilda områden och att uppgörelser på dessa kunde ingås
              på provisorisk eller permanent basis. Under hösten 2012 och under
              2013 bedrevs förhandlingar i tre pelare tänkta att ingå i ett
              minipaket till Balimötet om handelsprocedurer och jordbruks- och
              utvecklingsfrågor.
            </seg>
            <seg n="28ebeab7">
              Den 1 september förra året tillträdde brasilianaren Roberto Azevêdo
              som ny generaldirektör för WTO. Inte minst genom hans starka engagemang
              och outtröttliga arbete uppnåddes resultat på Bali. Efter det
              att konferensen förlängts med ytterligare en dag lyckades vi nå
              en uppgörelse.
            </seg>
            <seg n="57bab2fe">
              Den största framgången är det nya avtalet om förenklade handelsprocedurer.
              Syftet med det avtalet är att påskynda transport och klarering
              av gods i den internationella handeln genom att förtydliga och
              förbättra det regelverk som redan finns. Avtalet innehåller ett
              stort antal handelsförenklingar som medlemmarna nu ska implementera.
              Vissa av dessa är enkla medan andra kräver större investeringar.
              Till de enklare hör åtgärder för att öka transparensen genom att
              varje medlem i framtiden måste publicera information om sina import-
              och exportbestämmelser. På så sätt kan exportörer redan i förväg
              veta vilka dokument som krävs och hur lång tid en viss transport
              eller försäljning kommer att ta.
            </seg>
            <seg n="4128938c">
              Till de mer avancerade handelsförenklingarna hör att varje WTO-medlem
              nu måste basera sina godskontroller på riskanalys. Detta innebär
              att enbart gods med en förhöjd risk väljs ut för kontroll, vilket
              i sin tur innebär att övrigt gods kan klareras mycket snabbare.
              I jämförelse med i dag, då det i vissa länder saknas krav på publicering
              av import- och exportbestämmelser och där 100 procent av allt
              gods som passerar en gräns kontrolleras, kommer dessa två förenklingar
              ensamma att göra mycket stor skillnad. Tillsammans med övriga
              handelsförenklingar, bland annat flera åtgärder för att förhindra
              korruption, kommer avtalet att skapa betydligt snabbare och effektivare
              tullhantering i alla WTO:s medlemsländer.
            </seg>
            <seg n="c13b0e22">
              Detta sammantaget kommer att skapa stora ekonomiska vinster för
              både importörer och exportörer i alla länder. Det är de minst
              utvecklade länderna som kommer att tjäna mest, eftersom deras
              tulladministrationer har störst behov av effektivisering.
            </seg>
            <seg n="dfef79d7">
              Vad som gör avtalet unikt, även i WTO-sammanhang, är de särskilda
              bestämmelser som ger utvecklingsländer rätt att kräva stöd till
              kapacitetsutbyggnad för att kunna implementera handelsförenklingarna
              i avtalet. Stora delar av avtalet kommer därmed att bekostas av
              utvecklade länder genom riktade biståndsinsatser. Först när detta
              stöd har utgått kommer utvecklingsländerna att vara bundna att
              implementera avtalet.
            </seg>
            <seg n="8e1bd614">
              Det ekonomiska biståndet från EU är redan mycket omfattande.
              Sverige, som är en av de enskilt största givarna till handelsprocedurförenklingar
              i EU, kommer att fortsätta sitt engagemang nu i den viktiga implementeringsfasen.
              Sverige lanserade på Bali även ett utökat stöd till ett särskilt
              träningscenter i Tanzania, Trapca. Det stödet ska gå till utbildningsinsatser
              med inriktning på praktisk implementering av avtalet. Det har
              gjorts flera olika beräkningar på de ekonomiska vinsterna av handelsprocedurförenklingar,
              och de visar på betydande ekonomiska vinster.
            </seg>
            <seg n="425de214">
              Jordbruksfrågorna har varit en stor stötesten, som alla vet.
              Där är frågan om offentlig lagerhållning för livsmedelsförsörjning,
              som i huvudsak är en fråga som berör Indien, den absolut mest
              svårknäckta nöten. Det var först den sista förhandlingsnatten
              som man kunde enas. Medlemsländerna accepterade det indiska kravet
              att existerande lagerhållningsprogram för livsmedelsförsörjning
              inte kan tas till tvistlösning i WTO, även om taket för handelsstörande
              stöd överskrids.
            </seg>
            <seg n="5bb6c546">
              De utvecklingsländer som kritiserat förslaget, till exempel Pakistan
              och Thailand, valde i slutändan att inte gå emot, eftersom det
              införts skrivningar om att programmet inte får snedvrida handeln
              eller skada andra länders livsmedelsförsörjning. Programmen måste
              notifieras till WTO, och under de kommande fyra åren ska förhandlingar
              om en permanent lösning ske.
            </seg>
            <seg n="6268e99e">
              En annan viktig fråga handlade om exportstöd. Resultatet blev
              en politisk deklaration om att WTO-medlemmarna ska vara mycket
              restriktiva i användandet av alla former av exportstöd. I övrigt
              fattades på jordbruksområdet också beslut om förenklad tullkvotsadministration.
            </seg>
            <seg n="f89e7c7d">
              Vad gäller utvecklingsfrågor presenterade i juni förra året de
              minst utvecklade länderna, MUL, ett förslag till utvecklingspaket
              till ministerkonferensen. Redan innan mötet på Bali inleddes fanns
              det en överenskommelse om alla delar av paketet. När det gäller
              preferentiella ursprungsregler för MUL, det vill säga vilken grad
              av bearbetning av varan som måste ha skett i det exporterande
              landet, blev resultatet icke bindande riktlinjer som visar på
              olika sätt som WTO-medlemmar kan bygga upp sina egna arrangemang
              på. Utgångspunkten är att reglerna ska vara så enkla, transparenta
              och objektiva som möjligt.
            </seg>
            <seg n="1f82e365">
              I Bali antogs också ett beslut om operationalisering av den tjänstewaiver
              som antogs redan vid WTO:s åttonde ministerkonferens och som innebär
              att övriga WTO-länder har möjlighet att kringgå WTO:s krav om
              icke-diskriminering och utsträcka marknadstillträdet för tjänsteexportörer
              och investerare från de minst utvecklade länderna.
            </seg>
          </u>
          <note n="6b4c277b">
            Ministerkonferensen fattade även beslut om bomull och tull- och
            kvotfritt marknadstillträde som utgjorde återbekräftande av tidigare
            åtaganden. Vad gäller övriga utvecklingsfrågor fattades beslut
            om en översynsmekanism för särskilda u-landsbestämmelser.
          </note>
          <u who="ewa_bjorling_e0e1a4" xml:id="i-2d81b1765757950a-4" n="f032620c" prev="i-cabf87c05e1e3a38-4">
            <seg n="84be2f4d">
              Vidare återbekräftade ministerkonferensen redan fattade beslut
              om riktlinjer för förenklad anslutningsprocess till WTO för MUL
              och förlängda implementeringstider för Tripsavtalet. Ett beslut
              med återbekräftat mandat för handelsrelaterat bistånd, Aid for
              Trade, antogs också.
            </seg>
            <seg n="c35076fa">
              Balimötet måste betraktas som en stor framgång. Det första nya
              avtalet i WTO:s historia slöts, det vill säga sedan 1995. Det
              får stor betydelse såväl för det multilaterala handelssystemets
              trovärdighet som för världsekonomin. Det har också gett möjlighet
              att nu gå vidare med andra utestående frågor i Dohaförhandlingarna.
              Generaldirektören har stärkt sin ställning, vilket ökar möjligheterna
              för honom att ta nya initiativ i framtiden.
            </seg>
            <seg n="fff90a07">
              Två bakslag kan dock noteras. Jag hade hoppats mycket på att
              vi till Balimötet äntligen skulle få till stånd en revidering
              av informationsteknikavtalet, ITA. Förhandlingen under 2013 hade
              gått bra, och ett avtal var inom räckhåll. Men tyvärr presenterade
              Kina i förhandlingarnas slutskede en mycket lång lista med känsliga
              produkter, och trots många påtryckningar var man inte villig att
              kompromissa, vilket gjorde att övriga länder inte ansåg det meningsfullt
              att slutföra de förhandlingarna.
            </seg>
            <seg n="25c33b6d">
              Min förhoppning är nu att de här förhandlingarna kommer att återupptas
              under våren.
            </seg>
            <seg n="05b92ba7">
              Då kommer vi slutligen också in på vad som ska ingå post-Bali.
              Från svensk sida har vi länge drivit frågan att återuppta förhandlingarna
              om miljövaror och -tjänster. Vi kommer att fortsätta driva den
              frågan. Inför Bali hade framsteg gjorts i diskussionerna i en
              mindre krets om att plurilateralisera den överenskommelse på området
              som nåtts inom Apec, och ett gemensamt pressmeddelande planerades,
              men man nådde inte hela vägen. Vi kommer att vara mycket tydliga
              i dessa frågor även framgent.
            </seg>
            <seg n="817a2790">
              Med detta tackar jag för att jag fick möjlighet att redogöra
              för WTO:s ministerkonferens på Bali i december.
            </seg>
          </u>
          <note type="speaker" n="013d262b">
            Anf. 80 BÖRJE VESTLUND (S):
          </note>
          <u who="borje_vestlund_6206fd" xml:id="i-c0fab2a1ef377354-0" n="17dae1bd">
            <seg n="74898f4d">
              Herr talman! Jag var en av de fem ledamöter som hade möjlighet
              att vara med på Bali. Om jag ska beskriva känslan efteråt kan
              jag väl säga att visst har jag varit på många olika typer av konferenser
              runt om i världen, men här kände man nog ändå att man hade förändrat
              världen lite grann till det bättre, även om man inte kan tala
              om någon revolution, precis.
            </seg>
            <seg n="0537abb7">
              Vi ska framför allt gratulera generaldirektören Azevêdo för att
              han hade tålamodet att sitta i bilateraler med alla de 153 länder
              som faktiskt ingår i WTO.
            </seg>
            <seg n="52ca6ecc">
              Det krävs dock också ett efterarbete. Handelsministern nämnde
              post-Bali. Det finns också en annan sak, och det är att man ser
              till att reglerna blir verklighet och att det verkligen kan bli
              fart på framför allt MUL-ländernas handel. Det är inte särskilt
              mycket av det i västvärlden i dag.
            </seg>
            <seg n="77445aa2">
              Detta är bakgrunden till min ena fråga. Detta handlar mycket
              om jordbruksprodukter, och jag undrar på vilket sätt man ska se
              till att det blir mer jordbruksprodukter från MUL i de mer utvecklade
              länderna. Nu är det ju snarare tvärtom, alltså att man kan se
              våra produkter i MUL-länderna.
            </seg>
            <seg n="977f937b">
              Den andra frågan gäller detta med industriprodukter, som ju är
              stort. Hur ska man gå vidare med de frågorna? Ministern nämnde
              ITA och miljövaror, men hur går man vidare med industrin sedan?
              För Sverige skulle det vara värdefullt om man till exempel fick
              något om bilindustrin eller någon annan industrigren som är viktig
              för Sverige.
            </seg>
          </u>
          <note type="speaker" n="b93be0bd">
            Anf. 81 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-20" n="f032620c">
            <seg n="03024623">
              Herr talman! Börje Vestlund tar upp något som är mycket viktigt
              och kanske det allra viktigaste, nämligen att implementera de
              avtal som vi beslutar oss för att ingå med andra länder. Detta
              gäller inte bara WTO utan i flera unioner som Sverige är medlem
              i. EU är ett tydligt exempel. Där har vi tjänstedirektivet, som
              fortfarande inte fullt ut har implementerats trots att vi beslutade
              om det 2009. Vi kan nog vara överens om att detta kommer att ta
              tid.
            </seg>
            <seg n="1a65c8fe">
              Då får man ställa sig frågan: Hur gör vi för att detta ska kunna
              påskyndas? Det finns flera olika sätt. Ett viktigt sätt är naturligtvis
              det som Sverige har gjort under lång tid och återigen lanserade
              med ytterligare resurser på Bali. Det handlar om riktat bistånd
              till de minst utvecklade länderna för att de själva fullt ut ska
              få den kompetens som gör att de kan implementera handelsförenklingsprocedurer.
              Vi har bedrivit den formen av bistånd under många år nu, och jag
              har själv sett skillnaden när jag har rest i Afrika från det jag
              startade 2007 fram till i dag. Jag har sett hur mycket mer kompetent
              man är i många länder.
            </seg>
            <seg n="58c37cf0">
              På den vägen behöver vi fortsätta, men det är naturligtvis också
              viktigt att många fler länder engagerar sig i den här frågan och
              att många fler länder också ger riktat bistånd. Den andra delen
              i detta är naturligtvis också att hela tiden påpeka de enorma
              vinster man kan göra med den här typen av avtal som inte minst
              gagnar de minst utvecklade länderna. Det handlar om att hela tiden
              visa på hur vi gör skillnad genom att ha en enklare och friare
              handel över gränserna och hur vi skapar fler jobbmöjligheter också
              för folk i mindre utvecklade länder.
            </seg>
          </u>
          <note type="speaker" n="46f89750">
            Anf. 82 HANS ROTHENBERG (M):
          </note>
          <u who="hans_rothenberg_e60ec8" xml:id="i-ce9ddcbfac620f9a-0" n="1c324f0f">
            <seg n="4f8e543f">
              Herr talman! Frihandel är kanske en av våra viktigaste framtidsfrågor
              i världen, jämte miljö- och klimatfrågorna. Frihandel har en förmåga
              att skapa välstånd som få andra instrument har. Man kan kanske
              rent av säga att den mest rättvisa handeln är den som inte hindras
              av onödiga tullar, godtyckliga regler eller begränsande export-
              och importkvoter. Så till vida var WTO-avtalet i Baliförhandlingarna
              en klar framgång, och det var också en förmån att få vara med
              och följa den här processen.
            </seg>
            <seg n="035a6b53">
              Den så omtalade Doharundan är det fortfarande en bra bit kvar
              innan vi ser fullbordad. Det finns fortfarande förhoppningar om
              att den någon gång i en framtid ska kunna slutföras. Fram till
              dess ser vi att världen skapar plurilaterala avtal. Det är stora
              konstellationer av länder som tillsammans sluter separata avtal.
              Ofta är det de mest utvecklade länderna i världen och de mest
              utvecklade ekonomierna som det handlar om. Vi ser tyvärr inte
              att de mindre utvecklade ekonomierna är med på tåget. Det blir
              med andra ord någon form av A- och B-lag i världshandeln.
            </seg>
            <seg n="c3911bd2">
              Det skulle vara intressant att höra handelsministerns reflexion
              om hur vi från Sveriges och EU:s sida kan jobba vidare inom WTO
              för att någon gång kunna uppnå ett bredare handelsavtal i världen
              där även de mindre utvecklade länderna kan få vara med och ta
              goda bitar ur kakan.
            </seg>
          </u>
          <note type="speaker" n="df22104e">
            Anf. 83 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-21" n="f032620c">
            <seg n="5ce4113d">
              Herr talman! Hans Rothenberg tar upp en väldigt viktig fråga
              och säger också att rättvis handel kräver en friare handel. Det
              håller jag med om till 100 procent, men det kräver också en hel
              del andra delar. Det handlar bland annat om transparenta och robusta
              rättssystem, äganderätt och möjlighet till kommunikation mellan
              människor och länder. I en hel del länder finns det mycket kvar
              att göra.
            </seg>
            <seg n="bcf80142">
              Vi kan bidra med en friare handel. Vi kan bidra med bra avtal.
              Sedan är det en hel del annat som också behöver göras och som
              ligger utanför handelsområdet.
            </seg>
            <seg n="53a5e49e">
              Med detta sagt vill jag gå in på den fråga som ofta hörs: Kan
              vi verkligen förhandla om ett multilateralt avtal samtidigt som
              vi förhandlar om plurilaterala avtal eller varför inte bilaterala
              avtal? Är inte de bilaterala och plurilaterala förhandlingarna
              störande för det stora målet, alltså att vi får ett multilateralt
              frihandelsavtal för WTO:s alla medlemsländer? Mitt tydliga svar
              är: Nej, det stör inte. Vi måste vara beredda att förhandla om
              alla dessa tre parallellt.
            </seg>
            <seg n="0104ff28">
              Vi ser nu hur lång tid det har tagit att få fram bara en del
              av ett multilateralt frihandelsavtal. Vi har hållit på sedan 2001
              med det målet, och vi har ännu inte nått ända fram. Vi har helt
              enkelt inte råd att vänta. Världen har inte råd att vänta.
            </seg>
            <seg n="6f26fb0f">
              Jag tror snarare tvärtom att de bilaterala avtal vi förhandlar
              fram – de mellan EU och Japan, mellan EU och Sydkorea och mellan
              EU och USA samt ekonomiskt partnerskap med Afrika – snarare stimulerar
              till att skynda på ett multilateralt avtal. Om man samtidigt ser
              stora effekter redan av bilaterala avtal blir det en positiv spiral.
            </seg>
          </u>
          <note type="speaker" n="cfcba7a7">
            Anf. 84 VALTER MUTT (MP):
          </note>
          <u who="valter_mutt_7861ee" xml:id="i-0334256d43883ebe-0" n="d3351029">
            <seg n="bd2d8c9b">
              Herr talman! Tack, handelsministern, för redogörelsen från Bali!
            </seg>
            <seg n="f75c4085">
              Förenklade handelsprocedurer genom mindre krånglig tulladministration
              och minskad byråkrati är givetvis eftersträvansvärt. Bekymmersamt
              är däremot att jordbruksfrågorna och utvecklingsagendan mer eller
              mindre står och stampar trots att nu hela tolv år förflutit sedan
              utvecklingsdagordningen från Doha, alltså Doharundan, sjösattes.
            </seg>
            <seg n="5bf39d86">
              För att ökad handel ska öka levnadsstandarden för världens allra
              fattigaste räcker det inte att förlita sig på fördelningspolitiskt
              blinda marknadskrafter, utan dessa måste regleras av politiska
              beslut. För att låna ett uttryck av den indiske ekonomen och nobelpristagaren
              Amartya Sen är demokratin den riktigt fattiges enda mjölkko.
            </seg>
            <seg n="76124370">
              När människovärdet kommer i konflikt med marknadsvärden anser
              vi gröna att de senare måste vika. Vi hälsar därför med tillfredsställelse
              att G33-länderna, med Indien i spetsen, på Balimötet lyckades
              skydda utvecklingsländers rätt att genom subventionerade lagringsprogram
              säkra sin egen livsmedelsförsörjning.
            </seg>
            <seg n="766ea5b6">
              Denna, bokstavligt talat, för hundratals miljoner människor livsviktiga
              rätt är emellertid bara tillfällig och i begränsad omfattning
              säkrad under de närmaste fyra åren och kommer att bli föremål
              för fortsatta WTO-förhandlingar. G33-länderna, där folkrika utvecklingsländer
              som Kina, Indien, Indonesien och Nigeria ingår, kräver att utvecklingsländer
              ska få permanent rätt att subventionera lagringsprogram för sin
              livsmedelsförsörjning. Jag skulle nu vilja höra hur handelsministern
              ställer sig till detta krav.
            </seg>
          </u>
          <note type="speaker" n="0640b5cf">
            Anf. 85 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-22" n="f032620c">
            <seg n="510b9497">
              Herr talman! Valter Mutt talar väldigt tydligt om precis det
              som jag sade var knäckfrågan på Bali och det som Indien hela tiden
              tryckte hårt på. Det Valter Mutt inte talar om är att det faktiskt
              fanns flera utvecklingsländer som var starkt emot detta – de var
              väldigt starkt emot detta. För deras del handlar det också om
              rädslan för att det Indien vill samla i sitt land ska läcka ut
              över gränserna och därmed naturligtvis störa andra utvecklingsländer.
            </seg>
            <seg n="b578c5c4">
              Nu kom vi till en kompromiss där Indien får fortsätta med sitt
              livsmedelsförsörjningsprogram. Beslutet innebär också att man
              inte kan ta existerande program till en WTO-tvistlösning även
              om landet i fråga, i detta fall Indien, skulle överskrida sina
              åtaganden vad gäller handelsstörande stöd. Och det ska ske en
              förhandling om en permanent lösning i framtiden.
            </seg>
            <seg n="1ea1d851">
              Men jag tror inte på protektionism, tvärtom. Jag tror på mer
              frihandel. Det gör jag i allra högsta grad för de minst utvecklade
              länderna. Jag gör det för de fattiga länderna. Det är väldigt
              viktigt att komma ihåg en sak. Varför startade vi förhandlingarna
              om det multilaterala frihandelsavtalet? Det hette dessutom att
              det var ett utvecklingsavtal, en utvecklingsrunda. Det handlade
              om att faktiskt öka möjligheterna för en friare handel för att
              de fattiga länderna också skulle kunna få en växande ekonomi,
              få hjulen att snurra och skapa egna jobbmöjligheter.
            </seg>
            <seg n="3f26f3a0">
              Detta får man inte genom att stänga sina gränser. Man får det
              inte genom ökad protektionism. Man får det, tvärtom, med en friare
              handel.
            </seg>
          </u>
          <note type="speaker" n="6a5ebd77">
            Anf. 86 STAFFAN DANIELSSON (C):
          </note>
          <u who="staffan_danielsson_40fac6" xml:id="i-60aff9a212f527a3-0" n="686355b2">
            <seg n="2cb29ce6">
              Herr talman! Det avtal som vi diskuterar här är utan tvekan av
              stor betydelse. För lantbrukare, såväl här i Sverige som i andra
              länder, är det oerhört viktigt med pålitliga och stabila internationella
              spelregler. Under en följd av år har vi kunnat se hur olika intressen
              kraftigt har försvårat tillskapandet av ett multinationellt handelsavtal.
              Att man nu har enats om att enskilda länder under en övergångsperiod
              kan skydda inhemskt jordbruk i syfte att säkra livsmedelstillgången
              samt att världens minst utvecklade länder ges tillgång till nya
              exportmöjligheter måste ändå ses som ett tecken på att det finns
              en vilja till samförstånd. Det samförståndet tycker vi bådar gott.
              Vi hoppas på goda förutsättningar för en ökad och mer effektiv
              världshandel.
            </seg>
            <seg n="fafafc8d">
              Samtidigt är det viktigt att inte luta sig tillbaka. De stora
              globala utmaningarna ställer alltjämt krav på oss alla. Fattigdomen
              i utvecklingsländerna är en enorm sådan utmaning, likaså den långsiktiga
              tillgången på livsmedel samt klimatförändringarna.
            </seg>
            <seg n="46bc965d">
              Ur mitt och Centerpartiets perspektiv är det helt nödvändigt
              att handels-, klimat- och biståndspolitik samspelar. Det är nyckeln
              till en framtid med hållbar utveckling. Därför behöver vi redan
              nu blicka framåt. De närmaste åren, som ministern har varit inne
              på, kommer arbetet att gå vidare på flera plan. Det kommer att
              ske inom WTO. Men det gäller också förhandlingarna mellan till
              exempel EU och USA. Och det gäller den klimatöverenskommelse som
              det ska fattas beslut om i Paris under 2015.
            </seg>
            <seg n="f2d5285f">
              Här är mina frågor: Vilken betydelse, om någon, bedömer handelsministern
              att Baliöverenskommelsen kan få för strävan efter hållbar utveckling
              i ett bredare perspektiv? Vi hade ett WTO-avtal 1995. Nu är det
              2014. Bedömer ministern att det kommer ett nästa, och i vilket
              härad kan det ligga? Och om handelsministern vill och hinner:
              Hur är läget i förhandlingarna mellan EU och USA om TTIP-avtalet?
            </seg>
          </u>
          <note type="speaker" n="3e2e2b03">
            Anf. 87 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-23" n="f032620c">
            <seg n="8e477086">
              Herr talman! Tack, Staffan Danielsson, för flera viktiga frågeställningar!
              Vi kan börja med det sista Staffan Danielsson sade: TTIP. Förhandlingsläget
              är väldigt gott mellan EU och USA. Man går nu in i en mer detaljerad
              fas, där man också sitter och tittar på exakt hur ett avtal ska
              kunna se ut. Vi förväntar oss ytterligare förhandlingar under
              våren.
            </seg>
            <seg n="aa1281d8">
              Båda parter, EU och USA, ser naturligtvis nyttan av ett sådant
              avtal, att två stora ekonomier ska kunna få frihandel mellan varandra.
              Samtidigt som det är oerhört angeläget att få det här snabbt gäller
              det att det blir så djupt, brett och omfattande som möjligt. Från
              svensk sida har vi varit väldigt tydliga med det när det gäller
              industri, när det gäller jordbruk och framför allt när det gäller
              en standardisering. Det handlar om hur vi ömsesidigt kan komma
              att godkänna varandras olika standarder.
            </seg>
            <seg n="be0fca8c">
              Jag ska gå tillbaka till WTO och det multilaterala avtalet. Naturligtvis
              hoppas vi på att man vill fortsätta driva de frågor som vi har
              sagt har varit väldigt viktiga. Det handlar om en mer grön inriktning
              av ett multilateralt avtal. Det handlar om att få miljövaror och
              miljötjänster tullfritt. Det handlar om att göra det så enkelt
              som möjligt för att få människor att välja rätt, det vill säga
              välja grönt och välja hållbart.
            </seg>
            <seg n="b54d6e1f">
              Där är vi inte i dag. Det finns inte tillräckligt många länder
              i dag, vilket jag beklagar djupt, som lyfter det här på agendan.
              Men Sverige gör det. EU gör det. USA gör det. Vi blir fler och
              fler. Ju längre vi kan fortsätta den här debatten och ju mer intensivt
              vi kan bedriva den, desto fler kommer att lyssna på detta. Det
              är viktigt inför framtiden.
            </seg>
          </u>
          <note type="speaker" n="aacd8249">
            Anf. 88 JENS HOLM (V):
          </note>
          <u who="jens_holm_726eb1" xml:id="i-71a862a3c191e8a4-2" n="c7a59171">
            <seg n="af5a8613">
              Herr talman! Många länder, inte minst i Latinamerika, har gjort
              precis det som WTO, Världsbanken och IMF förespråkar. Det gjorde
              man under 1980- och 1990-talen. Man avreglerade nämligen en stor
              del av sin livsmedelsproduktion. Man sänkte tullar och avgifter,
              och man öppnade upp för världshandeln.
            </seg>
            <seg n="9423a430">
              Vad hände? Jo, man blev snabbt beroende av import från USA och
              EU, som subventionerar en stor del av sin livsmedelsproduktion.
              En stor del av de här ländernas möjlighet att brödföda sin egen
              befolkning slogs sönder helt och hållet.
            </seg>
            <seg n="c282eac5">
              Vi kan titta på ett land som Haiti. Så fort livsmedelspriserna
              går upp på världsmarknaden drabbas det av stora hungerkatastrofer.
              Haiti har gjort precis det som WTO vill att man ska göra, nämligen
              tagit bort tullarna på sina egna livsmedel.
            </seg>
            <seg n="2785cec6">
              Vi i Vänsterpartiet är väldigt kritiska till det ensidiga fokuserandet
              på den så kallade frihandeln, för det gynnar de starka aktörerna
              på världsmarknaden. Därför såg vi med stort intresse på den så
              kallade G33-gruppens förslag – den är ledd av Indien men består
              av över 40 utvecklingsländer – om rätten att gå in med statliga
              subventioner för baslivsmedel och lagerhålla baslivsmedel för
              att garantera sin egen befolknings försörjning.
            </seg>
            <seg n="70564140">
              Nu har man kommit med en temporär kompromiss som bara ska gälla
              i fyra år. Min fråga till handelsministern är: Vad händer efter
              de fyra åren?
            </seg>
            <seg n="9ae4f51b">
              Det som de här utvecklingsländerna gör är egentligen exakt samma
              sak som EU och USA gör. Man går in med subventioner till sin egen
              livsmedelsindustri. Om EU och USA kan göra det, varför ska inte
              de här länderna få göra det?
            </seg>
            <seg n="a2f9e3ea">
              Herr talman! Jag har en fråga till. Får man möjlighet att ställa
              en följdfråga?
            </seg>
          </u>
          <note type="speaker" n="a9f52419">
            Anf. 89 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-24" n="f032620c">
            <seg n="011b0b87">
              Herr talman! Jens Holm lyfter Haiti som exempel. Jag tror att
              man bör tillägga att Haiti också har drabbats av en stor katastrof.
              Det handlar inte bara om handelspolitik i det fallet, utan det
              finns flera andra viktiga orsaker till att det ser ut som det
              gör.
            </seg>
            <seg n="fd4be978">
              Vi har från svensk sida sagt att vi tycker att en tryggad livsmedelsförsörjning
              är en viktig fråga, och vi välkomnar också de konstruktiva diskussioner
              som har ägt rum i Genève. Men vi anser inte att handelsstörande
              stöd är rätt väg att trygga livsmedelsförsörjningen. Dessutom
              är det inte effektivt på lång sikt. Det är också stor risk att
              man påverkar andra utvecklingsländer negativt, vilket också flera
              utvecklingsländer uttryckte farhågor om tidigare under hösten
              och även under detta möte.
            </seg>
            <seg n="afb65c64">
              Jag är glad över att man nu fortsätter diskussionerna. Nu har
              man fyra år på sig för att nå en permanent lösning. Om man inte
              kommer fram till en permanent lösning kommer interimslösningen
              att gälla även i fortsättningen. Min förhoppning är naturligtvis
              att man slutligen kommer fram till något permanent. Det är på
              lång sikt viktigt att programmen inte får snedvrida eller skada
              andra länders livsmedelsförsörjning.
            </seg>
            <seg n="7caf7495">
              Det här är en svår fråga. Alla fokuserar på Indien, men det finns
              flera andra länder i gruppen som också är inblandade. Indien har
              blivit en allt större exportör av spannmål och ris, och landet
              har fördubblat sin risexport under en tioårsperiod.
            </seg>
            <seg n="ec382582">
              Det är inte så enkelt att det är svart eller vitt, utan det finns
              många faktorer att ta hänsyn till i diskussionerna.
            </seg>
          </u>
          <note type="speaker" n="a1b07da8">
            Anf. 90 JENS HOLM (V):
          </note>
          <u who="jens_holm_726eb1" xml:id="i-71a862a3c191e8a4-3" n="c7a59171">
            <seg n="426bbac3">
              Herr talman! Innan man pekar finger mot andra länder kanske man
              ska sopa rent framför egen dörr. I och med EU:s nya jordbrukspolitik
              inför man en så kallad särskild krisreserv på över 30 miljarder
              svenska kronor. Den ska stödja den europeiska jordbrukspolitiken
              vid allvarliga marknadskriser.
            </seg>
            <seg n="0426b43f">
              Det här är ungefär samma sak som Indien och många andra utvecklingsländer
              vill göra. Då borde man i så fall verka för att ta bort sådana
              saker innan man moraliserar över vad andra länder gör.
            </seg>
            <seg n="8b96b0f8">
              Jag undrar om Ewa Björling tog några initiativ till att stärka
              möjligheterna till en progressiv miljöpolitik i händelse av att
              den hamnar i konflikt med WTO-reglerna. Vi vet till exempel att
              Australien har fått stå till svars inför WTO för sitt beslut om
              att införa cigarettpaket utan reklam. Jag tycker att det borde
              vara en självklarhet att man kan göra så. Det finns andra tvister
              där miljö och frihandel står mot varandra, och då borde man lyfta
              upp miljön. Har handelsministern tagit några sådana initiativ?
            </seg>
          </u>
          <note type="speaker" n="07137f97">
            Anf. 91 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-25" n="f032620c">
            <seg n="cc6d5743">
              Herr talman! Låt mig starta med EU:s jordbrukspolitik. En majoritet
              i Sveriges riksdag är överens om att vi inte vill ha jordbrukssubventioner.
              Det är också något som Sverige har arbetat för under många år.
              Så ser inte verkligheten ut inom EU i dag. Det finns flera länder
              som fortfarande vill ha dessa subventioner, och jag tror att vi
              alla är medvetna om ungefär vilka länder det är fråga om. Detta
              är en knäckfråga i många frihandelsförhandlingar, inte bara i
              den multilaterala agendan utan även i bilaterala förhandlingar.
            </seg>
            <seg n="cac22985">
              Sedan var det frågan om miljöpolitiken och miljöfrågorna. Internationell
              handel bidrar på sikt till ekonomisk utveckling, som kan gynna
              både en hållbar utveckling och en förbättrad miljö – inte minst
              genom att finansiera miljöpolitiska åtgärder.
            </seg>
            <seg n="40523881">
              Handelspolitiken ska verka för att förstärka handelns positiva
              effekter, särskilt avseende dessa frågor. Jens Holm är mycket
              väl medveten om att Sverige har drivit frågorna även i WTO. Jag
              var tydlig i slutet av mitt anförande att vi är besvikna över
              att man inte lyckades nå ens dit Apec har nått, det vill säga
              ett plurilateralt avtal, när det handlar om ett antal miljövänliga
              produkter som skulle kunna vara tullfria. Det vore ett viktigt
              första steg. Vi har gått så långt att vi har sagt att vi vill
              ha ett avtal för miljövänliga varor, tjänster och tekniker – allt
              för att stimulera att det som är grönt och hållbart ska också
              vara det billigaste alternativet för människor att välja.
            </seg>
            <seg n="300eead1">
              Det är den vägen jag är övertygad om att vi ska gå för att få
              mer miljövänliga varor, tjänster och tekniker i alla WTO:s medlemsländer.
              Men det är ett svårt och tufft arbete, och vi behöver fler röster
              som talar om just gröna frihandelsavtal.
            </seg>
          </u>
          <note type="speaker" n="239e660d">
            Anf. 92 KEW NORDQVIST (MP):
          </note>
          <u who="kew_nordqvist_e9a604" xml:id="i-b4739a889933e64d-0" n="1cf0a341">
            <seg n="bbd27168">
              Herr talman! Jag har en fråga som inte direkt berör WTO:s handelstoppmöte
              på Bali, men vi har berört frågan tidigare.
            </seg>
            <seg n="5a3e83c0">
              Eftersom förhandlingarna om ett frihandelsavtal mellan EU och
              USA kan bilda skola inom WTO kan det ändå vara relevant att jag
              ställer min fråga om just dessa förhandlingar. Ministern berörde
              TTIP i ett tidigare inlägg och underströk vikten av detta avtal.
            </seg>
            <seg n="461a8c0b">
              Vi gröna ser en risk i att svenskt jordbruk kan komma att säljas
              ut i förhandlingarna. Det är för att få fördelar för svensk verkstadsindustri.
              Svenskt jordbruk kan aldrig konkurrera med ett jordbruk där bland
              annat tillväxthormoner används inom köttproduktion, genmodifierat
              foder används, antibiotika i foder tillåts för att öka tillväxt
              eller där djurhållningen inte lever upp till de krav vi har i
              Sverige. Detta gör att det svenska jordbruket upplever förhandlingarna
              som ett reellt hot, speciellt som de förs bakom lyckta dörrar.
            </seg>
            <seg n="9a6bfc15">
              Vill handelsministern i skenet av vad jag har framfört kommentera
              jordbrukets roll i dessa förhandlingar, och vad gör handelsministern
              för att få mer transparenta förhandlingar?
            </seg>
          </u>
          <note type="speaker" n="8fa96709">
            Anf. 93 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-26" n="f032620c">
            <seg n="400cf2cb">
              Herr talman! Tack till Kew Nordqvist för att han tar upp en viktig
              fråga, trots att den inte hör till WTO:s multilaterala avtal!
              Icke desto mindre är det en fråga som för närvarande verkligen
              ligger högt på agendan för regeringen. Jag vill vädja till alla
              riksdagsledamöter att försöka driva frågan om vikten av ett avtal
              mellan EU och USA så brett som möjligt i vårt land och i kontakter
              med andra europeiska länder.
            </seg>
            <seg n="c705baa4">
              Med det sagt vill jag vara tydlig och säga att det inte ingår
              i det mandat som kommissionen har att på något sätt förhandla
              om att förändra jordbruket på det sätt som Kew Nordqvist beskriver.
              Det handlar inte om att det ska bli tillåtet att importera hormonbehandlat
              kött, använda genmodifierat foder eller tillåta antibiotika i
              foder. Jag vill vara tydlig med det, och jag har varit det förut
              i Sveriges riksdag – men jag har inget emot att vara det en gång
              till.
            </seg>
            <seg n="cbdf1551">
              Vi har även tidigare tagit upp frågan om transparens i förhandlingarna.
              Det har från början efterfrågats i EU om mandatet i sig kan vara
              transparent. Det är flera länder som har efterfrågat ett sådant
              mandat. Sverige försöker alltid driva att förhandlingarna ska
              vara så transparenta som möjligt, men alla EU-länder tycker inte
              likadant. Framför allt för USA handlar det konstitutionellt om
              att mandatet inte kan vara helt transparent. Det är där vi befinner
              oss nu.
            </seg>
            <seg n="35a0f346">
              Med det sagt tycker jag fortfarande att man ska kunna vara så
              öppen som det bara går. Jag försöker också att vara så öppen jag
              kan när jag redovisar inför Sveriges riksdag och inför EU-nämnden.
              Men visst önskar vi att allt skulle vara helt transparent fullt
              ut. Dock ska vi komma ihåg att det handlar om förhandlingstaktik
              mellan EU och USA, och vi hoppas att det ska bli så bra som möjligt
              för båda parter.
            </seg>
          </u>
          <note type="speaker" n="4dac2035">
            Anf. 94 MATS ODELL (KD):
          </note>
          <u who="mats_odell_8b8cfa" xml:id="i-b0babd4232ca52c5-0" n="fa82329f">
            <seg n="0425f655">
              Herr talman! Först vill jag tacka handelsministern för en utmärkt
              rapport från den historiska konferensen.
            </seg>
            <seg n="c91da01c">
              Det råder inget tvivel om att ett ytterligare misslyckande på
              Bali hade hotat inte bara världshandelsorganisationens existens
              i dess nuvarande form, reducerat den till någon sorts konfliktlösningsorganisation,
              utan också att den så kallade Doharundan aldrig hade kommit i
              gång efter det relativt långa stilleståndet.
            </seg>
            <seg n="a99bfe25">
              Min fråga handlar just om det som brukar kallas post-Bali. Generalsekreteraren
              framhöll under konferensen att det inte finns något post-Bali
              om inte Balimötet lyckas. Vi som hade förmånen att vara där kastades
              hela tiden mellan hopp och förtvivlan. Det var olika signaler
              om mötet skulle lyckas. Vi i den svenska parlamentarikerdelegationen
              var tvungna att åka hem, och det var faktiskt först på Arlanda,
              vid bagagebandet, som vi nåddes av det glada budskapet att mötet
              hade gått i lås.
            </seg>
            <seg n="81dd52ee">
              Hur bedömer handelsministern att förutsättningarna för den Doharunda
              som har fått en chans att komma i gång igen ser ut? Har det kommit
              några nya hinder efter Balimötet, eller verkar det som att det
              momentum som skapades där också kan bidra till att få i gång Doharundan?
            </seg>
          </u>
          <note type="speaker" n="31831746">
            Anf. 95 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-27" n="f032620c">
            <seg n="578291cc">
              Herr talman! Tack till Mats Odell för frågan! Om det skulle vara
              något post-Bali var vi många som tvivlade på under dagarna på
              Bali, egentligen under hela hösten. Risken fanns att WTO bara
              skulle bli en tvistlösningsmekanism och ingenting mer, inte förmögen
              att komma till några som helst tydliga resultat. Jag är väldigt
              glad att vi gjorde det. Har man klarat det en gång kan man klara
              det en gång till.
            </seg>
            <seg n="e01b428a">
              Nu handlar det om: Vad är det viktigast att fylla den närmaste
              tiden, post-Bali, med? För svensk del hade vi, som jag sade, två
              bakslag. Dels handlar det om förnyelse och breddande av det informationsteknikavtal
              som redan finns sedan 16 ½ år tillbaka och få fler länder att
              ingå. Dels handlar det om tjänster.
            </seg>
            <seg n="0cdf0ed3">
              Historiskt sett har jordbruksfrågorna varit de som har varit
              de absolut svåraste att förhandla. Tjänstefrågorna har inte alls
              stött på samma problem. Men eftersom man tidigt beslutade sig
              att man ville göra ett helt paket av Doha innan man beslutade
              om några delar har frågan om tjänster hela tiden fått vänta. Jag
              är väldigt positivt inställd till det. Jag tror att vi kan komma
              vidare, inte minst inom tjänsteområdet, inom en relativt snar
              framtid.
            </seg>
            <seg n="9407fa6b">
              Alla de plurilaterala avtal som vi förhandlar parallellt stimulerar
              till detta. Många gånger är det så att om man ser att två parter
              lyckas kan nästa två, fem eller tio parter också lyckas. Det handlar
              hela tiden om att komma med goda exempel och, det allra viktigaste,
              att visa på effekterna i verkligheten, visa att det blir billigare
              att handla, att det blir ökad handel mellan länder och att det
              framför allt ger fler jobbmöjligheter. När man ser det tror jag
              att förhandlingarna kommer att intensifieras ytterligare.
            </seg>
          </u>
          <note type="speaker" n="04a5ee6e">
            Anf. 96 KRISTER ÖRNFJÄDER (S):
          </note>
          <u who="krister_ornfjader_45d2c0" xml:id="i-2730732f16d1ec73-0" n="620d7f71">
            <seg n="660dfbf3">
              Herr talman! WTO:s 159 medlemsländer lyckades vid sitt möte på
              Bali nå en deluppgörelse i den sedan 2001 pågående Doharundan.
              Viktigare än själva innehållet var sannolikt, som mycket riktigt
              har påpekats, att det blev en uppgörelse över huvud taget. Balipaketet
              är därför ett stort framsteg för WTO:s medlemsländer i och med
              att de nu kan gjuta nytt liv den tolv år gamla Doharundan.
            </seg>
            <seg n="eb91356b">
              Handelsministern nämnde i sitt anförande att resultatet ger generaldirektören
              möjlighet att ta nya initiativ. Det ger också medlemsländerna
              möjlighet att ta nya initiativ. Handelsministern nämnde vidare
              i sitt anförande, och har upprepat det vid ett par tillfällen,
              att det handlar om miljövaror och -tjänster som vi tycker är angelägna
              ur svensk synpunkt.
            </seg>
            <seg n="848064a3">
              Vad jag skulle vilja ha reda på är på vilket sätt som Sverige
              tar de här initiativen. Vilket tillvägagångssätt har Sverige,
              i och med att Sverige också är medlem i EU, för att få upp just
              de frågorna på dagordningen? Det måste vara ett stöd för generaldirektören
              när han försöker åstadkomma en ny uppgörelse.
            </seg>
          </u>
          <note type="speaker" n="812ff4cf">
            Anf. 97 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-ff1a426ab8037c04-28" n="f032620c">
            <seg n="4292dc5a">
              Herr talman! Tack till Krister Örnfjäder för frågan! Det stämmer
              mycket riktigt att det faktum att vi över huvud taget fick ett
              beslut var den kanske allra viktigaste signalen, det vill säga
              att WTO verkligen kan leverera.
            </seg>
            <seg n="4a523345">
              Jag vill gå tillbaka till det som Börje Vestlund tog upp tidigare
              i debatten, frågan om implementeringen. I alla avtal och beslut,
              hur bra, tydliga och vackra de än må vara, handlar det om: Vad
              händer sedan i verkligheten? Hur gör vi skillnad? Vad blir skillnaden
              för de minst utvecklade länderna? Det gäller inte minst dessa
              eftersom det var en utvecklingsagenda. Där handlar det om att
              lägga oerhört mycket tid och resurser för att se till att det
              sker i verkligheten.
            </seg>
            <seg n="f4e053a3">
              För svensk del är det samtidigt viktigt med tjänster. Vi ser
              själva hur vår tjänstesida ökar ständigt. Vi ser när det gäller
              vår export att vår tjänsteexport ökar stadigt. För oss blir det
              allt viktigare att jobba med det området.
            </seg>
            <seg n="82c37be7">
              Sverige är medlem i EU. Vi talar inte med en ensam röst; vi talar
              i stället med en röst som representerar 28 länder. Det är ett
              idogt arbete inom hela EU att hela tiden lyfta de här frågorna
              när vi har möten i Bryssel i rådet för handelsfrågor och att hela
              tiden vara aktiv när det handlar om olika seminarier. Det handlar
              också om att bygga grupper av likasinnade som talar med en enad
              röst. Det handlar om att ge rapporter, att helt enkelt idogt arbeta
              för att visa hur mycket det betyder och vad det betyder i reda
              summor för varje enskild individ.
            </seg>
            <seg n="8df928f8">
              Mycket sådant arbete gjorts, men det gäller att sprida informationen
              så att människor ser det viktiga i det. Det allra bästa tror jag
              är att peka på de avtal som redan existerar. Vi har ett alldeles
              utmärkt exempel i avtalet mellan EU och Sydkorea. Vi ser i dag
              en stor skillnad i exporten. Vi ser att det är billigare varor.
              Det förstår de allra flesta och ser också vikten av ökad frihandel.
            </seg>
          </u>
          <note n="b3b6922e">
            Överläggningen var härmed avslutad.
          </note>
          <note n="6376e23c">
            7 § Anmälan om interpellationer
          </note>
          <note n="cc81de43">
            Följande interpellationer hade framställts:
          </note>
          <note n="59165753">
            den 16 januari
          </note>
          <note n="21c3ba29">
            Katarina Köhler
          </note>
          <note n="af34d1b2">
            Peter Jeppsson
          </note>
          <note n="f542d8a5">
            8 § Anmälan om frågor för skriftliga svar
          </note>
          <note n="c656420b">
            Följande frågor för skriftliga svar hade framställts:
          </note>
          <note n="59165753">
            den 16 januari
          </note>
          <note n="8855900d">
            Eva-Lena Jansson
          </note>
          <note n="81978e88">
            Phia Andersson
          </note>
          <note n="21c3ba29">
            Katarina Köhler
          </note>
          <note n="47a88d20">
            Ulla Andersson
          </note>
          <note n="a87f9dfd">
            Kristina Nilsson
          </note>
          <note n="bdd60813">
            9 § Anmälan om skriftliga svar på frågor
          </note>
          <note n="1c63b8b9">
            Skriftliga svar på följande frågor hade kommit in:
          </note>
          <note n="4d3cf8d6">
            den 15 januari
          </note>
          <note n="42211b45">
            Krister Örnfjäder
          </note>
          <note n="be450473">
            Anders Karlsson
          </note>
          <note n="b8364212">
            Hans Olsson
          </note>
          <note n="cb71f836">
            Peter Persson
          </note>
          <note n="a26f5227">
            Thomas Strand
          </note>
          <note n="489dbad9">
            Leif Jakobsson
          </note>
          <note n="489dbad9">
            Leif Jakobsson
          </note>
          <note n="489dbad9">
            Leif Jakobsson
          </note>
          <note n="cb71f836">
            Peter Persson
          </note>
          <note n="3605e551">
            Hannah Bergstedt
          </note>
          <note n="3605e551">
            Hannah Bergstedt
          </note>
          <note n="3605e551">
            Hannah Bergstedt
          </note>
          <note n="3605e551">
            Hannah Bergstedt
          </note>
          <note n="d89950b4">
            Lise Nordin
          </note>
          <note n="1005fed5">
            Anna Wallén
          </note>
          <note n="42211b45">
            Krister Örnfjäder
          </note>
          <note n="7c06db8f">
            Monica Green
          </note>
          <note n="be450473">
            Anders Karlsson
          </note>
          <note n="c5d68e02">
            10 § Kammaren åtskildes kl. 15.47.
          </note>
          <note n="57ef1b09">
            Förhandlingarna leddes
          </note>
        </div>
      </body>
    </text>
  </TEI>
</teiCorpus>
