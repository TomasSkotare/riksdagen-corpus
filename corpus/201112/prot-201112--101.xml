<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--101</head>
          <docDate when="2011-04-20">2011-04-20</docDate>
        </div>
      </front>
      <body>
        <div>
          <note n="ff96b9c3">
            ﻿
          </note>
          <note n="879e33c0">
            Riksdagens protokoll
          </note>
          <note n="481ae716">
            2011/12:101
          </note>
          <note type="date" n="e8e5256b">
            Fredagen den 20 april
          </note>
          <note n="6b83b3e6">
            Kl. 09:00 - 09:19
          </note>
          <note n="ad6baa59">
            1 § Anmälan om fördröjt svar på interpellation
          </note>
          <note n="ac17cf23">
            Till riksdagen hade inkommit följande skrivelse:
          </note>
          <note n="6f6bac0b">
            Interpellation 2011/12:331
          </note>
          <note n="3fd784e7">
            Interpellation 2011/12:331 Friluftspolitikens framtid
          </note>
          <note n="61f1523b">
            Interpellationen kommer att besvaras fredagen den 4 maj 2012.
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="565f2060">
            Lena Ingvarsson
          </note>
          <note n="20294176">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="30023a10">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="51c0000d">
            KOM(2012)108
          </note>
          <note n="c238c2bc">
            KOM(2012)109
          </note>
          <note n="c3ec9f5a">
            3 § Anmälan om inkommen granskningsrapport från Riksrevisionen
          </note>
          <note n="77dd4ed0">
            Andre vice talmannen anmälde att följande granskningsrapport
            inkommit från Riksrevisionen:
          </note>
          <note n="5a78c81f">
            4 § Hänvisning av ärenden till utskott
          </note>
          <note n="1e658fc2">
            Föredrogs och hänvisades
          </note>
          <note n="3322cb4f">
            5 § Svar på interpellation 2011/12:317 om regelförenklingar för
            föreningslivet
          </note>
          <note type="speaker" n="aec449b8">
            Anf. 1 Statsrådet NYAMKO SABUNI (FP):
          </note>
          <u who="unknown" xml:id="i-62167fb939e3471c-0" n="ab5509d4">
            <seg n="35abbae1">
              Herr talman! Börje Vestlund har frågat mig vilka åtgärder jag
              avser att vidta för att minska regelbördan för ideella föreningar,
              till exempel att slopa revisionsplikten för små och nystartade
              föreningar.
            </seg>
            <seg n="d418a197">
              Jag håller med Börje Vestlund om att det inte ska finnas mer
              omfattande regelverk än vad som är nödvändigt. När det gäller
              verksamhet som bedrivs med stöd av skattemedel är det dock rimligt
              och eftersträvansvärt att själva verksamheten och ekonomin beskrivs
              öppet av den bidragsmottagande organisationen, till exempel i
              form av redovisningar som granskats av revisorer. En ömsesidig
              öppenhet mellan den offentliga sektorn och det civila samhället
              bör kunna bidra till en relation som präglas av respekt och förtroende.
            </seg>
            <seg n="fbb536ff">
              I regeringens proposition En politik för det civila samhället
              (prop. 2009/10:55) uttrycks några principer för redovisning och
              återrapportering av givna statsbidrag. En av dessa är att en revisor
              ska granska den ekonomiska redovisningen och att tillämpliga föreskrifter
              och villkor har följts. Om det bidrag som har tagits emot uppgått
              till minst fem prisbasbelopp, motsvarande 220 000 kronor, ska
              revisorn vara auktoriserad eller godkänd. Det är rimligt med hänsyn
              till beloppets storlek. Myndigheter som fördelar bidrag godkänner
              också att den extra kostnad som kravet på revisors granskning
              av bidragsanvändningen medför kan tas ur bidraget. I det arbete
              som föregick propositionen rådde det enighet om dessa villkor.
            </seg>
            <seg n="2a325283">
              Flera myndigheter har också utarbetat mallar för vad revisorns
              granskningsrapport ska innehålla. Exempelvis har Ungdomsstyrelsen
              när det gäller förordningen (2011:65) om statsbidrag till barn-
              och ungdomsorganisationer tagit fram mallar och riktlinjer tillsammans
              med branschorganisationen för revisorer och rådgivare (FAR). Dessa
              presenterades tidigare i år för olika organisationer, och ett
              nittiotal revisorer och organisationsföreträdare lämnade synpunkter
              på förslaget.
            </seg>
            <seg n="234afa5d">
              Frågan om vilken grad av kontroll som bör göras vid offentligt
              stöd till organisationer är en balansgång mellan å ena sidan låga
              administrativa kostnader samt organisationers självständighet
              och å andra sidan kontroll över att skattemedel används på det
              sätt som är tänkt.
            </seg>
            <seg n="45a115c5">
              Var tyngdpunkten bör ligga kan diskuteras, men regeringen följer
              propositionens utgångspunkt och riksdagens beslut. Jag är mån
              om fortsatt tydlighet när det gäller villkoren för statsbidrag
              och även om goda relationer till de idéburna organisationerna.
              Den aktuella frågan följs också upp inom ramen för överenskommelsen
              inom det sociala området (IJ2008/2110/UF).
            </seg>
          </u>
          <note type="speaker" n="08f0f9cb">
            Anf. 2 BÖRJE VESTLUND (S):
          </note>
          <u who="borje_vestlund_809cde" xml:id="i-4a77c67475025e95-0" n="289a0615">
            <seg n="8c4eef52">
              Herr talman! Jag får tacka för svaret.
            </seg>
            <seg n="7be5528b">
              Det finns egentligen två anledningar till att jag skrev interpellationen.
              En anledning är det arbete som regeringen med stöd av bland annat
              Socialdemokraterna och några andra oppositionspartier har gjort
              beträffande att minska regelbördan för företag.
            </seg>
            <seg n="c4c7ee5b">
              Den här debatten handlar inte om företag, men vi kan naturligtvis
              diskutera hur framgångsrik regeringen har varit. En sak som har
              minskat regelbördan för företag både i realiteten och ekonomiskt
              var slopandet av revisionsplikten. Det är väl den största enskilda
              effekten vi kan se på näringslivet generellt.
            </seg>
            <seg n="d7614487">
              Jag var revisor i en nystartad förening som hade fått sitt första
              statliga bidrag. Jag vill minnas att det var fråga om 250 000
              kronor och omkring 100 medlemmar. Döm om min förvåning när det
              framkom att det måste vara en auktoriserad revisor. Det innebar
              en direkt kostnad på 5 000 kronor för denna auktoriserade revisor,
              som kom och konstaterade att det var bokfört och klart. Det var
              egentligen ingen större revision som gjordes i det sammanhanget.
            </seg>
            <seg n="38f377f5">
              Då började jag fundera över om det måste vara så att det även
              för små belopp ska vara en auktoriserad revisor. Vi får komma
              ihåg i sammanhanget att för företag har revisionsplikten slopats
              för belopp upp till 5 miljoner kronor. Ett tjänsteföretag med
              en omsättning på 5 miljoner kronor kan få betydligt högre skattemedel
              som företaget kan låta bli att redovisa.
            </seg>
            <seg n="04932580">
              Jag tycker att samma principer ska gälla. Jag håller med statsrådet
              fullkomligt om att det är både rimligt och eftersträvansvärt att
              själva verksamheten och ekonomin beskrivs öppet av den bidragsmottagande
              organisationen, till exempel i form av redovisningar som granskats
              av revisorer. Men måste det vara en auktoriserad revisor för så
              små belopp som 220 000 kronor?
            </seg>
            <seg n="5ce38ec5">
              Jag är inte naiv. Jag vet att det förskingras pengar från föreningar.
              Jag har varit aktiv i en organisation i många år, och jag tror
              att varenda förening har varit utsatt för förskingring någon gång.
              Det är ofta fråga om simpla saker; man tar helt enkelt ut vad
              som finns på kontona och drar. Så enkelt brukar det vara. Ibland
              kan det vara lite mer sofistikerat. Men det innebär inte att man
              måste krångla till reglerna. Förskingring upptäcks oftast först
              efteråt och det går i regel inte att göra något åt den.
            </seg>
            <seg n="7ba0e37a">
              Låt oss titta på regelverket. Jag har tagit fram mallarna till
              förordningen om statsbidrag till barn- och ungdomsorganisationer.
              Där går regeringen emot sig själv i fråga om att förenkla. Där
              har regeringen snarare krånglat till mer för föreningarna. Jag
              kan inte riktigt förstå varför regeringen inte är lika ambitiös
              att vilja minska regelbördan för organisationer som för företag.
              För mig framstår det som fullständigt orimligt.
            </seg>
          </u>
          <note type="speaker" n="7c5e00c8">
            Anf. 3 Statsrådet NYAMKO SABUNI (FP):
          </note>
          <u who="unknown" xml:id="i-62167fb939e3471c-1" n="ab5509d4">
            <seg n="2fb8a8b6">
              Herr talman! Återigen håller jag med Börje Vestlund om att vi
              inte ska ha regler som inte är nödvändiga, framför allt inte för
              små ideella organisationer med ofta små resurser och medel. Men
              det är också samtidigt viktigt att det kan redovisas för skattebetalarna
              att de skattemedel som vi fördelar till ideella organisationer
              används på rätt sätt.
            </seg>
            <seg n="6dcc9916">
              På nationell nivå utdelar vi 10 miljarder kronor per år till
              föreningar. Vi måste kunna säga att dessa 10 miljarder går till
              de saker som medborgarna tycker är viktiga. Vi måste kunna säga
              att de föreningar som tar emot bidragen är uppbyggda enligt demokratiska
              grunder, jobbar mot diskriminering och för jämställdhet, bedriver
              en samhällsnyttig verksamhet och på det sättet kvalificerar sig
              för att få dessa bidrag. För de organisationer som får ett bidrag
              under 220 000 kronor behövs bara en intern revisor, det vill säga
              den som föreningen själv väljer inom ramen för föreningens medlemsunderlag.
              För bidrag på minst 220 000 kronor menar vi att beloppen är tillräckligt
              stora för att en utomstående revisor ändå måste titta på dem.
            </seg>
            <seg n="d120451b">
              De mallar som nu tas fram med hjälp av branschorganisationen
              är till för att underlätta för föreningar. De är inte till för
              att de måste användas av föreningar. Om föreningar upplever dem
              som mer krångliga än det regelverk som staten har lagt fram och
              tycker att de ska följa behöver de inte använda sig av mallarna.
              De har tagits fram tillsammans med föreningarna, och föreningarna
              har godkänt att de ser ut som de gör.
            </seg>
            <seg n="0a34b0cd">
              Jag håller med Börje, och jag följer gärna de regelverk som finns.
              Jag har gjort det till en viktig princip för mig när vi jobbar
              med denna typ av frågor som rör det civila samhället att de hela
              tiden får vara med i processen, det vill säga att ta fram regelverk
              och principerna om hur vi ska förhålla oss till varandra.
            </seg>
            <seg n="97781f42">
              Den proposition som ligger till grund för de regler som nu gäller
              är framtagen tillsammans med det civila samhället. Den är godkänd
              av riksdagen. Vi försöker förenkla så mycket som möjligt. Men
              det är också viktigt och nödvändigt för mig som statsråd att kunna
              säga att de 10 miljarder som årligen betalas ut till det civila
              samhället används på rätt sätt och gör nytta. Framför allt betalar
              vi med dessa pengar den revisorskostnad som tillkommer.
            </seg>
            <seg n="6cf19def">
              När man då jämför med företagen, som måste betala dessa kostnader
              från sina egna inkomster, är det någonting helt annat. Jag ser
              ett mervärde i att företagen får minskat regelkrångel för tillväxtens
              skull. För allas skull, också för att vi ska ha dessa 10 miljarder
              att fördela till det civila samhället, behöver vi ett fungerande
              företagsliv. Då blir småföretagarnas villkor väldigt viktiga.
            </seg>
            <seg n="94d3843a">
              Det går inte att jämföra regelverk för den ideella sektorn med
              regelverk som små företag och andra företag i dag lyder under.
              Det är vitt skilda världar. Det finns mycket mer kvar att göra
              när det gäller företagandet och regelverket.
            </seg>
          </u>
          <note type="speaker" n="060ebb54">
            Anf. 4 BÖRJE VESTLUND (S):
          </note>
          <u who="borje_vestlund_809cde" xml:id="i-4a77c67475025e95-1" n="289a0615">
            <seg n="484e1fb6">
              Herr talman! Det är klart att det är skilda världar, men när
              det handlar om revisionen är det fortfarande ungefär samma sak.
            </seg>
            <seg n="694e312b">
              Vi behöver inte vara oeniga om att det ska vara en bra kontroll
              av föreningslivet när de får statliga pengar. Det som staten gör
              blir normbildande, och kommunerna tar ofta efter. Det är väl bara
              större kommuner som kan ha ett eget arbete på den här nivån.
            </seg>
            <seg n="2b0ad6da">
              Det handlar om väldigt små föreningar som ibland kan råka ut
              för kravet på auktoriserad revisor. Jag läste häromdagen om en
              liten idrottsförening som hade knappt 200 000 kronor i omsättning
              men tvingades av kommunen att ha auktoriserad revisor. Jag förstår
              att statsrådet inte kan göra någonting åt det här och nu, men
              det är ändå så att detta ger en norm.
            </seg>
            <seg n="4fad2d0a">
              Det är riktigt att man har samråd med dessa organisationer. Jag
              har själv varit på ett sådant samråd. Men i ärlighetens namn gäller
              det de stora organisationerna, som inte ens ifrågasätter detta
              därför att de kanske till och med har inskrivet i sina stadgar
              att de ska ha auktoriserad revisor. Det blir väldigt konstigt.
              För att få klarhet måste man prata med dem som arbetar ideellt
              i sina föreningar. Men man vill göra det här för att få ännu mer
              fart på föreningslivet.
            </seg>
            <seg n="39bf7026">
              Jag håller med om att kontrollen ska finnas. Men då kan jag använda
              samma argument som man använde i debatten om den slopade revisionsplikten
              för småföretag. Självklart ska kontrollen finnas, men den behöver
              inte göras av en auktoriserad revisor. Det är det jag menar. Visst
              ska man kunna gå in och göra stickprovskontroller av enskilda
              föreningar, och göra det snabbt och effektivt, men det innebär
              inte nödvändigtvis att de måste ha kostnaden för revisionen.
            </seg>
            <seg n="90c5c137">
              Man kan naturligtvis diskutera egna pengar och så vidare när
              det gäller företag det ligger någonting i det. Men för en förening
              handlar det om den totala intäkten, och då kan bidraget vara en
              del och andra intäkter en del, men man får ändå ta någonting från
              verksamheten.
            </seg>
            <seg n="cd4dda6b">
              Låt mig ta ett exempel. Om en förening som har fått kanske 300
              000 kronor ska betala ett par tusen kronor för en revision är
              det ganska mycket pengar som man får ta från verksamheten. En
              sådan förening kanske har på sin höjd, i bästa fall, 20 00030
              000 kronor i inkomster. Så ser villkoren ut för föreningslivet.
            </seg>
          </u>
          <note type="speaker" n="e9de1131">
            Anf. 5 Statsrådet NYAMKO SABUNI (FP):
          </note>
          <u who="unknown" xml:id="i-62167fb939e3471c-2" n="ab5509d4">
            <seg n="81f00221">
              Herr talman! Kravet på auktoriserad revisor kan inte utgå ifrån
              hur stor en förening är. Kravet på auktoriserad revisor måste
              handla om hur mycket pengar föreningen har ansökt om. En liten
              förening som ansöker om mycket pengar därför att man har en bra
              idé om en god verksamhet ska inte vara diskvalificerad från att
              få det därför att man är liten. Man ska få det därför att man
              har kunnat visa att det finns en kapacitet att genomföra denna
              verksamhet.
            </seg>
            <seg n="8ef0f607">
              När man väl har gjort det ska det finnas krav på att en auktoriserad
              revisor ser över att verksamheten har genomförts så som den är
              beskriven och framför allt att pengarna är använda så som man
              har sagt att man ska använda dem.
            </seg>
            <seg n="fc9e2c6d">
              Jag kan förstå Börje Vestlunds oro för de mindre organisationerna.
              Återigen: Om man är väldigt liten och inte har någon kapacitet
              kanske man inte heller vanligtvis ansöker om större belopp i bidrag,
              och då behöver man ingen auktoriserad revisor.
            </seg>
            <seg n="ed1acf18">
              Jag blir bekymrad över hur kommunerna i så fall agerar. Vi fördelar
              ju större medel till organisationer på nationell nivå än vad kommunerna
              gör, och kommunerna känner sina föreningar på ett helt annat sätt
              på lokal nivå än vad vi på nationell nivå har möjlighet att göra.
              Där menar jag att man genom dialoger med civilsamhället kan komma
              överens om på vilket sätt man kan underlätta verksamheter. Framför
              allt om de ska kopiera de regler som finns på nationell nivå kanske
              de ska ligga på samma summor och inte på summorna under när det
              gäller krav på auktoriserad revisor.
            </seg>
            <seg n="b4cd93da">
              Jag hoppas att de dialoger som pågår mellan ideella föreningar
              och kommunerna kommer att bära frukt i att det som faktiskt bestäms
              är någonting som man har bestämt tillsammans, precis som vi gör
              på nationell nivå.
            </seg>
            <seg n="50476c08">
              Återigen: De här principerna är överenskommelser som har gjorts
              tillsammans med det civila samhället. Jag är beredd, och det står
              att vi ska följa hur principerna fungerar. Skulle det visa sig
              i våra årliga återkommande samtal att det är saker som inte fungerar
              och saker som måste underlättas och förbättras får vi sätta oss
              i arbete och se till att det blir så.
            </seg>
            <seg n="2a528eaf">
              Jag är egentligen inte alls orolig för att detta är en börda
              som inte går att hantera, just för att vi betalar också för revisorskontroller
              med bidragspengarna. Det är inte så att en förening själv måste
              införskaffa dessa medel för att tillfredsställa staten med de
              regelverk som staten lägger fram. På det sättet menar jag att
              det finns en möjlighet för föreningen att tänka: Vad har vi kapacitet
              till, och vad kan vi mäkta med beroende på vår storlek?
            </seg>
            <seg n="4d2ca1ba">
              Men återigen är det storleken på pengarna som bestämmer regelverket
              och inte storleken på föreningen. Jag anser som sagt inte att
              små föreningar med små medel ska behöva åläggas det regelverk
              som större föreningar med större medel åläggs i detta fall.
            </seg>
          </u>
          <note type="speaker" n="ef1b8c33">
            Anf. 6 BÖRJE VESTLUND (S):
          </note>
          <u who="borje_vestlund_809cde" xml:id="i-4a77c67475025e95-2" n="289a0615">
            <seg n="129fcc28">
              Herr talman! Statsrådet och jag är överens. Jag menar naturligtvis
              att stora föreningar inte ska undantas i något sammanhang. De
              som tar emot stora statliga bidrag ska självklart ha en auktoriserad
              revisor. Det är ingen tvekan om det.
            </seg>
            <seg n="5456e7dd">
              Men man kanske inte ska ha 5 prisbasbelopp. Man kanske ska ha
              50 prisbasbelopp, för då blir det något så när rimligt. Jag vet
              också att det är 5 miljoner för företag. Men om det är 50 eller
              25 prisbasbelopp kanske det blir något så när rimliga proportioner
              i förhållande till den verksamhet man har. Om en liten förening
              får 220 000 kronor för ett projekt är sannolikheten inte så stor
              att man inte kan kontrollera detta eller att myndigheten inte
              kan kontrollera det efteråt. Så är det även för stora föreningar.
            </seg>
            <seg n="60f2ffef">
              Trots kravet på revision även för små föreningar gör myndigheten
              kontroller, och så ska det naturligtvis vara det har jag inga
              invändningar mot.
            </seg>
            <seg n="2a9b2127">
              Jag utgår från att statsrådet kommer att på bästa sätt följa
              upp det här och ändra reglerna så att det blir något så när jämlikt
              mellan företag och föreningar.
            </seg>
          </u>
          <note type="speaker" n="9fd344fa">
            Anf. 7 Statsrådet NYAMKO SABUNI (FP):
          </note>
          <u who="unknown" xml:id="i-62167fb939e3471c-3" n="ab5509d4">
            <seg n="21f5a692">
              Herr talman! Sannolikheten för att någonting går snett i en förening
              som har fått bidrag är ganska stor och är verklig. De konsekvenser
              som det innebär till exempel för ett företag som har misskött
              sig är ganska omfattande när man väl gör denna kontroll. Det är
              konsekvenser som en ideell organisation inte ska behöva utstå.
              Därför är det viktigt att vi följer upp från början.
            </seg>
            <seg n="3b94d33a">
              Detta är ett sätt att underlätta för föreningar. Vi kan inte
              låta dem behandla skattemedel som fördelas till dem hur som helst
              för att man sedan, fem tio år senare, ska upptäcka att de inte
              har levt upp till lagstiftningen. Att då tro att de ska kunna
              ta samma konsekvenser som ett företag nej, den situationen vill
              jag inte utsätta någon förening för. Det är människor som jobbar
              ideellt och som avsätter sin fritid för att kunna bedriva verksamhet.
              De behöver hjälp genom tydliga riktlinjer som de ska följa.
            </seg>
            <seg n="466dab71">
              Det här underlättar. Det är inte bara regelverk som gör det svårt
              för föreningar. Det underlättar att göra rätt och slippa upptäcka
              senare att saker har gått fel.
            </seg>
            <seg n="342d7d5c">
              Vi har haft problem med politiska ungdomsförbund som har cashat
              in en massa pengar för uppblåsta siffror över medlemsantal på
              grund av att vi inte har haft tillräckligt bra kontroll. När man
              i efterskott har insett det har det blivit stora problem för många
              av ungdomsförbunden.
            </seg>
            <seg n="930ad614">
              Detta måste undvikas genom att vi har tydlighet. Det ska vara
              enkelt, men det ska vara tydligt och lätt att göra rätt.
            </seg>
          </u>
          <note n="06f44854">
            Överläggningen var härmed avslutad.
          </note>
          <note n="6854960d">
            6 § Bordläggning
          </note>
          <note n="099c9733">
            Anmäldes och bordlades
          </note>
          <note n="6b761ef2">
            7 § Kammaren åtskildes kl. 9.19.
          </note>
          <note n="3e0fdb05">
            Förhandlingarna leddes av andre vice talmannen.
          </note>
          <note n="290af015">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
