<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--59</head>
          <docDate when="2011-01-20">2011-01-20</docDate>
        </div>
      </front>
      <body>
        <div>
          <note n="c7e44777">
            ﻿
          </note>
          <note n="26cef859">
            Riksdagens protokoll
          </note>
          <note n="69a16f47">
            2011/12:59
          </note>
          <note type="date" n="1daeee97">
            Fredagen den 20 januari
          </note>
          <note n="afec45f7">
            Kl. 09:00 - 09:44
          </note>
          <note n="94ac3a69">
            1 § Anmälan om inkomna protokollsutdrag från utskott
          </note>
          <note n="68e7dea5">
            Förste vice talmannen anmälde att utdrag ur prot. 2011/12:13
            för torsdagen den 19 januari i ärende om subsidiaritetsprövning
            av EU-förslag inkommit från civilutskottet.
          </note>
          <note n="62823dae">
            2 § Anmälan om inkomna faktapromemorior om förslag från Europeiska
            kommissionen
          </note>
          <note n="99cb4522">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fdaa3fc9">
            KOM(2011)880
          </note>
          <note n="f4227be5">
            KOM(2011)890
          </note>
          <note n="80d777e4">
            3 § Hänvisning av ärende till utskott
          </note>
          <note n="62a4ebde">
            Föredrogs och hänvisades
          </note>
          <note n="9a3a0a53">
            den 15 mars
          </note>
          <note n="1483f995">
            4 § Svar på interpellation 2011/12:173 om förslaget till ny djurskyddslag
          </note>
          <note type="speaker" n="ec36a169">
            Anf. 1 Landsbygdsminister ESKIL ERLANDSSON (C):
          </note>
          <u who="unknown" xml:id="i-ccce35d3899b6b0f-0" n="0578a974">
            <seg n="f092a26d">
              Fru talman! Jens Holm har frågat mig om jag anser att förslaget
              till en ny definition av djurförsök innebär en förstärkning av
              djurskyddet och, om inte, hur jag ställer mig till Djurskyddsutredningens
              förslag till en ny definition av djurförsök. Vidare har Jens Holm
              frågat mig om jag avser att införa ett förbud mot att binda upp
              djur i enlighet med Djurskyddsutredningens förslag, om jag avser
              att lämna förslag till en separat myndighet för djuren och om
              jag kommer att verka för att tillskjuta extra resurser till Jordbruksverket
              för att klara det merarbete som Djurskyddsutredningens förslag
              innebär.
            </seg>
            <seg n="d2b74571">
              Regeringens tillsättande av Djurskyddsutredningen innebar den
              mest omfattande översynen av djurskyddslagstiftningen på över
              20 år. Utredningen har arbetat med sitt uppdrag i över två års
              tid och presenterade i slutet av november i år ett betänkande
              som är mycket omfångsrikt och som innehåller förslag till genomgripande
              ändringar på området.
            </seg>
            <seg n="c21bf513">
              Som Jens Holm kanske vet innehåller regeringsformen ett krav
              på att regeringsärenden ska beredas. När det gäller förslag till
              lagändringar uppfylls det kravet genom en remittering till de
              myndigheter, organisationer och andra som kan bli berörda av ändringarna
              för att få in deras synpunkter.
            </seg>
            <seg n="43fcbb00">
              Utredningens förslag kommer inom kort att skickas ut på remiss,
              och jag väntar med stort intresse på att få ta del av remissinstansernas
              synpunkter. Nästa steg blir att noggrant överväga och analysera
              förslagen. Mot bakgrund av kraven på beredning av regeringsärenden
              kan jag i dag inte ge Jens Holm några klara besked om hur regeringen
              kommer att gå vidare med utredningens förslag.
            </seg>
            <seg n="f8d32101">
              Frågor om djurskydd är viktiga och angelägna för mig och för
              regeringen, och de behöver diskuteras. Jag vill gärna debattera
              djurskyddsfrågorna här i riksdagen och i andra forum med Jens
              Holm och med andra som intresserar sig för frågorna. Återkom därför
              gärna vid ett tillfälle när jag har möjlighet att ge besked.
            </seg>
          </u>
          <note type="speaker" n="3e08c19d">
            Anf. 2 JENS HOLM (V):
          </note>
          <u who="jens_holm_9bd66a" xml:id="i-9f5359136a02eaa0-0" n="3ac12cc8">
            <seg n="45add4b4">
              Fru talman! Jag tackar Eskil Erlandsson för svaret. Jag instämmer
              i att det är en omfattande och gedigen utredning om den nya djurskyddslagen
              som vi debatterar i dag. Arbetet har pågått i nästan två år, och
              utredningsresultatet omfattar mer än tusen sidor. Alla vi som
              är anhängare av att djuren ska ha det bra i Sverige välkomnar
              detta gedigna arbete.
            </seg>
            <seg n="ca1ec9e3">
              Utgångspunkten för utredningen är bra, nämligen att vi i Sverige
              ska behålla minst samma djurskyddsnivå som i dag. Det får alltså
              inte bli några försämringar för djuren till följd av den nya djurskyddslagen.
              Det känns hoppfullt.
            </seg>
            <seg n="c3b78dbb">
              Det är mot denna bakgrund jag har ställt interpellationen. Jag
              har full respekt för att landsbygdsministern vill gå den sedvanliga
              vägen och skicka ut det på remiss och invänta remissinstansernas
              synpunkter. Efter att ha läst utredningsresultatet vill jag dock
              redan nu flagga för några saker som är viktiga att ta upp.
            </seg>
            <seg n="0d1c7209">
              Det är bra att utredningen föreslår att uppbindande av djur inte
              ska vara tillåtet i Sverige. Det känns dock som ett tillkortakommande
              att man inte presenterar något datum för när detta ska träda i
              kraft. Det finns inget konkret förbud. Det handlar om hundratusentals
              mjölkkor i Sverige som binds på detta sätt. Här gör jag ett medskick
              till landsbygdsministern så att han verkligen presenterar ett
              konkret förbud. Annars tycker jag att det är ett svek mot de hundratusentals
              mjölkkorna i Sverige.
            </seg>
            <seg n="b2f93769">
              Det hade också varit bra att ha kvar Djurskyddsmyndigheten i
              Sverige när det nu blir så många uppdrag för Jordbruksverket att
              driva igenom alla föreskrifter och förändringar som utredningen
              föreslår. Ett minimikrav borde vara att anslå mer pengar till
              Jordbruksverket för detta arbete.
            </seg>
            <seg n="721224ee">
              Mycket illavarslande i utredningen är att man föreslår en anpassning
              av definitionen av djurförsök till EU. Gör vi om vår svenska definition
              så att den blir likadan som EU-definitionen kommer det att innebära
              att ungefär 500 000 djur inte kommer att omfattas av etisk prövning
              i framtiden.
            </seg>
            <seg n="c7bf4752">
              Vad är då etisk prövning? Jo, vill man göra ett djurförsök i
              Sverige måste man ansöka om tillstånd från en djurförsöksetisk
              nämnd. Det finns sju djurförsöksetiska nämnder i Sverige. De godkänner
              eller avslår och kan också presentera konkreta förändringar av
              hur djurförsöket ska utföras.
            </seg>
            <seg n="f7d08ec8">
              Om man i Sverige vill föda upp djur för att använda deras organ
              eller vävnader anses det vara ett djurförsök. På EU-nivå är det
              inte ett djurförsök. Det handlar om 140 000 djur varje år som
              föds upp för att man vill använda deras organ och vävnader. Dessa
              140 000 djur kommer alltså inte att omfattas av etisk prövning
              utan få ett sämre skydd om landsbygdsministern i linje med utredningen
              föreslår en EU-anpassning av den svenska definitionen av djurförsök.
              Här vill jag ha ett klart besked av landsbygdsministern.
            </seg>
          </u>
          <note type="speaker" n="ea1649bc">
            Anf. 3 Landsbygdsminister ESKIL ERLANDSSON (C):
          </note>
          <u who="unknown" xml:id="i-ccce35d3899b6b0f-1" n="0578a974">
            <seg n="ea410f0e">
              Fru talman! Som jag nämnde i mitt inledande svar är denna synnerligen
              omfattande utredning föremål för övervägande om utsändande på
              remiss. I samband med att en utredning går ut på remiss brukar
              även de som inte rent formellt får utredningen på remiss intressera
              sig för saker och ting och göra inspel till departementet i frågeställningar
              som är av vikt och värde för en enskild människa eller en organisation
              som har ett speciellt intresse.
            </seg>
            <seg n="cca6923d">
              Jag välkomnar att denna typ av inspel och den typ av inspel som
              Jens Holm gör kommer in till mig och departementet i samband med
              att vi skickar ut denna utredning på remiss, vilket alltså görs
              inom en relativ närtid.
            </seg>
          </u>
          <note type="speaker" n="6ea7984b">
            Anf. 4 JENS HOLM (V):
          </note>
          <u who="jens_holm_9bd66a" xml:id="i-9f5359136a02eaa0-1" n="3ac12cc8">
            <seg n="e184b3af">
              Fru talman! Eskil Erlandsson säger i sitt interpellationssvar
              att han gärna vill debattera djurskydd med mig. Jag tycker inte
              att du gör det nu, Eskil Erlandsson. Jag tycker att du duckar
              för några oerhört viktiga frågor för djuren i framtiden.
            </seg>
            <seg n="3e969a32">
              Såvitt jag vet förbereder ni på departementet redan nu en EU-anpassning
              av den svenska definitionen av djurförsök. Vid en föredragning
              i december i fjol på Vetenskapsrådet presenterade representanter
              från ditt departement, Landsbygdsdepartementet, den framtida djurskyddspolitiken.
              I overheadpresentationen står det bland annat, på s. 5, att den
              svenska definitionen av djurförsök ska anpassas till direktivet.
              Jag vill fråga landsbygdsministern: Är det med andra ord så att
              det som sades på Vetenskapsrådet i december inte gäller? Här står
              att den svenska definitionen av djurförsök ska anpassas till EU:s.
              Då har ni ju redan bestämt er.
            </seg>
            <seg n="dcfd69bc">
              Är det på det viset handlar det om 500 000 djur i Sverige som
              inte kommer att omfattas av etisk prövning. Det kommer alltså
              inte att göras någon granskning i de sju djurförsöksetiska nämnderna
              runt om i Sverige där man nagelfar ansökningar om djurförsök och
              där man kan stoppa plågsamma djurförsök.
            </seg>
            <seg n="52087674">
              Låt mig ta ett konkret exempel på vad det kan handla om. I Sverige
              föder man upp tuppar för att ta deras tuppkammar, mala ned dem
              och pressa fram en syra som kallas hyaluronsyra. Denna syra används
              för läkemedelsbruk men kan också användas som läppförstoringsmedel,
              till så kallade fillers för läppar. Om du vill bedriva denna verksamhet
              måste du ansöka om tillstånd för det. Jag beklagar att det finns
              en djurförsöksetisk nämnd i Sverige som har gett tillstånd till
              att föda upp tuppar så att man kan ta deras tuppkammar och producera
              denna syra, men ansökningarna granskas åtminstone. Alla vi som
              är engagerade i de här frågorna kan också ta del av ansökningarna.
              Det här kom också ut i medierna för några månader sedan, och nu
              säger den djurförsöksetiska nämnden att man ska göra en ny prövning
              av uppfödningen av dessa tuppar.
            </seg>
            <seg n="8daccb1e">
              Ifall du får igenom din EU-definition, Eskil, kommer det inte
              att göras någon prövning. Då kastar man ut tiotusentals tuppar
              till ett stort djurplågeri utan att vi har minsta chans att stoppa
              det.
            </seg>
            <seg n="851af3a9">
              En annan viktig uppgift för de djurförsöksetiska nämnderna är
              att se till att man verkligen lever upp till de tre r:en att begränsa,
              ersätta och förfina djurförsöken. När nämnderna bedömer en ansökning
              om djurförsök tittar de på att man verkligen gör ett minimum av
              djurförsök, att man begränsar dem och strävar efter att ersätta
              och förfina dem. Det är många ansökningar som skickas tillbaka
              till forskarna. De får göra om ansökningarna så att det blir färre
              djur som utsätts för djurförsök och så att själva försöket blir
              mindre plågsamt.
            </seg>
            <seg n="e91c856a">
              Om EU-definitionen går igenom har vi varje år 500 000 djur i
              Sverige som inte kommer att få den här bedömningen av begränsning,
              ersättning och förfining av djurförsök.
            </seg>
            <seg n="9838529c">
              Nu vill jag ha ett klart besked: Det som sades i december på
              Vetenskapsrådet om att ni ska EU-anpassa den svenska definitionen,
              gäller det eller gäller det inte, Eskil?
            </seg>
          </u>
          <note type="speaker" n="575244ba">
            Anf. 5 Landsbygdsminister ESKIL ERLANDSSON (C):
          </note>
          <u who="unknown" xml:id="i-ccce35d3899b6b0f-2" n="0578a974">
            <seg n="b5415742">
              Fru talman! Den fråga som framställs omfattas enligt min uppfattning
              inte av den interpellation som är föremål för debatt i dag. Men
              jag vill ändå säga att i den departementsskrivelse som är utarbetad
              på departementet finns det inget förslag till ändring av den definition
              som vi använder i Sverige i dag. Däremot har vissa remissinstanser
              i samband med den remiss som denna departementsskrivelse varit
              föremål för föreslagit en ändring och en EU-anpassning av den
              definition vi använder oss av i dag. Regeringen har inte tagit
              ställning, eftersom vi nyligen har fått in remissvaren, till vilken
              definition vi ska använda.
            </seg>
            <seg n="c6e2892f">
              Det stämmer dock som Jens Holm säger: Den nuvarande definitionen
              i EU:s djurförsöksdirektiv omfattar inte djur som avlivas för
              att man ska använda deras organ eller vävnader. En viktig skillnad
              med EU:s nya djurförsöksdirektiv, som ska börja tillämpas den
              1 januari 2013, är dock att djur som föds upp för sådan användning
              ska omfattas av direktivets tillämpningsområde. Det innebär att
              alla bestämmelser som rör hållande och skötsel, avlivning samt
              personalens utbildning och kompetens också ska gälla dem. Det
              tycker jag faktiskt är bra, Jens Holm.
            </seg>
          </u>
          <note type="speaker" n="a73643c0">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-9f5359136a02eaa0-2" n="3ac12cc8">
            <seg n="9fdaa7a4">
              Fru talman! Jag tycker självklart också att det är bra, Eskil
              Erlandsson, att man när någon håller djur för att i framtiden
              göra djurförsök på dem har krav för hur djuren ska hållas. Men
              nu pratar vi om den etiska prövningen. Detta är något ganska unikt
              för Sverige. Det är inte alla länder som har en etisk prövning
              innan man gör djurförsök.
            </seg>
            <seg n="ecd2134e">
              I det uppdrag som ni har gett till utredaren står det att djurskyddsnivån
              i Sverige inte ska försämras. Det är ett grundkriterium. Om ni
              EU-harmoniserar definitionen av djurförsök handlar det om 500
              000 djur som inte kommer att omfattas av etisk prövning och därmed
              får ett sämre skydd i framtiden.
            </seg>
            <seg n="4a28c13f">
              Det här, Eskil Erlandsson, är ett medskick från mig och Vänsterpartiet:
              EU-harmonisera inte definitionen av djurförsök! Se till att vi
              bibehåller den etiska prövningen för alla djur som utsätts för
              djurförsök, även de djur som föds upp för att man ska använda
              deras organ och vävnader!
            </seg>
          </u>
          <note type="speaker" n="6e66fc02">
            Anf. 7 Landsbygdsminister ESKIL ERLANDSSON (C):
          </note>
          <u who="unknown" xml:id="i-ccce35d3899b6b0f-3" n="0578a974">
            <seg n="ded67fe3">
              Fru talman! Låt mig inledningsvis i mitt slutanförande i denna
              debatt tacka för interpellationen. Jag intresserar mig otroligt
              mycket för den här typen av frågor. Jag tycker att de är viktiga.
              De är viktiga för människor som håller djur, men de är självklart
              mest viktiga för de djur som hålls i människors hem och hägn.
            </seg>
            <seg n="d45ee7de">
              Så till den fråga som nu är föremål för diskussion, nämligen
              försöksdjuren. Jag upprepar vad jag sade: I den departementsskrivelse
              som är utarbetad på departementet föreslås ingen ändring. Däremot
              finns det ett antal remissinstanser som vill anpassa definitionen
              till den definition som EU har på det här området. Hur regeringen
              kommer att bereda den här frågan och vilken ställning regeringen
              sedermera kommer att ta kan jag självklart inte svara på i dag
              eftersom ställning inte är tagen. Hade ställning varit tagen hade
              det varit allmänt känt. Men jag noterar Jens Holms inställning
              i den här frågeställningen.
            </seg>
            <seg n="aa912759">
              Tack, fru talman, för den här debatten!
            </seg>
          </u>
          <note n="c62af309">
            Överläggningen var härmed avslutad.
          </note>
          <note n="3061c02f">
            5 § Svar på interpellation 2011/12:188 om försäljning av Bilprovningen
          </note>
          <note type="speaker" n="c5b1dac9">
            Anf. 8 Statsrådet PETER NORMAN (M):
          </note>
          <u who="unknown" xml:id="i-ccce35d3899b6b0f-4" n="0578a974">
            <seg n="da4c117a">
              Fru talman! Leif Pettersson har frågat mig
            </seg>
            <seg n="9222d185">
              Själva syftet med att konkurrensutsätta fordonsbesiktningen är
              att skapa en väl fungerande marknad med effektiv konkurrens som
              ger valfrihet och möjlighet för kunderna att påverka serviceutbudet,
              där priset är en effekt av den service och kvalitet som tillhandahålls.
              Transportstyrelsen som i enlighet med fordonslagen ska kontrollera
              att besiktningsverksamheten fungerar väl, bland annat med avseende
              på prisutveckling, noterar nu att listpriset för en kontrollbesiktning
              av personbil varierar mellan de olika aktörerna just beroende
              av serviceutbudet såsom till exempel drop-in-service.
            </seg>
            <seg n="581eb8fc">
              Vad gäller risken för privata monopol har grupperingen av stationer
              för försäljning så långt möjligt avpassats så att den skapar konkurrens
              på såväl nationell och regional som lokal nivå. Bilprovningens
              stationsnät delas genom försäljningen upp i tre ungefär lika stora
              grupper. Möjligheten för en aktör att öka sin marknadsandel styrs
              bland annat av Konkurrensverkets förvärvsprövning. Staten kommer
              efter försäljningen att kvarstå som dominerande ägare i den av
              grupperingarna som har fortsatt täckning i hela landet. Staten
              kommer i denna egenskap att verka för att Bilprovningen genom
              ett ansvarsfullt agerande behåller sina kunders förtroende.
            </seg>
            <seg n="074e54e8">
              Den försäljningsmetod som kommer att tillämpas är en öppen auktion.
              Det säkerställer att de intressenter på marknaden som betalar
              bäst får köpa bolaget. Vi ska inte heller glömma att det vid sidan
              av staten finns tolv andra ägare i bolaget som har ett tydligt
              intresse av att värdet av försäljningen blir så bra som möjligt.
              Viktigt att notera är att försäljningen sköts av bolaget självt.
            </seg>
          </u>
          <note type="speaker" n="dff5ddea">
            Anf. 9 LEIF PETTERSSON (S):
          </note>
          <u who="leif_pettersson_2323d8" xml:id="i-81c8853d2321baaa-0" n="b9cf600a">
            <seg n="dc2e89ce">
              Fru talman! Jag tackar naturligtvis för svaret, även om det varken
              gör mig lugnare eller klokare.
            </seg>
            <seg n="e5f09286">
              Under den förra mandatperioden kom det helt plötsligt propåer
              från regeringen att Bilprovningen skulle avregleras, och man skulle
              släppa in privata aktörer inom denna verksamhet. Trots ett massivt
              motstånd från allmänhet och många organisationer genomfördes planerna.
              Redan då varnade vi för ökade kostnader för den enskilde som skulle
              få sitt fordon besiktigat. Exemplen från liknande experiment i
              vår närhet, nämligen Finland, förskräckte.
            </seg>
            <seg n="15ea1b1f">
              Beslutet var dock redan fattat när förslaget gick ut denna ideologiskt
              motiverade privatisering skulle genomföras. Men vad hände? Döm
              om regeringens förskräckelse när det visade sig att i stort sett
              ingen privat aktör först var intresserad av att etablera sig.
              Argumenten mot att etablera sig var egentligen att Bilprovningen
              skötte verksamheten på ett så bra sätt och till så låg kostnad
              att det inte gick att få den lönsamhet man var ute efter. Det
              var alltså ett mycket bra betyg åt den verksamhet som redan fanns
              i stort sett i varje kommun i Sverige.
            </seg>
            <seg n="bdf87e17">
              Fru talman! Vad gör regeringen då? Man kunde ju tycka att den
              borde ta det till intäkt för att det är en bra verksamhet till
              gagn för medborgarna som bedrivs av AB Svensk Bilprovning men
              icke. I stället fattar regeringen beslut om att på samma grumliga
              ideologiska grunder sälja ut två tredjedelar av stationsnätet.
              För mig är detta inget mindre än en skandal.
            </seg>
            <seg n="8923b418">
              Det man nu kommer att skapa är privata monopol på många orter
              runt om i Sverige. Det kommer inte att finnas någon annan än den
              privata bilbesiktningen att gå till. Enligt AB Svensk Bilprovnings
              egna uppgifter kan privata monopol komma att uppstå i 17 kommuner.
              Detta är inte på något sätt acceptabelt. Risken är stor att priset
              för den enskilde konsumenten rakar i höjden, särskilt på de mindre
              orterna där underlaget är mindre och kostnaderna i verksamheten
              därför kan anses högre. Det är till och med så att Expressens
              ledarsida och den brukar inte direkt protestera mot privatiseringar
              anser att detta inte bör genomföras.
            </seg>
            <seg n="df9d7ba3">
              Vi kan också se vad som har hänt i Finland efter att privatiseringen
              varit i drift några år. Priset på en vanlig besiktning utanför
              storstadsregionerna har ökat från 22 till 83 euro nästan 400 procent.
              Detta är fram till 2009, och vad som hänt under tiden därefter
              har vi inte fått fram. Det är RUT, riksdagens utredningstjänst,
              som tagit fram dessa siffror. Det är dessutom så att priset har
              ökat mer på orter utanför storstadsområdena än i Helsingfors.
            </seg>
            <seg n="b8e4ad7c">
              I Danmark hade man klokheten att införa ett pristak, så där har
              priset inte ökat lika dramatiskt som i Finland. Priset har dock
              nästan fördubblats efter privatiseringen. Något pristak planeras
              mig veterligen inte i Sverige.
            </seg>
            <seg n="0667d140">
              Det har heller inte varit så att ministerns partikamrater alltid
              har tagit ut marknadsmässiga priser vid utförsäljningar. Vi har
              många exempel bland annat i Helsingforssregionen. I detta fall
              förutsätter jag att revisorer eller andra med insikt om det verkliga
              värdet för de stationer som ska säljas får medverka vid värderingen
              av stationerna. Risken är ju uppenbar att det pris som sätts blir
              för lågt bara för att attrahera marknaden, och en auktion är knappast
              en garanti för någonting annat än att lägsta pris vinner.
            </seg>
            <seg n="a2eb4d3a">
              Jag tycker alltså inte om förslaget att sälja ut, men om man
              nu ska sälja får det inte ske till underpris. Dessutom finns det
              risk att den som köper besiktningsstationer kanske på sikt tycker
              att det är mer lönsamt att i stället bedriva bilverkstad på dessa
              stationer. Detta kan innebära att fordonsägare kan få långa avstånd
              till besiktningsstationen.
            </seg>
            <seg n="0f4488d7">
              Peter Norman, är det verkligen lämpligt att lägga över en så
              viktig funktion som kontroll av fordons trafikduglighet och avgasrening
              på privata aktörer?
            </seg>
          </u>
          <note type="speaker" n="2e1bd0fa">
            Anf. 10 JENS HOLM (V):
          </note>
          <u who="jens_holm_9bd66a" xml:id="i-9f5359136a02eaa0-3" n="3ac12cc8">
            <seg n="74eaaf6b">
              Fru talman! Jag vill tacka Leif Pettersson för en väldigt viktig
              interpellation. Jag tycker att den lyfter fram frågan varför man
              ska sälja ut statliga företag över huvud taget, och det tycker
              jag är en fråga som den här regeringen alltför sällan behöver
              svara på.
            </seg>
            <seg n="a0cad648">
              Jag kan ha viss förståelse ifall det är verksamheter som fungerar
              illa eller om man tycker att det är helt felaktigt med ett stort
              statligt monopol. I detta fall talar vi dock om Bilprovningen.
              Vi talar om en verksamhet som fungerar alldeles exemplariskt.
              Jag blir kallad en gång per år av Bilprovningen i Helsingfors.
              Det kostar mig 300 kronor att få min bil besiktigad. Det finns
              gott om tider, och det är lätt att ändra tid jag ringer eller
              ändrar på internet.
            </seg>
            <seg n="09ed3181">
              Detta är en otroligt viktig verksamhet; det tror jag att vi alla
              är överens om. Det är en säkerhetsfråga, och det är god service
              för alla bilägare i Sverige. Det är också en miljöfråga Bilprovningen
              hjälper oss så att våra bilar inte släpper ut mer än de ska göra.
              Priset, 300 kronor per test, tror jag är det lägsta priset i hela
              Europa. De aktörer som är involverade i detta säger att de också
              är väldigt nöjda.
            </seg>
            <seg n="a6321358">
              Jag vill alltså fråga Peter Norman: Varför ska ni privatisera
              Bilprovningen? Vad är mervärdet för svenska folket när ni säljer
              ut denna verksamhet? Vi ser av annan erfarenhet vi har av privatiserad
              verksamhet skolorna, sjukvården eller inte minst äldreomsorgen
              att det inte alltid blev som ni hade tänkt er. Väldigt ofta är
              det riskkapitalister som har sin bas på kanalöarna i Engelska
              kanalen som slutar som ägare. De har ett enda mål, och det är
              maximal vinst inte att leverera bästa tänkbara service.
            </seg>
            <seg n="155f6c9d">
              Också utifrån exemplet Finland, där priserna har gått upp otroligt
              mycket och på vissa ställen fyrdubblats, vill jag fråga: Vad är
              poängen med att privatisera? Vad kommer svenska folket att vinna
              på detta?
            </seg>
          </u>
          <note type="speaker" n="3f67ddbc">
            Anf. 11 Statsrådet PETER NORMAN (M):
          </note>
          <u who="unknown" xml:id="i-ccce35d3899b6b0f-5" n="0578a974">
            <seg n="518e9283">
              Fru talman! Jag vill tacka Leif Pettersson för interpellationen
              och också Jens Holm för sant engagemang i frågan. Bilprovningen
              är en institution som väldigt många svenskar har en relation till,
              och därför är frågan väldigt viktig. Därför är det också viktigt
              att den diskuteras. Jag tänkte ägna den här tiden åt att diskutera
              utförsäljningen allmänt, alltså det som både Leif Pettersson och
              Jens Holm har tagit upp.
            </seg>
            <seg n="92443476">
              Det finns ingen ideologisk överbyggnad i utförsäljningarna. Det
              finns bara det vi tycker är viktigt, nämligen att bejaka allmänintresset.
              Tittar man på statens företagsgrupp ser man att den i dag består
              av ungefär 5060 bolag. Om dessa skulle noteras skulle de ha ett
              marknadsvärde på drygt 400 miljarder kronor. Detta innebär en
              större företagsgrupp än såväl Investor som industrivärlden tillsammans.
              Det är alltså den i särklass största företagsgruppen i Sverige
              som är i statlig ägo.
            </seg>
            <seg n="c1d73895">
              Så är det nu, och så kommer det att vara under överskådlig tid
              trots att vi har haft fem år med denna regering. Det är fakta.
              Det finns alltså inte något slags ideologi som säger att vi ska
              sälja ut allting tvärtom. Jag tycker själv att till exempel LKAB
              är ett fantastiskt bolag. Jag har redan varit där ett antal gånger
              under min tid som ansvarig minister för detta bolag.
            </seg>
            <seg n="110053c6">
              Vad gäller Bilprovningen är det min bestämda uppfattning att
              Bilprovningen när vi började diskutera en privatisering av den
              för ett antal år sedan plötsligt blev mer serviceinriktad. Det
              var jättebra. Plötsligt började man acceptera drop in, och plötsligt
              började man acceptera kvällsbesiktningar och så vidare. Det behövs
              alltså ofta ett tryck på monopol, såväl privata som statliga,
              för att få dem mer serviceinriktade.
            </seg>
            <seg n="2137399d">
              Jag är rädd för att det om vi skulle ta tillbaka detta tryck
              finns en risk att Bilprovningen faller tillbaka till de gamla
              hjulspår man en gång var i. Jag håller med Leif Pettersson och
              Jens Holm om att Bilprovningen fungerar bra i dag, men jag tror
              att detta delvis beror på att det har kommit ett tryck från oss
              politiker att vi förväntar oss en privatisering av Bilprovningen.
              Det är alldeles utmärkt.
            </seg>
            <seg n="a7dd8c54">
              Jag håller också med om att exemplet Finland förskräcker. Det
              är inget bra exempel. Det man har gjort i Finland är att man krävde
              av aktörerna att de när de hade fordonsbesiktning av personbilar
              också skulle ha besiktning av tunga fordon. Detta gjorde att etableringskostnaderna
              ökade dramatiskt och ledde till högre kostnader för aktörerna
              i Finland. Vi har inget sådant krav i Sverige, utan vi ska ha
              en mer rimlig ordning som inte kräver dramatiskt ökade investeringskostnader.
            </seg>
            <seg n="6b763546">
              Om jag uppfattade Leif Pettersson rätt jag hoppas att jag hörde
              fel sade han att en auktion innebär att lägsta pris vinner. Så
              är det inte. Bara så att vi är överens; det är högsta pris som
              vinner.
            </seg>
            <seg n="024867d3">
              Förhoppningsvis kan vi i alla fall i den delen försäkra oss om
              att det pris vi får ska bli så högt som möjligt.
            </seg>
          </u>
          <note type="speaker" n="d36a7814">
            Anf. 12 LEIF PETTERSSON (S):
          </note>
          <u who="leif_pettersson_2323d8" xml:id="i-81c8853d2321baaa-1" n="b9cf600a">
            <seg n="3d99de9a">
              Fru talman! Jag beklagar felsägningen. Naturligtvis vinner inte
              lägsta pris på en auktion det vore konstigt i så fall.
            </seg>
            <seg n="4a5ed47f">
              Man kan fråga sig, Peter Norman, vem som egentligen ska sköta
              besiktningen av de tunga fordonen. Är det AB Svensk Bilprovning
              som ska ta alla dessa kostnader? Varför ska inte privata aktörer
              tvingas ha hela marknaden?
            </seg>
            <seg n="bac52cf2">
              Jag ser en rad problem som en utförsäljning är förknippad med.
              Ett är de riskkapitalbolag som i dag finns etablerade på marknaden.
              Vi ser vad som händer inom sjukvård och äldreomsorg, vilket också
              Jens Holm var inne på. Det är inget att vara stolt över; det kan
              inte ens Peter Norman tycka. Stora vinster förs ut ur landet till
              skatteparadis. Vi känner till metoden. Man lånar pengar till verksamheten
              i Sverige till överränta, och sedan plockar man ut pengarna den
              vägen. Ska Svensk Bilprovning gå samma väg?
            </seg>
            <seg n="1c292c93">
              I Finland i dag är 80 procent av marknaden kontrollerad av riskkapitalbolag
              som kan marknaden och som säkerligen kommer att vilja vara med
              också i Sverige. Ett exempel på vad som har skett är att ett bolag
              köpte upp en del av den finska bilprovningen och efter två år
              sålde verksamheten med 3 miljarder i vinst. Är det detta som väntar
              oss, Peter Norman?
            </seg>
            <seg n="ffae1401">
              Man kan säga att detta är ett dåligt beslut. Det är inte till
              gagn för medborgarna, det är inte till gagn för fordonsägarna
              och det är inte till gagn för några andra än de riskkapitalister
              som ser möjligheten att tjäna pengar. Detta är därför ett dåligt
              underbyggt beslut.
            </seg>
            <seg n="4ff29280">
              Vilka garantier finns för att kostnaderna för den enskilde inte
              drar i väg? Det finns inga. Vilka garantier finns för att inte
              Carema eller något annat riskkapitalbolag köper in sig i branschen
              och för ut vinster ut landet? Det finns inga. Vilka garantier
              finns för att det inte uppstår privata monopol? Det finns inga.
              Detta är som sagt ett dåligt underbyggt beslut som enligt min
              uppfattning inte bygger på annat än ideologisk övertygelse att
              privat är bättre än statligt.
            </seg>
            <seg n="09cef08e">
              Man kan fråga sig hur länge en köpare som har köpt en station
              måste behålla den. Det är ett annat problem i sammanhanget. Kan
              en eventuell köpare som upptäcker att den station han har köpt
              inte går med vinst lägga ned stationen eller omvandla den till
              annan verksamhet? Risken att detta sker är stor, kanske speciellt
              i landsbygds- och glesbygdsperspektiv.
            </seg>
            <seg n="88376a6f">
              Vi vet att priserna kommer att öka mer utanför storstadsområdena.
              Risken är dessutom stor att dessa platser blir helt utan besiktning
              på grund av att det inte är lönsamt, helt enkelt. Följden blir
              att bilägaren får åka långa sträckor för att få till stånd den
              tvingande myndighetsåtgärd som en bilbesiktning är.
            </seg>
            <seg n="97fbb83f">
              Man kan dessutom fråga sig hur det kan bli dyrare när konkurrensen
              ökar. Det borde egentligen vara tvärtom. Men det är ett fenomen
              som vi har sett vid utförsäljningen av apoteken, bland annat:
              Priset på enskilda produkter som tillhandahålls blir högre. Själva
              vitsen med ökad konkurrens är, åtminstone enligt skolboken, att
              priserna ska pressas. Men det är uppenbart att AB Svensk Bilprovning
              har gjort ett så bra jobb att det egentligen inte går att konkurrera
              med den bilprovning vi har i dag.
            </seg>
            <seg n="8c6f795a">
              Därmed anser jag att utförsäljningen är ideologisk motiverad.
              Allt detta andra som man har åstadkommit och som Peter Norman
              tog upp hade man kunnat åstadkomma genom att vara en mer aktiv
              ägare från statens sida genom att ställa ökade krav på Bilprovningen.
              Det hade vi kunnat göra på vår tid också; det är inte fråga om
              annat. Men man hade alltså kunnat åstadkomma detta på annat sätt.
            </seg>
          </u>
          <note type="speaker" n="44219348">
            Anf. 13 JENS HOLM (V):
          </note>
          <u who="jens_holm_9bd66a" xml:id="i-9f5359136a02eaa0-4" n="3ac12cc8">
            <seg n="0cdd095d">
              Fru talman! Peter Norman tillstår att Bilprovningen fungerar
              bra i Sverige och att det finska privatiseringsexemplet, det närmaste
              exempel vi har, avskräcker. Man skulle önska att regeringen då
              tänkte till en extra gång.
            </seg>
            <seg n="123ac18d">
              Peter Norman säger också att det behövs ett tryck för att statlig
              verksamhet ska fungera bra. Jag kan hålla med om det. Men precis
              som Leif Pettersson tog upp finns det former för staten att utöva
              ett aktivt ägande. Man ger ägardirektiv till det statliga bolaget.
              Man är aktiv i styrelsen. Man ger konkreta uppdrag. Det finns
              mängder av exempel på hur ett bra aktivt ägande ska fungera.
            </seg>
            <seg n="e704a649">
              Jag vill fråga Peter Norman om några konkreta saker som jag inte
              riktigt tycker att vi har fått svar på. Om du säger att detta
              inte är en ideologiskt motiverad utförsäljning undrar jag vad
              det finns för konkret missnöje med AB Svensk Bilprovning i dag.
              Vad kan du konkret visa upp som svenska folket är så missnöjt
              med att vi nu privatiserar det och låter privata aktörer ta över
              så att det blir bättre? Berätta det för oss! Kan du också garantera
              att priset inte höjs? Jag tror att svenska folket tycker att det
              är jättebra att priset fortfarande är 300 kronor som jag tror
              att det kostar. Kan ni garantera detta?
            </seg>
            <seg n="80962a0d">
              Sist men inte minst handlar det om det som Leif Pettersson tar
              upp att verksamheten inte ska sluta i händerna på riskkapitalister
              som i exemplen på nästan all annan privatisering som ni har sysslat
              med. Vad har vi för garantier, Peter Norman, för att inte också
              denna verksamhet hamnar på öarna i Engelska kanalen?
            </seg>
          </u>
          <note type="speaker" n="c5643845">
            Anf. 14 Statsrådet PETER NORMAN (M):
          </note>
          <u who="unknown" xml:id="i-ccce35d3899b6b0f-6" n="0578a974">
            <seg n="ebe6b0e1">
              Fru talman! Det var några blandade saker. Jag ska försöka svara
              på frågorna så gott jag kan.
            </seg>
            <seg n="2e29646f">
              Låt oss börja med myndighetsutövningen. 1995 avskaffades besiktningsmonopolet
              i Sverige, och Statens Anläggningsprovning ändrade namn till SAQ
              Kontroll AB. Detta bolag avyttrades av staten 1999 till Det Norske
              Veritas. Det handlade om obligatoriska besiktningar av bland annat
              ventilationskontroll, hissar, elektroniska portar och rulltrappor.
              Detta skedde alltså under den socialdemokratiska regeringens tid.
            </seg>
            <seg n="19ad3714">
              Dessutom finns det andra exempel på framgångsrikt överförande
              av myndighetsuppgifter till privata aktörer: telefoni, sedeltryckning,
              handtryck av värdepapper och så vidare. Detta är alltså ingen
              främmande fågel i den meningen.
            </seg>
            <seg n="28a202ec">
              Vi återkommer till Finland. Finland är ett avskräckande exempel.
              Därför gör vi inte som man gör i Finland. Man ska inte kräva att
              det även ska ske besiktning för tunga fordon. Då kommer kostnaderna
              att öka, och då kommer också investeringsviljan att minska.
            </seg>
            <seg n="a04826aa">
              När det gäller riskkapitalisterna håller jag förstås med om den
              verklighetsbeskrivning som både Jens Holm och Leif Pettersson
              gör. Detta åtgärdar vi dels genom arbetet i den företagsbeskattningsutredning
              som är tillsatt, dels genom att Skatteverket har fått ett enskilt
              uppdrag att titta på hur riskkapitalet kan regleras på ett bättre
              sätt. Det är naturligtvis stötande att vinster som är upparbetade
              i Sverige inte beskattas här utan hamnar på kanalöarna. Här är
              vi säkert helt överens.
            </seg>
            <seg n="2db49330">
              Jens Holm frågar mig hur missnöjet ser ut. Det är en mycket berättigad
              fråga. Här är det möjligt att vi har olika uppfattningar. Jag
              tror att det är svårt för ett monopol, oavsett om det är statligt
              eller privat, att få en sådan kultur i bolaget att man blir extremt
              serviceinriktad och framåtblickande, att man försöker tänka nytt
              och så vidare. Jag skulle hoppas att det skulle kunna gå så som
              Jens Holm säger att man genom ägardirektiv, plats i styrelser
              och så vidare kan få en sådan kultur i ett bolag. Men jag tycker
              att historien förskräcker. Om vi har monopol tenderar de att fastna
              i strukturer. Jag kan inte direkt säga att jag har något missnöje
              att ta fasta på. Men min poäng är att när man började diskutera
              en utförsäljning av Bilprovningen ändrade den våldsamt karaktär
              och blev mer serviceinriktad med kvällsöppet, drop in och så vidare.
              Jag är rädd för att om detta hot inte finns om man ska kalla det
              så och om vi inte genomför en privatisering kommer Bilprovningen
              att glida tillbaka i gamla hjulspår. Det är där jag tycker att
              man kan kanalisera det som man skulle kunna kalla för missnöje.
            </seg>
            <seg n="aee7953e">
              Jens Holm talar om 300 kronor. Han vet lika väl som jag att vi
              aldrig kan garantera sådana saker. Det kan bli inflation och vad
              som helst, och saker kan hända. Man kan inte garantera detta.
            </seg>
            <seg n="c266f855">
              Jag tycker att konkurrens är ett vidare begrepp än vad Leif Pettersson
              säger, det vill säga att konkurrens ska leda till lägre priser.
              Det leder ibland till lägre priser, men ibland leder det också
              till mångfald, ökad servicegrad, nya produkter och kanske nya
              stationer på ställen där det i dag inte finns några. Det är en
              fråga som är mer komplex och som handlar om mer än enbart konkurrens.
            </seg>
          </u>
          <note type="speaker" n="79f628ea">
            Anf. 15 LEIF PETTERSSON (S):
          </note>
          <u who="leif_pettersson_2323d8" xml:id="i-81c8853d2321baaa-2" n="b9cf600a">
            <seg n="8c3540b9">
              Fru talman! Återigen: Vem ska då besiktiga de tunga fordonen?
              Ska Svensk Bilprovning tvingas göra det? Ska inte marknaden kunna
              besiktiga allt? Man undantar en ur trafiksäkerhetssynpunkt mycket
              viktig grupp. Det finns också andra aspekter på detta med trafiksäkerhet.
              Vi i Sverige är väldigt stolta över nollvisionen. Bilprovningen
              kontrollerar i dag livsviktiga funktioner på fordon som däck,
              bromsar, hjulupphängning och så vidare. Hur har man tänkt sig
              att det ska kunna fungera? Hur ska man kunna garantera någonting
              sådant, speciellt när det gäller tunga fordon, om bilprovningen
              privatiseras? Jag förstår inte riktigt logiken här.
            </seg>
            <seg n="90182a3a">
              Peter Norman säger att monopolet inte är tillräckligt flexibelt.
              Jag vill använda ett exempel som Peter Norman själv tog upp i
              sitt anförande, nämligen LKAB. De har till och med nästan monopol
              i Europa. 90 procent av den järnmalm som bryts i Europa bryts
              av LKAB. Det är ett mycket bra fungerande företag, som Peter Norman
              själv sade. Det är i princip det enda bolag som i dag bedriver
              järnmalmsverksamhet i Sverige. Sedan kan det ju komma ytterligare
              bolag på det området också.
            </seg>
            <seg n="7f6da0c7">
              Jag undrar också hur man ska kunna få fram en vettig besiktningsstatistik
              i fortsättningen. Ska de privata aktörerna tvingas in i något
              system eller kommer man att släppa det fritt? Det är viktigt,
              inte minst ur konsumentsynpunkt, att man får en statistik som
              visar vilka bilar som är säkra och vilka som inte är det. Hur
              ska det gå till i fortsättningen, Peter Norman?
            </seg>
          </u>
          <note type="speaker" n="541b9a1f">
            Anf. 16 Statsrådet PETER NORMAN (M):
          </note>
          <u who="unknown" xml:id="i-ccce35d3899b6b0f-7" n="0578a974">
            <seg n="b6c829dd">
              Fru talman! Staten kommer att fortsätta att vara en dominerande
              ägare i den gruppering av stationer som kommer att ha täckning
              i hela landet. Därmed säkerställer staten att det finns en aktör
              på marknaden som agerar långsiktigt och ansvarstagande. I upptagningsområden
              med färre än 10 000 personbilar bedömer jag att det inte finns
              utrymme för fler än en besiktningsstation. Det finns i dagsläget
              17 sådana stationer bland dem som Bilprovningen planerar att sälja.
            </seg>
            <seg n="2dd228a1">
              Om det visar sig att en aktör försöker utnyttja en sådan situation
              genom att kraftigt höja priset kan kunderna välja att i samband
              med arbete eller andra privata ärenden åka till en annan besiktningsstation
              i regionen, till exempel Svensk Bilprovning. Förutom att en sådan
              prishöjning riskerar att minska antalet kunder på kort sikt innebär
              det också en långsiktig risk för varumärke och renommé för den
              som söker utnyttja en sådan situation. Staten kommer att ha ett
              övergripande ansvar för kontrollbesiktningen av de tunga fordonen
              i hela Sverige i alla fall, vilket jag hoppas är ett svar på Leif
              Petterssons fråga.
            </seg>
            <seg n="46c21523">
              Precis som när den socialdemokratiska regeringen sålde ut SAQ
              till Veritas kommer man att ställa krav på de här privata bolagen
              att förse Svensk Bilprovning med statistik så den kommer att vara
              i orubbat bo.
            </seg>
            <seg n="934fa418">
              Till sist vill jag säga någonting om konkurrensen i allmänhet.
              Här är det möjligt att vi skiljer oss åt. Jag tror att konkurrens
              är bra inte bara för kunderna som i bästa fall kan åtnjuta ett
              lite lägre pris och/eller bättre service, bättre tillgänglighet
              och kanske till och med nya produkter. Jag tror också att det
              är bra för dem som arbetar i de bolagen. När de går till sitt
              arbete kan de känna att de är på en livskraftig arbetsplats som
              gör en liten vinst. Det betyder att man levererar en vara som
              folk vill ha. Jag tror att detta ger en tillfredsställelse på
              arbetsplatsen utöver de fördelar som konkurrensen ger i allmänhet.
            </seg>
          </u>
          <note n="c62af309">
            Överläggningen var härmed avslutad.
          </note>
          <note n="21503a81">
            6 § Bordläggning
          </note>
          <note n="c582785c">
            Anmäldes och bordlades
          </note>
          <note n="e0d56ee8">
            7 § Anmälan om interpellation
          </note>
          <note n="f90abd31">
            Anmäldes att följande interpellation framställts
          </note>
          <note n="d94a2fec">
            den 20 januari
          </note>
          <note n="04273e97">
            Katarina Köhler
          </note>
          <note n="99217905">
            Interpellationen redovisas i bilaga som fogats till riksdagens
            snabbprotokoll tisdagen den 24 januari.
          </note>
          <note n="ac48b36d">
            8 § Kammaren åtskildes kl. 9.44.
          </note>
          <note n="0c02d7e7">
            Förhandlingarna leddes av förste vice talmannen.
          </note>
          <note n="068ef757">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
