<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--82</head>
          <docDate when="2011-03-14">2011-03-14</docDate>
        </div>
      </front>
      <body>
        <div>
          <note n="13f41cd2">
            ﻿
          </note>
          <note n="dcd6da84">
            Riksdagens protokoll
          </note>
          <note n="747320a4">
            2011/12:82
          </note>
          <note type="date" n="ca43b197">
            Onsdagen den 14 mars
          </note>
          <note n="661e8d0f">
            Kl. 09:00 - 19:11
          </note>
          <note n="fd8e0023">
            1 § Anmälan om fördröjt svar på interpellation
          </note>
          <note n="0c2ab1d2">
            Till riksdagen hade inkommit följande skrivelse:
          </note>
          <note n="10586105">
            Interpellation 2011/12:272
          </note>
          <note n="0112098a">
            Interpellation 2011/12:272 Renovering av dricksvattenledningar
          </note>
          <note n="dd1539c4">
            Interpellationen kommer att besvaras fredagen den 23 mars 2012.
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="436496c7">
            Lena Ingvarsson
          </note>
          <note n="dabc49ae">
            2 § Anmälan om inkommen granskningsrapport från Riksrevisionen
          </note>
          <note n="61c5959a">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note n="f2fb637a">
            3 § Hänvisning av ärenden till utskott
          </note>
          <note n="9a661fe0">
            Föredrogs och hänvisades
          </note>
          <note n="37e3335c">
            4 § Förnyad bordläggning
          </note>
          <note n="447b94ef">
            Föredrogs och bordlades åter
          </note>
          <note n="ec5b2bf8">
            5 § Bemyndigande om krav på och kontroll av vissa elmätare
          </note>
          <note n="53ec93f1">
            Föredrogs
          </note>
          <note n="f525d154">
            Förste vice talmannen konstaterade att ingen talare var anmäld.
          </note>
          <note n="1bdf150e">
            6 § Jämställdhetspolitikens inriktning 20112014
          </note>
          <note n="53ec93f1">
            Föredrogs
          </note>
          <note type="speaker" n="89203a81">
            Anf. 1 ANN-CHRISTIN AHLBERG (S):
          </note>
          <u who="ann-christin_ahlberg_a0cd71" xml:id="i-f22105a6a816bb50-0" n="f3314264">
            <seg n="2dda74e5">
              Fru talman! I dag ska vi debattera den absolut viktigaste politiska
              frågan. Det handlar om rättvisa och om mänskliga rättigheter.
              Det är inte en kvinnofråga, utan det handlar om jämställdhet.
            </seg>
            <seg n="81414445">
              Vi i Sverige är inte längre i topp på jämställdhetsmätningar.
              Nu ligger vi fyra, för våra grannländer har gått förbi oss. Regeringen
              är nöjd och säger sig satsa pengar på jämställdhet. I den ena
              budgetkolumnen ser det ut som att man satsar pengar på jämställdhet.
              Men i den andra kolumnen minskar man anslag så att det slår hårdare
              mot kvinnor än män. Det är som i sagan om kejsarens nya kläder:
              Det kostar pengar, men man ser inget resultat.
            </seg>
            <seg n="05a430ee">
              I dag jobbar kvinnor gratis från kl. 15.51 till kl. 17.00, men
              männen har betalt ända fram till kl. 17.00. I pengar blir det
              mycket; det motsvarar 4 400 kronor mindre i månaden. Det blir
              52 800 per år om man räknar upp kvinnors faktiska sysselsättningsgrad
              till heltid. Inkomstskillnaden blir 7 600 kronor per månad vilket
              ger 91 200 kronor per år. På tio år blir det väldigt mycket pengar.
              I mitt område, där jag bor, kan man till och med köpa ett hus
              för dessa pengar kontant.
            </seg>
            <seg n="552fc8f6">
              34 procent av kvinnorna jobbar deltid, vilket ger sämre lön och
              löneutveckling, men också en sämre hälsa. 100 000 kvinnor vill
              jobba mer; det vet vi i dag. I dag tar 22 procent av männen ut
              föräldrapenning. År 2011 anmäldes 27 800 fall av kvinnor som misshandlades.
              Om man är börs-vd är det mycket vanligare att heta Johan, Per
              eller Anders än att vara kvinna.
            </seg>
            <seg n="14a64c74">
              Redan 2006, när vi såg att det var alltför stor skillnad som
              man inte kunde förklara, fattade vi här i riksdagens kammare ett
              beslut som vi alla röstade om och fick majoritet för. Det gällde
              nya mål för jämställdhetspolitiken. Det handlade om jämn fördelning
              av makt och inflytande och ekonomisk jämställdhet. Det handlade
              om en jämn fördelning av det obetalda hem- och omsorgsarbetet
              och att mäns våld mot kvinnor ska upphöra. Sedan dess har vi fått
              en annan regering som driver jämställdheten och arbetet med den
              i en helt annan riktning. Arbetet var ändå lite på gång, och vid
              den tiden ansågs Sverige vara i topp.
            </seg>
            <seg n="ffe07b0d">
              Det är inte bara lönen som diskriminerar kvinnor i arbetslivet,
              utan nu larmar forskarna om att man tror att kvinnor dör tidigare
              på grund av stressen och dubbelarbetet. Vi vet att kvinnor sällan
              får sina arbetsskador godkända. Det finns alldeles för lite forskning
              om kvinnors hälsa och arbetsmiljö.
            </seg>
            <seg n="f329dc13">
              Låt mig bara ta ett exempel. I dag ska vi arbeta tills vi blir
              lite äldre, är det många som förutspår. Vi har en statsminister
              som säger att vi ska jobba fram till 75 år. Då ska man ta i beaktande
              att forskarna säger att äldre kvinnor inte har möjlighet att sitta
              ned en tiondel av sin arbetade tid.
            </seg>
            <seg n="4716e47a">
              Fru talman! Vem minns inte Försäkringskassans reklam där Lennart
              Hoa-Hoa Dahlgren på 70-talet uppmanade fler pappor att ta ut föräldraförsäkring
              och vara en barnledig pappa? Det har hänt lite sedan vi såg den
              reklamen, men det går alldeles för sakta.
            </seg>
            <seg n="60efcae1">
              Om vi inte gör något åt detta kommer det att ta flera generationer
              innan mammor och pappor gör ett jämnt uttag av föräldraledigheten.
              Det innebär att barn som föds just i dag inte kommer att dela
              lika när de blir föräldrar. Kanske gör deras barn i sin tur det,
              men det är inte att lita på.
            </seg>
            <seg n="cfce413b">
              Enligt ISF har inte jämställdhetsbonusen hjälpt till. De hävdar
              att det är fler pappamånader som ger resultat. Det är viktigt
              att föräldrar delar på ansvaret för barnens skull, men också för
              att kvinnor och män ska kunna konkurrera på lika villkor på arbetsmarknaden.
              Vi vet att kvinnor och män har ungefär samma lön fram till dess
              att de blir föräldrar, men sedan händer något. Då ser man att
              män premieras med högre lön och bättre löneutveckling, men kvinnor
              stannar upp i löneutvecklingen.
            </seg>
            <seg n="17b54cc5">
              Vi fortsätter att bygga in regler som cementerar att kvinnor
              behandlas som en andrahands arbetare som värderas mycket sämre
              på arbetsmarknaden. Detta beror bland annat på att vi har en borgerlig
              regering som inte vågar tala om att kvinnor och män måste dela
              lite mer lika. Regeringen vågar inte fatta politiska beslut som
              ger resultat om man nu alls vill ha ett jämställt samhälle.
            </seg>
            <seg n="58925ab6">
              Direkt efter det att den nya regeringen vann valet 2006 gjorde
              man stora förändringar som fick påverkan på jämställdheten. Man
              lade ned ALI, som hade börjat forska om kvinnors hälsa och arbetsmiljö.
              Man tog bort den reglering som skulle leda till färre visstidsanställningar.
              Man tog bort systemet med lönekartläggning varje år för företag
              som hade anställt tio personer. Regeringen för en ekonomisk politik
              som ger mer till redan rika män, och den har sett till att vi
              har sämre trygghetssystem och välfärd, vilket drabbar kvinnor
              mer än män.
            </seg>
            <seg n="fa55b1b6">
              Trots att kvinnor utbildar sig mer än män får de inte möjlighet
              att komma in i maktens korridorer. I börsnoterade bolags styrelser
              är bara 11 av de 255 som finns där kvinnor. Men det finns 15 stycken
              som heter Johan, det finns 14 som heter Per och det finns 13 som
              heter Anders enligt Veckans Affärers Andersindex.
            </seg>
            <seg n="23e309a7">
              I dag kvoteras män in i bolagsstyrelser för att de är män. Jag
              kan ibland fundera på hur det känns att inte få komma in på egna
              meriter utan bara för att man har ett visst pojknamn eller kön.
              Jag undrar hur det känns för männen.
            </seg>
            <seg n="e95b451b">
              Självklart är det inte bara politiska beslut som påverkar om
              vi kommer att få ett jämställt samhälle, men de är mycket viktiga
              förutsättningar för att nå jämställdhet. Det handlar också om
              attityder och om hur vi fostrar våra barn. Låt mig ta några exempel.
            </seg>
            <seg n="06a56f56">
              Pojken som syr shorts och bakar muffins blir uppskattad och uppmuntrad.
              Man säger till honom: Åh, vad duktig du är. Kan du detta? Han
              får en enorm uppmärksamhet och påminns om detta i stort sett hela
              livet. Men när en flicka kan byta däck och vet hur man fyller
              på spolarvätska i bilen tittar grannar och föräldrar på henne,
              rynkar på näsan och blir lite oroliga i stället för att uppmuntra
              henne. Det är ju bra att även flickor kan byta däck, precis som
              det är bra att killar kan baka och sy, men vi uppmuntrar dem att
              fastna i gamla, traditionella könsuppgifter.
            </seg>
            <seg n="300b09bb">
              Jag kan ta några andra exempel. Jag som har jobbat i barnomsorgen
              ser det väldigt ofta. Både föräldrar och vi personal säger många
              gånger till tjejer när de springer och klättrar: Akta dig! Ta
              det försiktigt! Vi springer nästan fram och bromsar dem. Men när
              killarna kommer i ilfart och ska klättra ropar många: Heja på!
              Vad snabb du är! På det viset får de uppmärksamhet och utvecklas
              åt helt olika håll.
            </seg>
            <seg n="0bb84d2e">
              Som föräldrar och mor- och farföräldrar ställs man ofta inför
              konstiga situationer. Hur reagerar man på sådana enkla saker som
              att barnbarnet eller sonen önskar sig ett par rosa tennisskor?
              Vågar man ge honom det? Eller vågar man ge tjejerna tröjor med
              monster på när de vill ha det? Vad ska alla andra tycka och tänka?
            </seg>
            <seg n="e47316b1">
              Fru talman! Vi socialdemokrater har en politik för ett jämställt
              samhälle som är bra för alla. Det handlar om en god arbetsmiljö
              och arbetstider som går att förena med ett bra familjeliv och
              ett socialt liv. Vi vill ha en bra fungerande barnomsorg som även
              finns för de föräldrar som jobbar kvällar, nätter och helger.
              Vi vill ha en bra äldreomsorg eftersom vi vet att kvinnor tar
              ett större ansvar för de äldres omvårdnad. Vi vill ha en tredelad
              föräldraledighet, en del till mamman, en del till pappan och en
              del där man fritt kan välja det som passar familjen bäst. Vi vill
              ha heltid för den som önskar det och minska antalet visstidsanställningar.
              Vi tycker också att det är jätteviktigt att vi beaktar att många
              som jobbar mycket mer än heltid önskar heltid. Det ska också vara
              en rätt att ha heltid och inte behöva jobba mer än heltid. Vi
              vill ha tillbaka en arbetsmiljöforskning av hög kvalitet om kvinnors
              arbetsmiljö och hälsa. Vi vill ha kvotering till bolagsstyrelser.
              Vi vill gå ytterligare steg för att förhindra våld och hot mot
              kvinnor.
            </seg>
            <seg n="29b68c5a">
              Detta kräver utbildning, nytänkande och möjligheter. Då kommer
              det också att ge resultat. Men det handlar också om politiska
              viljor och politiska beslut som måste fattas. Resultaten av detta
              kommer att vara bra för både kvinnor och män, och det tjänar vi
              alla på. Det handlar om rättvisa och mänskliga rättigheter.
            </seg>
            <seg n="afac5200">
              Fru talman! Vi står självfallet bakom alla våra reservationer
              men för att vinna tid yrkar vi bifall till reservationerna 2 och
              5.
            </seg>
          </u>
          <note type="speaker" n="5a9f5cbd">
            Anf. 2 GUNVOR G ERICSON (MP):
          </note>
          <u who="unknown" xml:id="i-c75b7c61e8208688-0" n="7195dda1">
            <seg n="2f75f34a">
              Fru talman! I dag debatterar vi jämställdhet och den jämställdhetspolitiska
              inriktningen. Det finns en omfattande beskrivning av områden i
              det svenska samhället där vi ser bristande jämställdhet. De konkreta
              insatserna och åtgärderna för att på allvar uppnå ökad jämställdhet
              saknas dock i den redogörelse som vi har att debattera i dag.
            </seg>
            <seg n="b8e53c79">
              En tydlig punkt där vi i Miljöpartiet skiljer oss från regeringen
              är kvotering till bolagsstyrelser. Vi ser helt olika lösningar
              på problemet. Miljöpartiet vill uppnå ett jämställt samhälle och
              föreslår därför konkreta politiska åtgärder för att komma till
              rätta med ojämställdheten, bland annat rent representationsmässigt,
              men det har regeringen, tillsammans med Sverigedemokraterna, satt
              stopp för.
            </seg>
            <seg n="614df777">
              Vi väntar också fortfarande på att regeringen ska komma med en
              utredning om män och jämställdhet. Ni skrev faktiskt om en sådan
              i budgeten, men jag har inte sett till den ännu. Det skulle glädja
              mig mycket om ni kunde ta fram det arbetet eftersom Miljöpartiet
              har drivit på att det behövs en utredning om män och olika maskuliniteter.
            </seg>
            <seg n="98f422b7">
              Regeringens skrivelse innehåller bland annat ett uppdrag till
              Arbetsmiljöverket att under mandatperioden utveckla och genomföra
              särskilda insatser för att förhindra att kvinnor slås ut från
              arbetslivet på grund av arbetsmiljörelaterade problem. Det är
              bra och oerhört viktigt, men just nu behövs inte fler studier.
              Vi vet redan att det är problematiskt. Det som behövs är handling
              från Arbetsmiljöverkets sida. De måste visa hur de ska utveckla
              sitt tillsynsarbete. Det finns många utredningar som påvisar problem
              men väldigt få föreskrifter. Regeringen behöver vara tydlig med
              uppdraget så att det faktiskt händer någonting. Problemen är välkända,
              och det är det jag vill fokusera på i den här debatten.
            </seg>
            <seg n="24672951">
              Från forskning, myndigheter och medier får vi ständiga rapporter
              om ojämställdhet i arbetslivet. Kvinnor arbetar till exempel deltid
              i betydligt större omfattning än män både frivilligt och ofrivilligt,
              framför allt inom vård och omsorg. Av de sysselsatta arbetar en
              tredjedel av kvinnorna deltid även om andelen heltidsarbetande
              har ökat de senaste tio åren. Bland männen arbetar nästan 90 procent
              heltid, och allra mest arbetar män med små barn.
            </seg>
            <seg n="2a565fd9">
              Arbetsmiljölagen är ojämställd och utformad efter män som norm
              och efter mäns arbete. I antologin Perspektiv på kvinnors hälsa
              i arbetslivet , en bok som jag verkligen rekommenderar till läsning,
              skriver forskaren Maria Steinberg vid Örebro universitet: Arbetsmiljölagen
              skrevs ursprungligen 1889, i första hand för att skydda industri-
              och verkstadsarbetare. Den har inte omarbetats tillräckligt sedan
              dess. Dagens arbetsmiljölag bygger på tankar från 1970-talet,
              men samhället har förändrats mycket på 40 år. I dag är bara 1520
              procent av arbetskraften inom tillverkningsindustrin. Lagen är
              också utformad så att det blir lättare att ställa krav inom mansdominerade
              yrken. Arbetsmiljöverket, som tillämpar lagen, gör det därför
              oftare på traditionellt manliga arbetsplatser. Till exempel finns
              det speciallagar som rör byggnadsverksamhet. I vård, skola och
              omsorg, som är mer kvinnodominerade, finns det väldigt få regler.
            </seg>
            <seg n="0bb688c7">
              Samtidigt ser vi att allt fler kvinnor mår dåligt på grund av
              stress på jobbet. TCO presenterade häromveckan sin stora stressbarometer.
              Den är ett mått på utvecklingen i arbetslivet för tjänstemän inom
              TCO och Saco. Resultatet visar ett arbetsliv där flera yrkesgruppers
              arbete präglas av stark stress och höga krav men alltför sällan
              balanserat av inflytande och stöd.
            </seg>
            <seg n="32da1a33">
              Stressbarometern visar att utbildning och vårdsektorn är värst
              drabbade. Jobbet fortsätter för många tjänstemän även efter arbetstid,
              och kraven ökar hela tiden i arbetslivet. Men människor kan inte
              vara utsatta för hård press år efter år och samtidigt klara att
              vara högpresterande ett helt arbetsliv.
            </seg>
            <seg n="f6c5c7b9">
              Samtidigt som de flesta trivs med sitt jobb signalerar rapporten
              om en tickande ohälsobomb som behöver åtgärdas. Jag som också
              sitter i socialförsäkringsutskottet kan tycka att det är konstigt
              att en sådan massiv majoritet av sjukpenningdagarna fortfarande
              utbetalas till kvinnor. Nästan 90 000 kvinnor var i januari 2012
              sjukskrivna jämfört med lite drygt 46 000 män.
            </seg>
            <seg n="0117f654">
              Nedläggningen av Arbetslivsinstitutet var ett stort misstag,
              säger TCO. I dag saknas till och med något så självklart som enkla
              metoder att på ett mätbart sätt utvärdera den psykosociala arbetsmiljön
              som exempelvis Arbetsmiljöverket kan använda på sina inspektioner.
            </seg>
            <seg n="6d8a551b">
              Stressbarometern visar på ett antal obalanser i tjänstemännens
              arbetsliv. Det råder obalans mellan förväntningar och de resurser
              som ställs till förfogande, mellan kraven som ställs och kontrollen
              över den egna arbetssituationen och mellan arbetsinsats och belöning.
              Kvinnliga tjänstemän upplever en betydligt högre arbetsrelaterad
              psykisk stress än sina manliga kolleger, vilket bland annat visar
              sig i att det är en högre andel kvinnor med sömnsvårigheter och
              sämre möjligheter att lämna över arbetsuppgifter till kolleger.
            </seg>
            <seg n="a5655eb6">
              57 procent av tjänstemännen är vid arbetsdagens slut för trötta
              eller saknar tid för vänner och familj. 56 procent har svårt att
              koppla bort tankarna från jobbet när de är lediga. Över hälften
              tycker att det är en obalans mellan arbetsinsats och belöning
              och har så hög arbetsbelastning att de måste dra in lunchen eller
              arbeta över. Inom vården är det dessutom vanligt att man inte
              har någon lunch, utan man har måltidsuppehåll. På allt fler ställen
              runt om i landet ser vi kommuner som lägger in delade turer för
              att få schemat att stämma och minska kostnaderna inom vården och
              omsorgen.
            </seg>
            <seg n="a74bb087">
              När tiderna var något bättre var det också bättre arbetstider,
              och tjejer och killar inom vård- och omsorgsverksamhet kunde jobba
              två helger av fem. I dag jobbar de allra flesta varannan helg
              och många med delade turer, vilket innebär en klart försämrad
              arbetsmiljö.
            </seg>
            <seg n="3c0b6c57">
              Jag vill också särskilt lyfta fram invandrade kvinnors hälsa
              och arbetsvillkor i Sverige. Allra svårast på arbetsmarknaden
              har kvinnor med utomeuropeisk bakgrund det. Det är framför allt
              kvinnor som arbetar deltid, både frivilligt och ofrivilligt. Deltid
              förekommer främst inom kommun- och landstingssektorn. Där är 85
              procent av de anställda kvinnor. Andelen personer med utomeuropeisk
              bakgrund är hög. I åldersgruppen 2554 år är det dubbelt så många
              med utomeuropeisk bakgrund som med svensk bakgrund bland de visstidsanställda,
              alltså anställda som inte vet hur länge de har ett jobb.
            </seg>
            <seg n="07ec89b4">
              I tidigare nämnda bok i kapitlet om invandrades hälsa och arbetsvillkor
              i Sverige skriver man: Utrikes födda kvinnors hälsa är sämre jämfört
              med befolkningen i genomsnitt, och långtidssjukskrivning och förtidspensionering
              är högre i denna grupp. Andelen sysselsatta bland utrikes födda
              kvinnor är också lägre jämfört med genomsnittet. Könsbunden rasism
              är uppenbar på den svenska arbetsmarknaden, och etnisk diskriminering
              är ett stort problem. Utrikes födda kvinnor drabbas av arbetslöshet
              eller tillfälliga anställningar i högre utsträckning än inrikes
              födda. Trots jämförbar utbildning och erfarenhet behandlas invandrare
              sämre i arbetslivet i form av att de får lägre löner eller utestängs
              från kompetensutvecklingsmöjligheter.
            </seg>
            <seg n="97c1eb89">
              Utrikes födda kvinnors arbetsrelaterade hälsa måste man ta på
              största allvar, och jag hoppas att den pågående AKKA-utredningen
              kommer att göra det.
            </seg>
            <seg n="fe232b10">
              Könsskillnader vid bedömning av arbetsskada är ett välkänt problem.
              Det är svårare för kvinnor än för män att få ersättning från arbetsskadeförsäkringen
              vid sjukdom. Inspektionen för socialförsäkringen har granskat
              ansökningar från 2009 och 2010 och har kommit fram till att 39
              procent av männen beviljades ersättning men bara 24 procent av
              kvinnorna.
            </seg>
            <seg n="99333ac9">
              Vi har också i reportaget De oförsäkrade som nyligen sändes i
              SVT sett alarmerande många fall där kvinnors arbetsskador inte
              godkänns. I programmet beskrivs tydligt vad som måste betecknas
              som en strukturell diskriminering i bedömningen av arbetsskador.
              Endast två av hundra inom vårdyrken får sina skador godkända som
              arbetsskador. En av tre byggnadsarbetare får sina skador godkända
              som arbetsskador. Det visar sig att Försäkringskassan i flera
              fall inte gjort individuella bedömningar. I fyra fall av tio har
              man inte heller gjort undersökningar av arbetsmiljön, och det
              saknas ofta uppgifter om skadliga faktorer i arbetet när det gäller
              vård- och omsorgsarbete.
            </seg>
            <seg n="01af4e8c">
              År 2002 gjordes en lagändring för att förbättra arbetsskadeförsäkringen
              och se till att den även omfattar skadorna inom vården. Det är
              ett politiskt ansvar att se till att människor får ersättning
              på lika villkor och att de garanteras likvärdiga bedömningar och
              likvärdiga kriterier.
            </seg>
            <seg n="dfe2a7d9">
              Miljöpartiet vill utreda huruvida socialförsäkringsministern
              har brustit i sitt ansvar för att garantera att Försäkringskassan
              arbetar i enlighet med de lagar som riksdagen har beslutat och
              som ska styra verksamheten, och vi har därför gjort en KU-anmälan.
            </seg>
            <seg n="a299d529">
              Det här är arbetssituationen för kvinnor i Sverige i dag. Fredrik
              Reinfeldt talar ofta om att kvinnor måste arbeta mer och längre,
              men han tar inget ansvar för hur de ska orka detta. I stället
              skuldbelägger han kvinnor som kanske inte orkar arbeta heltid
              eller som rent av uppmanas av sina arbetsgivare att gå ned i deltid
              på grund av ohälsa relaterad till arbetet.
            </seg>
            <seg n="0f24799b">
              I samma anda drar regeringen ned på resurserna i välfärden, vården,
              omsorgen och skolan genom minskade intäkter på grund av sänkta
              skatter. Det gör att många kvinnor som arbetar inom välfärden
              får färre kolleger samtidigt som arbetsbördan blir tyngre. Reinfeldt
              tar inte ansvar för att vi får ett socialt hållbart samhälle och
              en socialt hållbar arbetsmarknad.
            </seg>
            <seg n="53aabf88">
              I dag har vi en arbetsmarknad där vissa med fysiskt krävande
              yrken, såsom brandmän, får träna på arbetstid eftersom det krävs
              för att de ska kunna göra sitt jobb. För kvinnodominerade yrken
              med fysiskt krävande arbetsuppgifter, till exempel tunga lyft,
              gäller inte samma förmåner. Det leder till tidigare nämnda problematik.
            </seg>
            <seg n="143d451b">
              I regeringens skrivelse talas om jämställdhetsproblematik. Vad
              får det för konkret betydelse för alla dessa kvinnors arbetssituation
              varje dag?
            </seg>
            <seg n="f6521123">
              Miljöpartiet vill se en arbetsmarknad med aktiva och förebyggande
              insatser mot ohälsa och arbetsskador. Jag har träffat sjuksköterskor
              som jobbar med just rehabilitering av personer som drabbas av
              ohälsa av olika slag. De betonar vikten av förebyggande arbete,
              men det handlar om ökade resurser, och där brister det i dag.
              Kvinnors drivkraft att arbeta är minst lika stor som mäns, men
              det handlar om att ge dem samma förutsättningar och livsvillkor
              för att forma sina liv. Så ser det inte ut i dag.
            </seg>
            <seg n="0cef2851">
              Självklart står Miljöpartiet bakom samtliga reservationer, men
              för tids vinnande yrkar vi bifall endast till reservation 2 om
              arbetsmiljöfrågor.
            </seg>
          </u>
          <note type="speaker" n="837a231f">
            Anf. 3 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-50138254b14e580b-0" n="02f5ddf4">
            <seg n="21e78a50">
              Fru talman! Låt mig först konstatera att jämställdhetsarbetet
              i den här kammaren har gått bakåt sedan förra året. Då deltog
              förutom jag själv i en liknande debatt ytterligare en man. Jag
              kan nu konstatera att inga andra män är uppsatta på talarlistan,
              och jag uppmanar de män som finns här i kammaren och de som tittar
              på debatten i vårt intern-tv-system att komma ned till kammaren
              och delta i jämställdhetsdebatten. Det behövs.
            </seg>
            <seg n="ac5f633f">
              Det finns en anledning till att det ser ut så, att inga andra
              män är uppsatta på talarlistan, och det är att de andra partierna
              ser jämställdhetsarbetet som en kvinnofråga. Men jämställdhet
              är ingen kvinnofråga. Det är i allra högsta grad en fråga för
              män och om män.
            </seg>
            <seg n="5cc772d4">
              Det påstås vara mäns ovilja till jämställdhet mellan könen som
              ligger bakom problemet att män tar ut en mindre del av föräldraförsäkringen.
              Vissa av oss kanske har andra idéer om vad det beror på och också
              ifrågasätter om det är ett problem att familjer väljer själva.
            </seg>
            <seg n="a9458d32">
              Det påstås vara män och manliga strukturer som hindrar kvinnor
              att ta plats i bolagsstyrelserna. Kanske är det så, men det kan
              också bero på kvinnors självval av utbildning, yrke och karriärvägar.
              Däremot är vi helt överens om delar av problemformuleringen. Jag
              tror att fler kvinnor i ledande positioner skulle vara bra för
              många företag och myndigheter. Några av de bästa chefer jag mött
              i min yrkeskarriär har varit just kvinnor.
            </seg>
            <seg n="c6376833">
              Män är i dag i minoritet på våra högre utbildningar. Den obalans
              och den faktiska eller upplevda bristen på jämställdhet på den
              svenska arbetsmarknaden när det gäller karriärmöjligheter och
              löneutveckling kommer, inte minst av detta skäl, att i mångt och
              mycket med tiden självregleras. Vem vet, kanske står vi här om
              15 år och debatterar att män diskrimineras på den svenska arbetsmarknaden.
            </seg>
            <seg n="d4a95f68">
              Män har ett oerhört ansvar för att alltför många kvinnor blir
              psykiskt och fysiskt misshandlade i hemmet. Det är i huvudsak
              manliga strukturer som förnekar flickors och kvinnors självval
              när det gäller partner, utbildning, umgänge och övriga livsval.
              Det är inte bara de män som slår som måste förändra sitt beteende.
              Även vi andra män har ett ansvar för att komma till rätta med
              problemen. Av just dessa orsaker är det djupt olyckligt att så
              få män deltar i den här debatten i dag.
            </seg>
            <seg n="2abbe53b">
              Oavsett om det är en svensk man som på fyllan misshandlar sin
              fru på fredagskvällen, oavsett om det är unga pojkar som i skolan
              trakasserar och kränker unga flickor, oavsett om det är män och
              manliga strukturer som i hederns namn och i skydd av sitt ursprung
              och sin kultur kränker flickors och kvinnors mänskliga rättigheter
              och rätt till självval är det ett problem skapat av män, om män,
              och i lösningen måste män delta.
            </seg>
            <seg n="7c46c125">
              I Sveriges riksdag finns män av olika åldrar, män ur olika samhällsskikt,
              män med olika religiösa, kulturella och nationella ursprung män
              med olika värderingar med sig från sin uppväxt. Många av dessa
              män sitter just nu och tittar på den här debatten antingen i kammaren
              eller genom intern-tv-systemet. Kom ned och delta i debatten!
            </seg>
            <seg n="73f902ce">
              Fru talman! Sverigedemokraterna vill se ett jämställt samhälle
              där alla medborgare har samma rättigheter, skyldigheter och möjligheter
              till eget val av utbildning och arbete. Vi har kommit rätt långt
              när det gäller jämställdhetspolitiken. Den svenska arbetsmarknaden
              är relativt jämställd med små skillnader i lön mellan kvinnor
              och män. Förutsättningarna för såväl kvinnor som män är goda.
              Sysselsättningsgraden är visserligen högre för män än för kvinnor,
              men arbetslösheten är lägre för kvinnor än för män.
            </seg>
            <seg n="039e6259">
              Sverige har en arbetsmarknad där förutsättningarna för såväl
              kvinnor som män är goda. Den svenska arbetsmarknaden tycks också
              vara relativt jämlik när man tittar på löner. När lönerna mellan
              kvinnor och män korrigeras för faktorer som yrke, utbildning,
              ålder, sektor och arbetstid är differensen fem sex procent. Den
              löneskillnaden är oförklarad men inte nödvändigtvis osaklig och
              kan mycket väl ha samband med faktorer som inte finns med i modellen,
              såsom arbetsledaransvar, yrkeserfarenhet och annat.
            </seg>
            <seg n="3a5dfdc3">
              Det finns inga belägg för att diskriminering står för denna lönedifferens
              mellan kvinnor och män. Det går dock inte att utesluta att så
              är fallet, och skulle det vara så är det oacceptabelt. Sverigedemokraterna
              står bakom principen om lika lön för lika arbete. Osakliga löneskillnader
              kan aldrig accepteras.
            </seg>
            <seg n="0c515d7d">
              Det intressanta är framför allt att kvinnor i större utsträckning
              tycks välja utbildningar, och därmed yrken, som generellt sett
              ger lägre lön. Fortfarande har våra tekniska högskolor och handelshögskolor
              en överrepresentation av män medan andra utbildningar, till exempel
              lärarutbildningar och utbildningar inom vård och omsorg, har en
              överrepresentation av kvinnor. Vi har också en överrepresentation
              av män i bolagsstyrelserna, något som dock inte kan förklaras
              av diskriminering utan av de olika livsval kvinnor och män gör.
            </seg>
            <seg n="488317c4">
              Kvotering enbart på grund av kön vill vi ska vara förbjudet i
              all offentlig verksamhet. Kvotering innebär inte någon positiv
              särbehandling, som vissa av dess förespråkare vill göra gällande.
              Tvärtom innebär kvotering i samtliga fall att någon annan diskrimineras.
              Inte minst har skattebetalarna rätt att kräva mest värde för pengarna.
              Det får man med rätt kvinna, eller man, på rätt plats. Det är
              också ett steg bort från en jämställd arbetsmarknad om den offentliga
              sektorn börjar anställa på grundval av kön och inte kompetens.
            </seg>
            <seg n="04038578">
              Fru talman! Sverigedemokraterna tror inte på kortsiktiga lösningar
              inom jämställdhetsområdet, såsom jämställdhetsbonusen. Vi tror
              inte att jämställdhetspolitiken förbättras genom statliga pekpinnar
              som söker detaljstyra föräldrars uttag av föräldraförsäkringen.
              Det är diskriminering av de föräldrar som inte har ekonomiska
              eller andra möjligheter att dela på föräldraförsäkringen.
            </seg>
            <seg n="369bf01b">
              Könsrelaterat våld är ett av de största jämställdhetspolitiska
              problemen. Begreppet mäns våld mot kvinnor är emellertid något
              snävt eftersom det dels finns ett våld mellan kvinnor och män,
              dels finns ett utbrett våld i samkönade relationer. Vi förespråkar
              därför en återgång till det tidigare begreppet könsrelaterat våld.
              Likväl vill vi betona att könsrelaterat våld måste beläggas med
              högre straff än i dag. Straffen ska skärpas, resurser ska tillföras
              och lagstiftningen ska utvidgas för att på ett tydligare sätt
              än i dag beivra könsrelaterat våld. Regeringen har varit alltför
              passiv i frågan.
            </seg>
            <seg n="9cce95c3">
              Fru talman! Ungdomar har i allmänhet haft en sämre hälsoutveckling
              än övriga åldersgrupper, och det gäller i synnerhet unga kvinnor.
              Unga kvinnor känner sig mer stressade, äter mer antidepressiva
              medel och andra läkemedel. Den psykiska pressen på kvinnor utgör
              enligt oss sverigedemokrater ett allvarligt hot mot jämställdheten
              både i skolan och på arbetsmarknaden. Det görs inte tillräckligt
              åt arbetsmiljön i skolan, där landets flickor och kvinnor mår
              sämre än någonsin. Regeringen bör därför presentera konkreta åtgärder
              för att komma till rätta med situationen.
            </seg>
            <seg n="53927b4a">
              Jämställdhetspolitikens utmaningar är flera och situationen är
              svåranalyserad. Flickor har högre betyg än pojkar, kvinnor tar
              i större utsträckning än män gymnasieexamen, 50 procent fler kvinnor
              än män studerar på högskolan, men kvinnor har genomgående sämre
              hälsa, inte minst på grund av ökad psykosocial ohälsa i skolan.
              Situationen med kvinnors verkliga eller upplevda ohälsa har inte
              analyserats i tillräcklig utsträckning, och därmed saknar vi nycklar
              till att lösa detta stora jämställdhetsrelaterade problem.
            </seg>
            <seg n="85c5348f">
              I skrivelsen konstateras att i en fjärdedel av fallen där kvinnor
              utsatts för våld var förövaren en närstående. Det innebär att
              i hela 75 procent av misshandelsfallen har misshandeln skett genom
              någon som inte är närstående, tvärtemot vad som ofta anges i medierna
              eller av andra politiker. Män utsätts dubbelt så ofta som kvinnor
              för misshandel, men kvinnor är dubbelt så ofta oroliga för att
              utsättas för just misshandel. Den upplevda otryggheten är starkt
              överrepresenterad bland kvinnor. Även om det faktiskt är så att
              män oftare drabbas av misshandel är otryggheten, verklig eller
              upplevd, ett stort problem som hindrar kvinnors fulla deltagande
              i samhällslivet.
            </seg>
            <seg n="7d949284">
              När det gäller offer för sexualbrott konstateras en överrepresentation
              om hela två och en halv gånger bland 1624-åriga kvinnor jämfört
              med samtliga kvinnor. Siffrorna antyder också en kraftig ökning
              av sexualbrott mot kvinnor över tid.
            </seg>
            <seg n="2ed8a54d">
              Vi sverigedemokrater efterlyser konkreta förslag för att bekämpa
              otrygghet, såväl självupplevd som verklig. I dag görs alltför
              lite, om ens något, för att bekämpa problemen. Konkreta åtgärder
              bör presenteras av regeringen. Särskilt fokus bör ligga på sexualbrott
              mot framför allt unga kvinnor, där problemen är som mest akuta.
            </seg>
            <seg n="05287c28">
              Kvinnors ofrihet återspeglas framför allt när man tittar på förekomsten
              av hedersrelaterat våld och det faktum att många inte själva kan
              välja sin partner. Det är nu tio år sedan Fadime mördades, och
              ingenting har hänt. Debatten lyser med sin frånvaro. Regeringen
              borde omedelbart presentera konkreta lagförslag som syftar till
              att förbättra situationen för människor som på grund av hederskultur
              till exempel inte kan välja sin partner.
            </seg>
            <seg n="844a030e">
              De unga tjejer som i sommar efter att ha gått ut nian riskerar
              att giftas bort mot sin vilja gick inte ens i skolan den dag då
              ansvarig minister Mona Sahlin lovade bot och bättring efter att
              Fadime mördats. En hel generation har offrats. Samma flickor gick
              i fjärde klass när regeringen presenterade sin Handlingsplan för
              att bekämpa mäns våld mot kvinnor, hedersrelaterat våld och förtryck
              samt våld i samkönade relationer , och ingenting har hänt. Elefanten
              mitt i rummet är gigantisk. Ingen av er vågar ta tag i de bakomliggande
              strukturerna.
            </seg>
            <seg n="4541eb7d">
              Låt mig därför vara extra tydlig. Hedersförtryck och hederskultur
              innebär brist på all heder. Där finns absolut ingen heder. Det
              är en skamkultur! Det är skamvåld!
            </seg>
            <seg n="2794c222">
              Jag kan också tyvärr konstatera att den politik ni andra partier
              producerat i den här kammaren de senaste tio åren i det här fallet
              i mångt och mycket är en skampolitik.
            </seg>
          </u>
          <note n="5e10277a">
            Fru talman! Jag vill avsluta med att yrka bifall till reservationerna
            1, 4, 7, 9 och 11.
          </note>
          <note type="speaker" n="5dd0c16f">
            Anf. 4 JOSEFIN BRINK (V):
          </note>
          <u who="josefin_brink_4d45f6" xml:id="i-23e9f744f062e00d-0" n="a66d2bb7">
            <seg n="640317af">
              Fru talman! Jämställdhetspolitiken har en enorm sprängkraft.
              Ibland låter det som om alla är överens om att jämställdhet är
              ett mål att sträva efter, men samtidigt finns det knappast något
              politikområde som väcker så oerhört mycket ilska och motstånd
              så fort denna ambition omvandlas i konkreta politiska förslag.
              Det tror jag att personer från alla partier har märkt.
            </seg>
            <seg n="165c085f">
              Det är inte så konstigt. Medan det är enkelt att instämma i att
              könsdiskriminering i arbetslivet är oacceptabelt och att kränkningarna
              av kvinnors rätt till sin egen kropp och sexualitet måste stoppas
              är det betydligt svårare att förändra invanda mönster, strukturer
              och maktförhållanden.
            </seg>
            <seg n="be70b2ed">
              När det väl kommer till kritan och sjuksköterskor, butiksbiträden
              och städerskor kräver större löneökningar och rimliga arbetsvillkor,
              då slår motståndet till. Då börjar arbetsgivarorganisationerna
              varna för kris och konkurs, och finansministern hotar med stigande
              inflation och skenande arbetslöshet. Och när kvotering kommer
              på tal blir det plötsligt en allmän sanning att kvinnor nog egentligen
              saknar den kompetens eller vilja som krävs eller att män inte
              är lämpliga att ta hand om små barn.
            </seg>
            <seg n="d983a2d8">
              Det är helt enkelt lättare att förespråka jämställdhet i teorin
              än i praktiken. Därför är det så viktigt att en jämställdhetspolitik
              är systematisk, framsynt och modig.
            </seg>
            <seg n="4f54538f">
              Fru talman! De jämställdhetspolitiska mål som antogs i mitten
              av 2000-talet var framsynta, konsekventa och modiga. De tog sikte
              på att omfördela både makt och resurser och väjde inte för att
              tydligt definiera också det som försiggår i hemmen och i nära
              relationer som angelägenheter för hela samhället och därmed för
              politiken.
            </seg>
            <seg n="79278f63">
              I huvudsak har den borgerliga regeringen behållit den övergripande
              analys och de målsättningar som formulerades av den rödgröna majoriteten
              2005. När det gäller området mäns våld mot kvinnor, våld i samkönade
              relationer och hedersrelaterat våld har den borgerliga regeringen
              genomfört flera förslag som bland annat Vänsterpartiet lagt fram.
              Det är självklart bra, även om det förstås finns mer att göra
              på detta område. Jag tänkte lyfta fram ett par saker.
            </seg>
            <seg n="ab52e0e3">
              Frågan om kvinnojourernas finansiering är en sådan fråga som
              ännu inte är löst på ett bra sätt. Trots att alla är överens om
              att kvinnojourerna gör ett ovärderligt arbete och att det är ett
              otvetydigt samhällsansvar att skydda och stödja kvinnor och barn
              som utsätts för våld i hemmet jobbar kvinnojourerna fortfarande
              i hög grad ideellt och måste använda värdefull tid till att ansöka
              om olika projektbidrag för att hålla sin verksamhet levande, inte
              sällan i konkurrens med andra kommunala aktiviteter.
            </seg>
            <seg n="e620f3d1">
              Vänsterpartiet presenterade därför på internationella kvinnodagen
              den 8 mars ett förslag till hur en stabil statlig finansiering
              av kvinnojourerna skulle kunna genomföras. Den här modellen skulle
              frigöra tid och resurser för kvinnojourernas aktivister att arbeta,
              stödja och hjälpa våldsutsatta kvinnor och barn i stället för
              att ägna sig åt att jaga pengar. Jag hoppas verkligen att regeringen
              är beredd att omfamna det här förslaget. Kvinnojourerna gör ett
              ovärderligt arbete, och det är hög tid att staten tar sitt fulla
              ansvar för att ge dem rimliga arbetsvillkor och på så sätt markera
              att det är vårt ansvar att ta hand om misshandlade kvinnor.
            </seg>
            <seg n="6e450cab">
              Rädslan för att utsättas för våld och sexuella övergrepp beskrivs
              i regeringens skrivelse som en inskränkning i alla kvinnors rörelsefrihet.
              Så är det förstås. Det är ett demokratiskt problem att så många
              kvinnor och tjejer upplever en rädsla för att röra sig fritt ute
              i samhället därför att de är oroliga för att drabbas av våld.
              Jag noterar att regeringen nu har lagt fram ett förslag om att
              införliva trygghetsaspekten i planeringen av bostadsområden och
              andra offentliga miljöer. Det är mycket bra att man tar tag i
              den frågan.
            </seg>
            <seg n="d8894773">
              Men även här önskar vi oss mer. Det som jag tycker saknas är
              åtgärder för att ge tjejer och kvinnor redskap att övervinna rädslan
              samt möjligheter att försvara sin egen integritet och ta plats
              i det offentliga rummet. Vänsterpartiet har länge drivit kravet
              att tjejer ska erbjudas feministiskt självförsvar i skolan. Det
              är en konkret åtgärd. Detta är ett förslag som alltid genererar
              invändningar och aggressiva påhopp från motståndare, oftast därför
              att de inte har en aning om vad det handlar om.
            </seg>
            <seg n="bce82b27">
              Jag råder alla kvinnor som sitter i den här kammaren och alla
              andra som lyssnar att anmäla er till en kurs i feministiskt självförsvar
              om ni ännu inte har gjort det. Det finns många som har sådana.
              Ni kommer då snart att inse att det inte alls är fråga om någon
              allmän utbildning i slagsmål. Feministiskt självförsvar handlar
              om att gemensamt, tillsammans med andra kvinnor, tala om erfarenheter
              av otrygghet och rädsla och formulera det absurda i att tvingas
              begränsa sitt livsutrymme och sin rörelsefrihet på grund av denna
              rädsla. Det handlar om att hjälpas åt att bygga upp insikten att
              ens egen kropp och person är värda att värna mot kränkningar och
              att man kan klara av att ta sig ur en våldsam situation även om
              man är fysiskt svagare än sin angripare.
            </seg>
            <seg n="8f774868">
              I grund och botten är det ganska hemskt att man ska behöva tala
              om för unga tjejer på 2000-talet att de är värda att försvara
              och att de har rätt att försvara sig. Men så ser det faktiskt
              ut. Jag kan vittna om att väldigt många av de både unga och lite
              äldre kvinnor som har gått kurser i feministiskt självförsvar
              upplever det som en oerhörd befrielse. Det är inte så att de ger
              sig ut på gator och torg och slår andra, utan vad det handlar
              om är att man kan ge sig ut på gator och torg och i det offentliga
              rummet utan att känna sig förminskad, rädd och orolig.
            </seg>
            <seg n="131b0dde">
              Det handlar om att utöka sitt livsutrymme och av egen kraft utmana
              vardagsrädslan och ta full plats i det offentliga rummet. Det
              tycker vi att alla unga svenska tjejer borde erbjudas i den svenska
              skolan.
            </seg>
            <seg n="a1ca604f">
              Fru talman! På ett övergripande plan kan man nog säga att det
              råder en hyfsat brev politisk samsyn i de frågor som rör kampen
              mot sexualiserat våld och sexualbrott. Men det ser radikalt annorlunda
              ut när vi kommer till den ekonomiska jämställdheten.
            </seg>
            <seg n="7e2edded">
              I skrivelsen fortsätter regeringspartierna att framställa jobbskatteavdraget,
              RUT-bidraget och jämställdhetsbonusen som de huvudsakliga åtgärderna
              för att nå ekonomisk jämställdhet. Men sanningen är ju att efter
              fem år av den politiken har vi kunnat se att det mesta av jobbskatteavdragets
              miljarder gått till män, att RUT-bidraget i första hand blivit
              en ersättning för en urholkad hemtjänst där lågavlönade kvinnor
              jobbar deltid, och att jämställdhetsbonusen enligt en alldeles
              färsk granskning inte haft någon effekt alls på mäns uttag av
              föräldraledigheten.
            </seg>
            <seg n="1b7fdb00">
              Den krassa verkligheten är att inkomstklyftan mellan kvinnor
              och män har ökat med ungefär 900 kronor i månaden sedan den borgerliga
              regeringen tillträdde. Nära en halv miljon kvinnor lever i dag
              i fattigdom, vilket är en ökning med 116 000 sedan 2006. Ungefär
              60 000 av de fattiga kvinnorna är ensamstående föräldrar. Det
              är mycket av förklaringen bakom den ökande barnfattigdom vi ser.
              Det finns inte barn som är vare sig fattiga eller rika. Men det
              finns allt fler barn i Sverige i dag som har fattiga föräldrar.
              De fattiga föräldrarna är oftast ensamstående kvinnor.
            </seg>
            <seg n="87d4080a">
              Det är inte för att kvinnors löner har sjunkit sedan 2006 som
              utvecklingen ser ut som den gör. Det är effekterna av regeringens
              fördelningspolitik som systematiskt har missgynnat gruppen kvinnor.
              Medan skattesänkningarna har gynnat gruppen män mest har försämringarna
              av sjukförsäkringen, a-kassan och urholkningen av underhållsstödet
              slagit hårdast mot kvinnor.
            </seg>
            <seg n="dd92ee86">
              Samtidigt har det, också det till priset av skattesänkningarna,
              skurits ned på vård och omsorg. Antalet kvinnor som inte kan jobba
              heltid därför att det helt enkelt inte finns barnomsorg på de
              tider de skulle kunna jobba kvällar, nätter och helger har blivit
              fler.
            </seg>
            <seg n="2c2a8e5b">
              Antalet kvinnor som tvingats gå ned i arbetstid eller helt och
              hållet stiga bort från arbetsmarknaden därför att det inte finns
              äldreomsorg till deras gamla föräldrar har också blivit fler.
              Allra vanligast är det med oavlönat anhörigvårdsarbete bland lågutbildade
              kvinnor och kvinnor som är födda utanför Sverige.
            </seg>
            <seg n="22a959a1">
              De tilltagande bristerna i välfärdssystemen befäster och förstärker
              redan befintliga ojämlikheter mellan könen, mellan samhällsklasser
              och på grund av etnicitet. På det ekonomiska området går det helt
              enkelt inte att tala om någonting annat än ett rejält bakslag
              for jämställdheten under den borgerliga regeringstiden.
            </seg>
            <seg n="f18efd7e">
              För att vända den utvecklingen går det inte att fortsätta med
              mer av samma politik. Det krävs en helt annan, medveten och systematisk
              politik som angriper rötterna till de djupa klyftor som finns
              mellan kvinnors och mäns arbete, ekonomi och hälsa. Den politiken
              står Vänsterpartiet för.
            </seg>
            <seg n="de9cfec3">
              Det är därför vi föreslår att föräldraförsäkringen ska delas
              lika mellan föräldrarna. Fler män måste ta sin del av föräldraansvaret
              och kvinnor och män dela lika på det obetalda hemarbetet för att
              de ska kunna ha likvärdiga villkor i arbetslivet.
            </seg>
            <seg n="16ef5c28">
              Det är därför vi vill stärka rätten till fasta jobb på heltid
              så att kvinnor får en reell möjlighet att försörja sig på sitt
              arbete.
            </seg>
            <seg n="db769a81">
              Det är därför vi vill avskaffa RUT-bidrag och vårdnadsbidrag
              och i stället bygga ut den kommunala barnomsorgen och äldreomsorgen
              som är de viktigaste nycklarna till att både kvinnor och män i
              alla samhällsklasser ska ha reell möjlighet att förvärvsarbeta.
            </seg>
            <seg n="a522c27e">
              Det är därför vi också vill öka pressen på arbetsgivare att motverka
              diskriminerande lönestrukturer och ta ansvar för de arbetsmiljöer
              där kvinnor slits ut, stressas sönder och utsätts för hot och
              våld.
            </seg>
            <seg n="4655ab4b">
              Vänsterpartiet har en lång rad förslag på den sortens systematiska
              och framsynta politik som behövs om de jämställdhetspolitiska
              målen ska nås.
            </seg>
            <seg n="97db63c5">
              Det lite sorglustiga i sammanhanget är att de analyser som finns
              i regeringens jämställdhetsskrivelse pekar fram emot att det är
              precis den sortens politik som behövs. Ändå väljer regeringen
              att driva en ekonomisk politik och en arbetsmarknadspolitik som
              går i rakt motsatt riktning.
            </seg>
            <seg n="0b59d2a6">
              Det är det som bekräftar att det är betydligt lättare att säga
              sig vara för jämställdhet i teorin än att göra något för den i
              praktiken.
            </seg>
            <seg n="b1d6c9e1">
              Fru talman! Jag står självklart bakom alla Vänsterpartiets reservationer
              och förslag, men jag nöjer mig med att yrka bifall till reservationerna
              nr 2 och 5.
            </seg>
          </u>
          <note type="speaker" n="13d7912a">
            Anf. 5 JENNY PETERSSON (M):
          </note>
          <u who="jenny_petersson_60eb02" xml:id="i-3a3ca996abd10230-0" n="bec17a4c">
            <seg n="3b25ce11">
              Fru talman! För er som tycker att det har varit tillräckligt
              med jämställdhetsdebatter nu när vi har passerat internationella
              kvinnodagen vill jag bara säga att jämställdhet är en fråga som
              berör oss alla i Alliansen året om.
            </seg>
            <seg n="b09ad215">
              Det är därför glädjande att vi i dag ska debattera regeringens
              skrivelse Jämställdhetspolitikens inriktning för 20112014 . Betänkandet
              behandlar också följdmotioner med anledning av skrivelsen och
              även motioner från allmänna motionstiden hösten 2011.
            </seg>
            <seg n="f031f64c">
              Det har skett en historisk satsning för ökad jämställdhet i Sverige
              sedan Alliansen vann valet. Målet för Alliansens jämställdhetspolitik
              är att kvinnor och män ska ha samma makt att forma samhället och
              sina egna liv.
            </seg>
            <seg n="c8e2a479">
              Vi har fyra delmål som anger inriktningen på detta område.
            </seg>
            <seg n="9861ab5f">
              Det första delmålet är en jämn fördelning av makt och inflytande.
              Kvinnor och män ska ha samma rätt och möjlighet att vara aktiva
              medborgare och att forma villkoren för beslutsfattandet.
            </seg>
            <seg n="7ff0c862">
              Det andra delmålet är ekonomisk jämställdhet. Kvinnor och män
              ska ha samma möjlighet och villkor i fråga om utbildning och betalt
              arbete som ger ekonomisk självständighet livet ut.
            </seg>
            <seg n="6dfdf9a6">
              Det tredje delmålet är jämn fördelning av det obetalda hem- och
              omsorgsarbetet. Kvinnor och män ska ha samma ansvar för hemarbetet
              och ha möjlighet att ge och få omsorg på lika villkor.
            </seg>
            <seg n="75938041">
              Det fjärde delmålet är att mäns våld mot kvinnor ska upphöra.
              Kvinnor och män, flickor och pojkar ska ha samma rätt och möjlighet
              till kroppslig integritet.
            </seg>
            <seg n="fc4aca79">
              Under 2011 har regeringen beslutat om en rad olika uppdrag för
              mandatperioden kopplade till dessa delmål. Under 2012 fortsätter
              arbetet med bland annat att utveckla och skapa förutsättningar
              för ett jämställdhetsperspektiv som ska integreras i all verksamhet
              som bedrivs inom stat, kommun och landsting.
            </seg>
            <seg n="4b658736">
              Det handlar om åtgärder för att främja jämställdheten på arbetsmarknaden,
              fortsatt satsning för att främja jämställdhet i skolan, motverka
              mäns våld mot kvinnor och fortsätta att öka kunskapen om kvinnors
              hälsa. Det gäller även att fortsätta arbetet mot hedersrelaterat
              våld och förtryck samt våld i samkönade relationer. Jag kommer
              att belysa några exempel senare i mitt anförande.
            </seg>
            <seg n="f84f5f5f">
              Fru talman! Sverige lyfts ofta fram som en förebild när det gäller
              jämställdhet. Trots detta vilket tidigare talare har varit inne
              på spelar kön fortfarande stor roll för människors livsvillkor
              i vårt land. Det finns åtgärder och politiska reformer som är
              viktiga för att skapa ett samhälle som möjliggör verklig jämställdhet.
              Jämställdhetsarbetet kräver därför fortsatt intresse och engagemang
              för att öka varje människas möjlighet att växa av egen kraft.
            </seg>
            <seg n="f4967577">
              Jämställdhet är därför ett område som är och kommer att vara
              centralt för Sveriges fortsatta utveckling och tillväxt. För mig
              som moderat innebär jämställdhet frihet frihet för både män och
              kvinnor att själva bestämma hur deras liv ska se ut.
            </seg>
            <seg n="1fef67f3">
              Det sägs att regeringen inte har satsat. Men under föregående
              mandatperiod ökade ambitionerna, och satsningarna skiljde sig
              tydligt från tidigare regeringars satsningar. Nu fortsätter vi
              det arbetet. Under denna mandatperiod satsar vi 957 miljoner kronor
              på åtgärder inom jämställdhetsområdet. Det är 239 miljoner kronor
              för 2012.
            </seg>
            <seg n="5ab3f936">
              Fru talman! Det finns, som jag sade, många åtgärder och politiska
              reformer som är viktiga för att skapa ett samhälle som gör verklig
              jämställdhet möjlig.
            </seg>
            <seg n="b18ebad9">
              Arbetet är som sagt inte färdigt. Vi är inte nöjda. Det finns
              brister när det gäller jämställdhet mellan män och kvinnor, exempelvis
              när det gäller mäns och kvinnors möjligheter att komma in på arbetsmarknaden.
              Fortfarande finns det ett lönegap mellan män och kvinnor, och
              kvinnors sysselsättningsgrad är lägre än mäns.
            </seg>
            <seg n="bc7447c6">
              Jag har tagit del av nya siffror som kom från Arbetsförmedlingen
              den 7 mars, Information om arbetsmarknadsläget för kvinnor år
              2011 . Den visar att skillnaden i sysselsättningsgrad mellan könen,
              det så kallade sysselsättningsgapet, minskade under 2011 jämfört
              med 2010. Kvinnornas sysselsättning ökade snabbare än männens
              under andra halvan av förra året. Gapet mellan könen var 4,5 procentenheter
              jämfört med 4,9 år 2010. Det är siffror som går åt rätt håll,
              men mer behöver göras.
            </seg>
            <seg n="22217ff1">
              Kvinnor lever längre än män, men kvinnors ohälsotal är större
              än mäns. Det är oroande. Därför är det viktigt att ta ansvar på
              flera olika områden ansvar för hela befolkningen.
            </seg>
            <seg n="1562da7d">
              Arbetslinjen innebär ett inkluderande och hållbart arbetsliv
              där alla får plats och ingen slås ut. Därför tycker jag att det
              är viktigt att belysa regeringens satsning på kvinnors arbetsmiljö.
            </seg>
            <seg n="70c9e60e">
              Regeringen har gett Arbetsmiljöverket i uppdrag att utveckla
              och förbättra kvinnors arbetsmiljö. Syftet är att öka kunskaperna
              om kvinnors arbetsmiljö och förebygga ohälsa och utslagning just
              på grund av belastningsskador. Uppdraget ska redovisas under våren
              2015.
            </seg>
            <seg n="a4a5acfa">
              Nyligen tillsatte regeringen en delegation för jämställdhet i
              arbetslivet. Den ska sammanställa och göra kunskap tillgänglig
              om mäns och kvinnors olika villkor och möjligheter i arbetslivet,
              liksom om de förhållanden som är grunden för dessa skillnader.
              Uppdraget ska redovisas under 2014, senast den 24 oktober.
            </seg>
            <seg n="ade93bfd">
              En särskild utredare har getts i uppdrag att föreslå åtgärder
              för att öka arbetskraftsdeltagandet och påskynda etableringen
              på arbetsmarknaden för nyanlända utrikes födda kvinnor och anhöriginvandrare.
            </seg>
            <seg n="345093a4">
              Men vi får inte glömma andra viktiga satsningar för att stimulera
              arbetsutbudet och öka den varaktiga sysselsättningen. Jobbskatteavdraget
              har förstärkts vid flera tillfällen. Jobbskatteavdraget har gjort
              att fler människor kan leva på sin lön utan att vara beroende
              av bidrag eller sin partners inkomst.
            </seg>
            <seg n="542a7871">
              Skattelättnader för hushållsarbete, det så kallade RUT-avdraget,
              är ytterligare en åtgärd, likaså jämställdhetsbonusen. Bonusen
              ger föräldrar bättre ekonomiska möjligheter och incitament för
              att fördela föräldraledigheten mer jämställt.
            </seg>
            <seg n="b379a46c">
              En akut och viktig prioriterad fråga är mäns våld mot kvinnor.
              Ett av regeringens viktigaste mål med jämställdhetspolitiken är
              att mäns våld mot kvinnor ska bekämpas. Varför är den frågan så
              viktig och akut? Jo, för att våldet fortfarande är utbrett i Sverige
              och mörkertalet är stort.
            </seg>
            <seg n="db74a87d">
              Det har nämnts att kvinnojourer har tagit stort ansvar. Det ska
              de ha en stor eloge för. De tar fortfarande ett stort ansvar,
              och det var även de som lyfte frågan till den politiska agendan.
            </seg>
            <seg n="677a59ac">
              Sammanlagt fördelas 638 miljoner kronor från jämställdhetsanslaget
              till olika åtgärder för att uppnå målet att mäns våld mot kvinnor
              ska upphöra.
            </seg>
            <seg n="9faa2652">
              Fru talman! Även i denna debatt i dag vill jag passa på att lyfta
              fram bristen på jämställdhet i arbetslivet när det gäller deltidsanställningar.
              Jag har gjort det förr, och jag gör det igen. Kvinnor deltidsarbetar,
              både frivilligt och ofrivilligt, i högre grad än män. ]ag vill
              återigen poängtera att där vi politiker är arbetsgivare, i kommuner
              och landsting, har vi ett särskilt ansvar för att komma till rätta
              med den strukturen.
            </seg>
            <seg n="97e15c92">
              Män och kvinnor måste kunna försörja sig på sin egen lön och
              inte vara beroende av vare sig samhället eller sin partner.
            </seg>
            <seg n="1c53fab0">
              Fru talman! Avslutningsvis: Sverige är ett föregångsland när
              det gäller jämställdhet. Vi har mycket att vara stolta över. Vi
              har många positiva exempel att lyfta fram när det gäller en modern
              syn i familjeliv och i arbetsliv. Men samtidigt finns det mer
              att göra.
            </seg>
            <seg n="41502030">
              Regeringens jämställdhetspolitik syftar till att bryta de system
              som bevarar en orättfärdig fördelning av makt, resurser och möjligheter
              mellan könen. Men vi kan inte lagstifta om attitydförändringar.
              Det är viktigt att vissa beslut som rör familjen tas vid köksbordet,
              där de är mest betydelsefulla.
            </seg>
            <seg n="b9f16d14">
              Ingen människas liv ska behöva bestämmas av omvärldens förväntningar
              eller av traditionella könsroller. Därför måste alla ha rätt att
              bedömas utifrån sina personliga egenskaper och handlingar och
              inte med utgångspunkt från kön, ras, socialgrupp, sexuell läggning,
              religion eller för den delen någon annan grupptillhörighet.
            </seg>
            <seg n="4e2f9475">
              Fru talman! Moderat politik har sin utgångspunkt i övertygelsen
              om att alla människor är unika och kan och har egna beslut att
              fatta. Vad vi politiker kan göra är att skapa förutsättningar
              för människors val. Det är därför jämställdhet fortsätter att
              vara en prioriterad fråga.
            </seg>
            <seg n="4348e421">
              Med detta vill jag välkomna den fortsatta satsningen av regeringen
              på jämställdhetsområdet.
            </seg>
            <seg n="f4f06469">
              Därmed yrkar jag bifall till förslaget i AU6, att skrivelsen
              läggs till handlingarna. För tydlighets skull yrkar jag också
              avslag på motionerna.
            </seg>
          </u>
          <note type="speaker" n="2310094c">
            Anf. 6 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-f22105a6a816bb50-1" n="f3314264">
            <seg n="d666ab9f">
              Fru talman! Jag hör att ett av de partier som är med i den borgerliga
              regeringen är väldigt nöjd med de resultat som finns.
            </seg>
            <seg n="791bf427">
              Vi socialdemokrater tycker inte att jämställdheten går i rätt
              riktning. Vi kan se att inkomstskillnaderna fortfarande består
              och att den faktiska inkomsten som skiljer kvinnor och män åt
              ökar. 91 200 kronor är skillnaden per år. Det är oerhört mycket
              pengar.
            </seg>
            <seg n="16aa8a18">
              Man får inte heller göra som man fick göra på kvinnodagen, då
              TCO hade en aktivitet där kvinnor fick betala 5 kronor för en
              muffins och männen fick betala 10 kronor. Så skulle det egentligen
              vara, att man betalar utifrån faktisk inkomst, om man inte vill
              göra något åt det.
            </seg>
            <seg n="36974b1a">
              Det systemet tycker vi kanske inte är så bra. Då skulle det bli
              väldigt konstiga system där man skulle betala halva hyran eller
              halva matkassen. Så fungerar det inte. Då måste vi arbeta med
              att få mer ekonomisk jämställdhet, och det är detta vi har tagit
              beslut om tidigare.
            </seg>
            <seg n="cd510398">
              Jag undrar vad Jenny Petersson egentligen har för förslag för
              att kvinnor och män ska få jämställda ekonomiska villkor. Jag
              undrar också vad hon tycker om jämställdhetsbonusen nu när man
              har visat att den inte gav något resultat liksom om Riksrevisionens
              kritik av DO:s arbete. Detta är väldigt viktiga indikatorer på
              vad regeringen har åstadkommit när det gäller jämställdheten de
              senaste åren.
            </seg>
          </u>
          <note type="speaker" n="4cbca9e5">
            Anf. 7 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-1" n="bec17a4c">
            <seg n="cb885229">
              Fru talman! Det är viktiga frågor som Ann-Christin Ahlberg tar
              upp. Jag vill bara poängtera att kvinnors sysselsättning har ökat
              mer än männens. Det är första gången på tio år som sysselsättningen
              har ökat mer för kvinnor än för män. Även för utrikes födda kvinnor
              ökade sysselsättningen.
            </seg>
            <seg n="fc1cdcaf">
              Också sysselsättningsgapet har minskat. Även om det sker i långsam
              takt är det ett steg i rätt riktning.
            </seg>
            <seg n="fea52b1b">
              Kvinnor har deltidsarbetat, frivilligt eller ofrivilligt, och
              det är det som gör att de har haft lägre inkomst och en större
              frånvaro på arbetsmarknaden. Kvinnor har varit sjukskrivna mer
              än män. Det är något som vi försöker komma till rätta med genom
              en rehabiliteringskedja där man får rehabilitering och så vidare
              för att komma tillbaka till arbetsmarknaden.
            </seg>
            <seg n="fdf2381a">
              När det gäller jämställdhetsbonusen vill jag säga att det är
              viktigt att vi politiker ger incitament till familjer att själva
              göra val. I Socialdemokraternas Sverige får man själv välja en
              tredjedel, och då måste man välja rätt.
            </seg>
            <seg n="2e297c60">
              Precis som du nämner fick vi kritik för jämställdhetsbonusen.
              Det är därför vi har förbättrat den, gjort den betydligt enklare
              och så vidare.
            </seg>
          </u>
          <note type="speaker" n="37942956">
            Anf. 8 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-f22105a6a816bb50-2" n="f3314264">
            <seg n="18acfca7">
              Fru talman! Jag kan upplysa Jenny Petersson om att rent ekonomiskt
              vinner man inget på jämställdhetsbonusen, för man betalar också
              en helt annan skattesats om man tar ut den. Det är alltså inte
              bara de krångliga reglerna som är anledningen till att det inte
              ger resultat i rätt riktning.
            </seg>
            <seg n="72fd1b1b">
              Jag tror att regeringen tänkte att det här skulle bli en satsning
              för att män skulle ta ut mer av föräldraledigheten. Det var i
              alla fall det som ni sade var anledningen till jämställdhetsbonusen.
              Vi tyckte då att det kunde vara en bra idé att testa, men ni införde
              andra ekonomiska skillnader som minskade den eventuella bonus
              det kunde bli. Nu säger faktiskt ISF att den inte fungerar. Den
              ger inga resultat det enda som ger resultat är att göra som vi
              socialdemokrater föreslår, alltså att man delar upp föräldraförsäkringen
              mer, för det är då det händer något. Det har man sett tydligt.
            </seg>
            <seg n="cfc97e42">
              Vi har alltså redan fått svar att det som regeringen har gjort
              inte funkar. Då undrar jag: Ska ni inte göra någonting annat,
              eller ska ni bara finna er i detta?
            </seg>
            <seg n="b5afab8a">
              Jag tänker också på detta med arbetsmiljön och forskningen. Jag
              antar att Jenny Petersson var med om att fatta beslut om att ta
              bort den forskning som hade påbörjats på ALI, som ni ju lade ned
              väldigt fort när ni fick makten. Där hade man börjat forska på
              kvinnors arbetsmiljö och kvinnors hälsa, något som är oerhört
              viktigt för att man ska kunna se problem och möjligheter för att
              kvinnor ska kunna vara kvar i arbete högre upp i åldrarna och
              dessutom vara friskare. Detta lade ni ned.
            </seg>
            <seg n="070dfe64">
              Vad har ni tänkt göra nu? Även om man gör något åt det nu har
              vi tappat fem år av forskning, och det kan vi inte ta igen på
              en dag.
            </seg>
          </u>
          <note type="speaker" n="a98e4b00">
            Anf. 9 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-2" n="bec17a4c">
            <seg n="3568e3b1">
              Fru talman! Till att börja med vill jag säga att familjer ser
              olika ut. I dag är det inte en norm att det ska vara en man och
              en kvinna som är föräldrar. Detta vill jag poängtera, för det
              låter så i debatten.
            </seg>
            <seg n="c771b3b0">
              Jag tror inte att vi politiker är de som vet bäst hur den enskilda
              familjen vill forma sin tillvaro. Det är lite förmätet att vi
              politiker ska tala om vad som är bäst för den enskilda familjen
              med små barn.
            </seg>
            <seg n="54af0f37">
              Vi har som sagt infört incitament i form av en nu förbättrad
              jämställdhetsbonus. Du frågade vad vi hade gjort för förändringar.
              Från och med årsskiftet betalas bonusen ut automatiskt till föräldrar
              som är jämställda i sitt uttag av föräldrapenning.
            </seg>
            <seg n="5b1322f0">
              Avslutningsvis vill jag säga att det är få saker som vingklipper
              människors frihet i så stor utsträckning som fördomar, dåliga
              attityder, strukturer och förlegade ideal. Därför är jag stolt
              över att moderat politik har sin utgångspunkt i övertygelsen att
              alla människor är unika och har egna beslut att fatta. Med en
              balans mellan dessa värden att familjer bestämmer och man använder
              politiska verktyg i båda vågskålarna fortsätter jämställdhet att
              vara en prioriterad fråga för oss.
            </seg>
          </u>
          <note type="speaker" n="33530c51">
            Anf. 10 JOSEFIN BRINK (V) replik:
          </note>
          <u who="josefin_brink_4d45f6" xml:id="i-23e9f744f062e00d-1" n="a66d2bb7">
            <seg n="7a7979df">
              Fru talman! Jag tänkte säga något om detta med kvinnors löner
              och arbetsvillkor. Jenny Petersson tog upp att vi i alla politiska
              partier har ett ansvar som arbetsgivare i kommuner och landsting.
              Det är en utsaga som man hör ganska ofta när frågan om ofrivilliga
              deltider, visstidsanställningar, timvikariat och oskäliga löneskillnader
              kommer upp.
            </seg>
            <seg n="6f9bda1b">
              Nu pågår det en avtalsrörelse. I Sveriges Kommuner och Landsting,
              som är arbetsgivarpart, är Moderaterna och de borgerliga i majoritet.
              De har lämnat besked om vad de tycker om de krav som har förts
              fram av de offentliganställdas fackföreningar. Man säger nej till
              att stärka rätten till fasta anställningar och att minimera timvikariat.
              Man säger nej till krav på rätt till heltidsanställningar, och
              man avfärdar kategoriskt den särskilda jämställdhetspott som LO-förbunden
              har kommit överens om som ett led i att minska de osakliga löneskillnaderna
              mellan kvinnor och män på arbetsmarknaden.
            </seg>
            <seg n="4be33c25">
              Här i riksdagen har bland andra Vänsterpartiet och de övriga
              rödgröna partierna vid ett flertal tillfällen tagit upp frågan
              om att stärka rätten till heltid i lagstiftning liksom att minimera
              möjligheterna till otrygga anställningar som timanställningar
              och liknande.
            </seg>
            <seg n="8ca74a29">
              Om nu Moderaterna varken i Sveriges Kommuner och Landsting eller
              här i riksdagen vill stärka rätten till heltid, fasta jobb och
              högre löner undrar jag: När är det egentligen som detta politiska
              ansvar för de offentliganställda kvinnornas löner och arbetsvillkor
              ska tas enligt Moderaterna?
            </seg>
          </u>
          <note type="speaker" n="abc2bccc">
            Anf. 11 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-3" n="bec17a4c">
            <seg n="9f240621">
              Fru talman! Tack, Josefin Brink, för frågan! Jag kan nämna ett
              konkret exempel. I Region Halland, där Moderaterna sitter med
              i en femklövermajoritet, finns det möjlighet till rätt till heltid.
              Det är att ta ansvar på den lokala nivån, tycker jag.
            </seg>
            <seg n="730d6977">
              Precis som Socialdemokraterna, vars motion Josefin Brink har
              anslutit sig till, tycker jag att ett modernt arbetsliv kräver
              anpassning till människors livssituation och förutsättningar,
              liksom att incitament måste skapas för att fler ska få heltidstjänster.
              Här spelar arbetsmarknadens parter en roll.
            </seg>
            <seg n="2a99fa77">
              Ja, jag tycker att moderater i kommuner och landsting runt om
              i landet ska ta ett ansvar och erbjuda heltidstjänster till dem
              som önskar det.
            </seg>
          </u>
          <note type="speaker" n="bc00a173">
            Anf. 12 JOSEFIN BRINK (V) replik:
          </note>
          <u who="josefin_brink_4d45f6" xml:id="i-23e9f744f062e00d-2" n="a66d2bb7">
            <seg n="7e5f27e2">
              Fru talman! Det är jättebra att vi är överens om att arbetsgivare
              i kommuner och landsting ska ta detta ansvar. Men de facto görs
              det inte, även om det tydligen har tagits initiativ i Region Halland,
              och jag vet att det förekommer på andra håll.
            </seg>
            <seg n="facb8edd">
              Samtidigt fortsätter det att vara ett stort problem i både privat
              och offentlig sektor att osäkra anställningar alltså timanställningar
              där man rings in inte minskar utan tvärtom ökar. Det är väldigt
              tydligt att det just är i kvinnodominerade yrken.
            </seg>
            <seg n="2d12d247">
              Det finns ett faktum när det gäller det här med att skapa incitament
              för fler heltidstjänster och fasta jobb. I regeringens skrivelse
              uttrycker man det inte så att det är incitament riktade till arbetsgivarna
              att inrätta sådana här tjänster, utan där talas det om incitament
              för kvinnor att vilja jobba mer heltid.
            </seg>
            <seg n="3c625769">
              Jag kan lova att incitamentet att ha ett fast jobb med en lön
              som det går att leva på är hundraprocentigt hos landets alla underbetalda
              kvinnor som i dag springer på timvikariat, sliter med deltidsanställningar
              och försöker jaga extra timmar för att komma upp i en rimlig inkomst.
              Men faktum kvarstår. Varken som arbetsgivarpart i Sveriges Kommuner
              och Landsting eller här i den lagstiftande församlingen vill Moderaterna
              och allianspartierna göra någonting för att sätta mer press på
              arbetsgivarna att faktiskt sluta utnyttja kvinnor som andra klassens
              arbetskraft med arbeten som det inte går att försörja sig på.
            </seg>
            <seg n="85ce6eeb">
              Jag vill återigen ställa frågan: Hur, Jenny Petersson, är det
              meningen att Moderaterna ska ta sitt ansvar för bättre löner och
              arbetsvillkor för kvinnor om det varken är i avtalsrörelsen eller
              här i den lagstiftande församlingen? Vad är det konkret som ni
              tänker göra för att komma till rätta med den här situationen?
            </seg>
          </u>
          <note type="speaker" n="194a9b0e">
            Anf. 13 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-4" n="bec17a4c">
            <seg n="331d9417">
              Fru talman! Det vore hederligt att hålla sig något rimlig i debatten.
              Det finns, som sagt, stora brister i jämställdheten när det gäller
              kvinnors och mäns möjlighet att komma in på arbetsmarknaden och
              i näringslivet, att stanna kvar och utvecklas i arbetslivet liksom
              att kombinera arbete och familjeliv.
            </seg>
            <seg n="4468eefc">
              Kvinnor lönearbetar mindre än män. De har högre sjukfrånvaro,
              gör fler avbrott i karriären, arbetar mindre övertid och utför
              mer obetalt arbete i hemmet.
            </seg>
            <seg n="dc1f5fd8">
              Vi vet att lönebildningen i Sverige är en fråga för arbetsmarknadens
              parter, och så ska det fortsätta att vara.
            </seg>
            <seg n="1467eee9">
              Som Josefin och jag båda vet arbetar en stor del av kvinnorna
              i dag inom välfärdens verksamheter. Arbetsförmedlingen, som jag
              hänvisade till tidigare i debatten, visar att 80 procent av dem
              som arbetar inom vården är kvinnor. Inom industrin är 75 procent
              män.
            </seg>
            <seg n="91265ab6">
              Jag står fast vid att vi när det gäller våra svenska kommuner
              och landsting, som ofta är den största arbetsgivaren på orten,
              måste ta ett större ansvar. Vi måste, som sagt, erbjuda fler heltidstjänster,
              däremot inte lagstifta om det i Sveriges riksdag.
            </seg>
            <seg n="0c8b2407">
              Det gäller också som allians och moderat att stå upp för reformer
              för en öppnare välfärdssektor med fler aktörer. Det har inte bara
              varit en valfrihetsreform, utan det har även resulterat i jämställdhetsvinster.
              Då pratar jag om lagen om valfrihetssystem, LOV. Här har Moderaterna
              och Alliansen öppnat upp ett tidigare offentligt monopol. Det
              har gett sjuksköterskor och läkare möjligheten att välja mellan
              fler arbetsgivare än tidigare.
            </seg>
          </u>
          <note type="speaker" n="784a8251">
            Anf. 14 GUNVOR G ERICSON (MP) replik:
          </note>
          <u who="unknown" xml:id="i-c75b7c61e8208688-1" n="7195dda1">
            <seg n="ccbb7a45">
              Fru talman! Jag har fyra frågor till Jenny Petersson.
            </seg>
            <seg n="6422f1c2">
              Nästan var fjärde anställd kvinnlig tjänsteman mellan 20 och
              34 år har en tidsbegränsad anställning. Det är långt fler än när
              det gäller män i samma ålder. Där har nio av tio en tillsvidareanställning.
            </seg>
            <seg n="d089a055">
              Trots att andelen tidsbegränsat anställda inom TCO totalt inte
              har ökat under de här tio åren har det under samma tidsperiod
              blivit vanligare med tidsbegränsade anställningar för personer
              under 35 år, framför allt bland kvinnor.
            </seg>
            <seg n="59b2d7f2">
              Min första fråga är: Vad vill Moderaterna göra för att kvinnor
              ska få tillsvidareanställningar i samma utsträckning som män?
            </seg>
            <seg n="15adcba8">
              Ekonomi är helt centralt i jämställdhetsarbetet. Egen lön och
              egen försörjning är grunden till självständighet och frihet. De
              osakliga löneskillnaderna har varit i stort sett oförändrade de
              senaste 30 åren. År 2006 fanns det ett förslag till handlingsplan
              för jämställda löner. Där var också syftet att man skulle göra
              ett trepartshandslag mellan arbetsmarknadsmarknadens parter och
              staten.
            </seg>
            <seg n="f27d2fb6">
              Det förslaget lades i papperskorgen hösten 2006 när Sverige fick
              en moderatledd regering. Någon ny plan har inte lagts fast trots
              regerande i sex år. Min fråga är: Vad tänker ni i Moderaterna
              göra? Vill ni avsätta pengar för jämställda löner?
            </seg>
          </u>
          <note type="speaker" n="e9afb338">
            Anf. 15 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-5" n="bec17a4c">
            <seg n="6b574c5f">
              Fru talman! Det var två av fyra frågor. Tack för frågorna, Gunvor!
            </seg>
            <seg n="fe864494">
              Som tidigare sagts vill vi bygga broar, och vi vill öka incitamenten
              för företag att anställa. Därför har vi sett till att göra det
              enklare och billigare att anställa. Det är i grunden det som det
              handlar om.
            </seg>
            <seg n="cbd8182a">
              Med billigare att anställa menas att arbetsgivarens kostnader
              sänks när det gäller skatter och avgifter. Som tidigare står vi
              fast vid att tillsvidareanställningar är och ska vara huvudregeln
              på den svenska arbetsmarknaden. Möjligheten till tidsbegränsad
              anställning är dock värdefull både för företag och för arbetstagare.
            </seg>
          </u>
          <note type="speaker" n="2e047bbd">
            Anf. 16 GUNVOR G ERICSON (MP) replik:
          </note>
          <u who="unknown" xml:id="i-c75b7c61e8208688-2" n="7195dda1">
            <seg n="6fe33a27">
              Fru talman! I det moderata nyspråket betyder alltså bygga broar
              och enklare att anställa att man får betala ett pris, en ökad
              otrygghet för kvinnor, för det är vad resultatet har blivit.
            </seg>
            <seg n="d875eeb0">
              Jag ska nu ta upp min tredje och fjärde fråga. Den tredje frågan
              handlar om utredningen om män och maskuliniteter. Miljöpartiet
              har motionerat om att vi borde göra en utredning för att se över
              hur man kan lyfta fram att också män drabbas, så som vi betraktar
              män i dag. Det är till exempel fler män som drabbas av våldsbrott.
              Vi har en högre andel självmord bland män. Detta skulle då göras
              utifrån synen på maskuliniteter i dag.
            </seg>
            <seg n="ad094a60">
              Det stod till min glädje i regeringens budget att man skulle
              tillsätta en sådan utredning, men jag har ännu inte sett till
              den. Min tredje fråga är därför: När kommer den utredningen?
            </seg>
            <seg n="12e1bec4">
              Min fjärde fråga handlar om att Alliansen i smyg avskaffat målet
              om ett jämställt uttag av föräldraförsäkringen. Det här har tagits
              bort ur Försäkringskassans regleringsbrev från Socialdepartementet.
              Min fråga blir då: Anser inte Moderaterna och Jenny Petersson
              att det bör finnas med ett mål om jämställt uttag av föräldraförsäkringen
              i regleringsbrevet till Försäkringskassan?
            </seg>
          </u>
          <note type="speaker" n="60e00ee0">
            Anf. 17 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-6" n="bec17a4c">
            <seg n="781419f9">
              Fru talman! Tack för frågorna, Gunvor! När det gäller frågan
              om när utredningen ska tillsättas har jag tyvärr inget datum,
              men jag lovar att jag ska återkomma i frågan.
            </seg>
            <seg n="9f3cf1c5">
              När det gäller uttaget av dagar i föräldraförsäkringen tycker
              jag att det är viktigt, som jag nämnde innan, att två föräldrar
              tar ansvar, om det finns två föräldrar, och givetvis att man delar
              upp det. Det möjliggör för både män och kvinnor att delta aktivt
              på arbetsmarknaden samtidigt som man tar ansvar för sina gemensamma
              barn.
            </seg>
          </u>
          <note type="speaker" n="c9ce0baf">
            Anf. 18 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-50138254b14e580b-1" n="02f5ddf4">
            <seg n="a6f66dbd">
              Fru talman! Mäns våld mot kvinnor är en akut och viktig fråga,
              säger Jenny Petersson. Hon säger också att vi inte kan lagstifta
              om attitydförändringar, men Alliansen och regeringen kan börja
              med sina egna attityder.
            </seg>
            <seg n="891ab8f0">
              Sanningen är att ni i mångkulturens och religionsfrihetens namn
              prioriterar skamkulturers och vissa trosinriktningars rättigheter
              i Sverige framför flickors och kvinnors mänskliga rättigheter.
            </seg>
            <seg n="6ee73305">
              Jenny Petersson! Det är nu fem år sedan regeringen presenterade
              en nationell handlingsplan mot bland annat mäns våld mot kvinnor
              och hedersförtryck. Nyligen fick vi höra att våldtäkter mot kvinnor
              ökar. 19 kvinnor om dagen våldtas i Sverige. Det är en utveckling
              som går åt helt fel håll.
            </seg>
            <seg n="6a41c3ee">
              När, Jenny Petersson, kan vi förvänta oss mätbara positiva resultat
              av regeringens politik och handlingsplan? När kommer alla kvinnor
              i Sverige att ha rätt till sin egen kropp och sin egen framtid?
            </seg>
          </u>
          <note type="speaker" n="4c9bcd0a">
            Anf. 19 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-7" n="bec17a4c">
            <seg n="2690769b">
              Fru talman! Välkommen, Sven-Olof Sällström! Du sade innan i ditt
              anförande, och jag måste ändå poängtera det, att det var få män
              som var uppe i debatten. Det kanske är så i ert parti. Det är
              ju bara 2 av 19 riksdagsledamöter som är kvinnor.
            </seg>
            <seg n="0be44ba0">
              Att bekämpa mäns våld mot kvinnor hade högsta prioritet under
              den förra mandatperioden. Jag nämnde att det satsades 638 miljoner
              kronor från jämställdhetsanslaget på olika åtgärder för att uppnå
              målet att mäns våld mot kvinnor ska upphöra. Här har vi gjort
              en handlingsplan för att bekämpa mäns våld mot kvinnor, hedersrelaterat
              våld och förtryck samt våld i samkönade relationer. Den innehåller
              56 åtgärder som spänner brett över ett fält som engagerar flera
              myndigheter och frivilligorganisationer. Det förebyggande arbetet
              har stärkts liksom kvaliteten.
            </seg>
            <seg n="5df06310">
              Antalet anmälda våldtäkter har ökat, men det har också funnits
              ett mörkertal, och det är bra att fler vågar anmäla. Det är väldigt
              viktigt att människor kan lita på det svenska rättsväsendet.
            </seg>
          </u>
          <note type="speaker" n="80737def">
            Anf. 20 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-50138254b14e580b-2" n="02f5ddf4">
            <seg n="2c4db57d">
              Fru talman! Det är rätt många år sedan nu, Jenny Petersson, som
              begreppet sexualbrott ändrades. Man kan därför inte fortsätta
              skylla på att det är anmälningsbenägenheten som gör att antalet
              våldtäkter ökar. Det är faktiska våldtäkter som ökar. Jag håller
              visserligen med om att det finns ett stort mörkertal, men er handlingsplan
              har ingen effekt. Ni måste komma till skott. Det krävs reella
              krafttag mot mäns våld mot kvinnor och våldtäkter.
            </seg>
            <seg n="c27e469c">
              Tyvärr hade jag ingen replikrätt på Socialdemokraternas anförande.
              Det var heller ingen socialdemokrat som valde att ta replik på
              mig, så jag kunde inte påpeka det faktum att deras nuvarande partiledare
              själv kommer från ett fackförbund som motverkat kvinnopotter i
              avtalsrörelsen. Man bör sopa framför egen dörr.
            </seg>
            <seg n="a4594c2f">
              Jag tänkte fråga Jenny Petersson vad Moderaterna och Alliansen
              är beredda att göra för att stärka kvinnors möjligheter att få
              bättre betalt för de tunga jobben i offentlig sektor.
            </seg>
          </u>
          <note type="speaker" n="3b222f75">
            Anf. 21 JENNY PETERSSON (M) replik:
          </note>
          <u who="jenny_petersson_60eb02" xml:id="i-3a3ca996abd10230-8" n="bec17a4c">
            <seg n="e050db45">
              Fru talman! Som jag har nämnt tidigare sköts lönebildningen av
              arbetsmarknadens parter.
            </seg>
            <seg n="f7daf69d">
              Sven-Olof Sällström fortsatte i sitt replikskifte att prata om
              mäns våld mot kvinnor, vilket är helt oacceptabelt. Psykiskt,
              fysiskt och sexuellt våld kan jag som moderat under inga omständigheter
              acceptera eller ursäkta. Därför vill jag bara nämna en konkret
              åtgärd. Regeringen tillsköt 109 miljoner till arbetet med våldsutsatta
              kvinnor, våldsutövare och barn som bevittnat våld. Det beslutades
              så sent som den 22 december att satsa dessa 109 miljoner kronor
              för att kvalitetsutveckla arbetet med våldsutsatta kvinnor.
            </seg>
          </u>
          <note type="speaker" n="09d84386">
            Anf. 22 TINA ACKETOFT (FP):
          </note>
          <u who="tina_acketoft_74474c" xml:id="i-70f39bba36d6c325-0" n="474f4250">
            <seg n="f86ba9da">
              Fru talman! Sverige är till stora delar ett mycket jämställt
              land. Det är någonting jag märker när jag reser ute i världen
              för Europarådets räkning. Det är faktiskt så pass jämställt att
              de av oss som fortfarande talar om frågan ofta får en stämpel
              att vi är tjatiga. Men att Sverige till stora delar är jämställt
              innebär inte att kvinnor och män har samma möjligheter. Och då
              kan man som liberal inte vara nöjd.
            </seg>
            <seg n="dc58f5ae">
              Det handlar om makt, lön och kön. Det handlar om mäns våld mot
              kvinnor, osakliga löneskillnader, kvinnors svårigheter att kombinera
              familj med karriär och dålig representation av kvinnor på ledande
              poster i näringslivet.
            </seg>
            <seg n="cc0d6e29">
              Därför är regeringens arbete för jämställdhet inriktat just på
              de fyra delmål som min kollega Jenny Petersson precis gick igenom:
              jämn fördelning av makt och inflytande, ekonomisk jämställdhet,
              jämn fördelning av det obetalda hemarbetet och att mäns våld mot
              kvinnor ska upphöra.
            </seg>
            <seg n="183ec87f">
              Sedan 2007 genomför också regeringen omfattande satsningar på
              jämställdheten. Jämställdheten fick 1,6 miljarder kronor åren
              20072010. Resurserna tiodubblades alltså jämfört med den tidigare
              regeringens satsningar på området. För 2012 har ytterligare 239
              miljoner kronor öronmärkts för jämställdhetspolitiken.
            </seg>
            <seg n="0655f760">
              Därför fortsätter vi under 2012 att integrera jämställdhetsperspektivet,
              att främja jämställdhet på arbetsmarknaden och att fortsätta den
              viktigaste jämställdhetssatsningen som jag ser den, nämligen den
              i skolan. Vi fortsätter att öka kunskapen om kvinnors hälsa och
              att motverka mäns våld mot kvinnor, oavsett om det är hedersrelaterat
              eller ej. Mäns våld mot kvinnor ska upphöra.
            </seg>
            <seg n="ff906295">
              Fru talman! Jämställdhetspolitiken har ingen quick fix. Det finns
              ingen enkel medicin. Det krävs, och jag tror att Josefin Brink
              var inne på det, ett upplyst, envist, brett och långsiktigt arbete.
              Det handlar om att förändra attityder och strukturer långsiktigt
              och varaktigt. Det handlar om att aldrig sluta arbeta för och
              prata om jämställdhet på alla områden i samhället såväl som runt
              köksbordet hemma.
            </seg>
            <seg n="116b4258">
              Föga förvånande kom Ann-Christin Ahlberg fram till inte bara
              att det inte går framåt utan att det dessutom går bakåt. Statistik
              är inte mitt favoritområde, men i går roade jag mig ändå med att
              gå igenom lite statistik från Konjunkturinstitutet, Medlingsinstitutet,
              SCB, Andra AP-fonden och Finansdepartementet. Finansdepartementet
              är kanske inte helt opartiskt, men de andra borde vara det.
            </seg>
            <seg n="98570a01">
              Den ovägda löneskillnaden minskade med 11 procent mellan 2006
              och 2010. Den vägda löneskillnaden minskade med 17 procent samma
              period. Jobbskatteavdragen beräknas ha högre effekt på kvinnors
              arbetskraftsutbud än mäns. Kvinnors sysselsättning har påverkats
              mest.
            </seg>
            <seg n="73fcac29">
              Den långsiktiga effekten på disponibel inkomst av regeringens
              ekonomiska politik beräknas vara exakt lika stor för kvinnor och
              män. Den lite försiktigare bedömningen kommer faktiskt från Finansdepartementet,
              medan den andra kommer från Konjunkturinstitutet.
            </seg>
            <seg n="9a4a9725">
              Både mäns och kvinnors sysselsättningsgrad har ökat under perioden
              20062010. Kvinnor ägnar en timme mindre varje dag åt hushållsarbete
              jämfört med 1990, vilket motsvarar nio hela arbetsveckor om man
              räknar ihop det över året. Andelen kvinnor i börsbolagens styrelser
              har ökat från 17,7 procent till 22,9 procent.
            </seg>
            <seg n="781371f7">
              Visst har det gått framåt men det går förbaskat sakta, det kan
              jag hålla med om.
            </seg>
            <seg n="fd18b7e8">
              En grundläggande fråga, speciellt för en folkpartist, är att
              det måste löna sig även för kvinnor att utbilda sig. Vi kan ta
              det kvinnodominerade läraryrket som exempel. Det är en lång utbildning
              och ett ansvarsfullt jobb med löner som inte ens är i närheten
              av lönerna i mer mansdominerade yrken, som till exempel ingenjörer.
              Det är en löneutveckling som typiskt speglar den värdering vi
              har av typiska kvinnoyrken.
            </seg>
            <seg n="dfeb7a98">
              Den socialistiska quick fixen har vi redan hört om. Det är lagstadgad
              heltid, kvinnolönepotter, kvoterade bolagsstyrelser och kvoterad
              föräldraledighet. Trots att man inte ens själv ville driva igenom
              detta när man satt vid makten, eftersom man insåg att kravet på
              lagstadgad heltid faktiskt fick fler dåliga effekter än goda för
              kvinnor, vill man det nu helt plötsligt i opposition.
            </seg>
            <seg n="a8450153">
              Så kallade kvinnopotter har testats, och det visade sig att det
              inte gav någon effekt mer än för en väldigt kort period för att
              sedan ramla tillbaka i gamla vanliga mönster.
            </seg>
            <seg n="2e95cfe8">
              Kvoterade börsbolagsstyrelser har blivit den stora signalfrågan.
              En lagstiftning skulle visserligen innebära att bolagen skakar
              fram kvinnor, speciellt om vi säger att vi annars likviderar bolagen
              väldigt effektivt men det utarmar ju kvinnorna på de verkligt
              beslutsfattande posterna eftersom det inte är i börsbolagens styrelser
              som verksamheten sköts.
            </seg>
            <seg n="1a287ed5">
              Jag kommer nu tillbaka till något som varit på tapeten tidigare,
              och det är att våra kolleger i kommuner, landsting och regioner
              ytterst är ansvariga för kvinnors arbete. De är kvinnors arbetsgivare
              i allra högsta grad. Fackförbunden är också kvinnors fackförbund.
              De kan och borde förhandla fram mer jämställda arbetstider och
              löner och garantera att tillsättningar av chefs- och styrelseposter
              sker utifrån kompetens och inte kön. Sedan Alliansen tog över
              2006 har vi faktiskt ett jämställt lag sett till de poster som
              regeringen tillsätter. Det är att praktisera jämställdhet och
              arbetsgivaransvar.
            </seg>
            <seg n="59ec57d9">
              De viktiga åtgärder som dock kan vidtas med politiken är faktiskt
              det som underlättar för kvinnor att göra karriär, eller att bara
              leva sina liv generellt.
            </seg>
            <seg n="44def72c">
              Det handlar om att skapa en medveten, jämställd skola, där tjejer
              och killar får en utbildning som gör att de kan göra könsneutrala
              yrkesval. Det är mycket i yrkesvalen som löneskillnaderna uppstår.
            </seg>
            <seg n="006a9969">
              Det handlar om att skapa möjligheter att fördela hemarbetet jämställt
              så att kvinnor får mer tid till arbete och karriär. Det finns
              inte en rimlig chans att göra karriär inom ett börsbolag på en
              40-timmars arbetsvecka.
            </seg>
            <seg n="9aa6f585">
              Det handlar om att utforma skattesystem som gynnar kvinnors lika
              deltagande.
            </seg>
            <seg n="fcf669f3">
              Jag är en ivrare av RUT och ROT av flera skäl: av samhällsskäl,
              för företagarna, för hushållen och för kvinnorna. Men jag vet
              också att trots att två tredjedelar av det obetalda hemarbetet
              utförs av kvinnor finns det många som inte kommer att kunna prioritera
              när månaden börjar närma sig sitt slut. De skulle inte ens komma
              på tanken att prioritera att köpa RUT- eller ROT-tjänster, oavsett
              vad det kommer att kosta. Då är svaret snarare att vi måste se
              till att de här kvinnorna har arbete som lönar sig, där det finns
              mer kvar i plånboken vid månadens slut.
            </seg>
            <seg n="b4be422c">
              Det är därför som jobbskatteavdraget faktiskt är utformat så
              att det ger mer procentuellt till dem som tjänar minst. I och
              med att kvinnor har lägre lön än män, tyvärr, kommer kvinnors
              nettoinkomst att öka snabbare än mäns. Konjunkturinstitutet visar
              också att ensamstående kvinnor har ökat sitt arbetsutbud med 2,2
              procent som en följd av just jobbskatteavdragen. Motsvarande effekt
              hos männen är 1,3 procent, vilket alltså leder till att gapen
              minskar.
            </seg>
            <seg n="3190205f">
              En annan intressant iakttagelse man kan göra av jobbskatteavdragen
              och jämställdheten är att det gör det mer lönsamt att dela föräldrapenningen
              mer jämställt, eftersom föräldrapenning inte ligger till grund
              för jobbskatteavdraget. Om enbart en förälder arbetar under ett
              kalenderår får familjen enbart ett jobbskatteavdrag. Om däremot
              båda föräldrarna arbetar under kalenderåret kommer båda att få
              del av jobbskatteavdraget.
            </seg>
            <seg n="707f3222">
              Fru talman! Det är onekligen mycket enklare att debattera bombastiskt
              när man sitter i opposition. Jag har själv suttit där. Det är
              inte så kul, men man kan i alla fall ha livaktiga debatter. Då
              kan man plötsligt plädera för saker som man inte vill genomföra
              i majoritet. Om svaret på alla samhällsproblem är lagstiftning
              blir det i alla fall mycket enklare att hålla förstamajtal.
            </seg>
            <seg n="164b9e9d">
              Fru talman! Jag är liberal. Det innebär inte att jag är kluven,
              för jämställdhet är en mänsklig rättighet, och mänskliga rättigheter
              tummar man inte på. Men jag inser också att det här problemet
              kräver ett envist, upplyst, brett och långsiktigt arbete. Det
              handlar om att förändra attityder, och det handlar om att förändra
              strukturer långsiktigt och varaktigt. Och det gör faktiskt vi
              liberaler tillsammans med alliansregeringen.
            </seg>
          </u>
          <note n="a2a079ec">
            Med det, fru talman, yrkar jag bifall till förslaget i betänkandet
            och avslag på motionerna.
          </note>
          <note n="f871b529">
            I detta anförande instämde Hans Backman och Anna Steele (båda
            FP).
          </note>
          <note type="speaker" n="7b0ab1af">
            Anf. 23 JOSEFIN BRINK (V) replik:
          </note>
          <u who="josefin_brink_4d45f6" xml:id="i-23e9f744f062e00d-3" n="a66d2bb7">
            <seg n="bc72b3d3">
              Fru talman! Först vill jag bara korrigera en sak som Tina Acketoft
              sade, nämligen att jämställdhetspotterna har visat sig inte ha
              haft någon effekt. I varje fall enligt Medlingsinstitutet, som
              är den myndighet som har ansvar för lönestatistiken, är det faktiskt
              så att de jämställdhetspotter som LO har tillämpat i sina avtal
              har haft effekt. Det är den enda tydligt mätbara effekt man kan
              ha sett där löneskillnaderna mellan kvinnor och män faktiskt har
              minskat på senare år. I de kollektivavtal som är helt sifferlösa,
              där man har helt individuell lönesättning, ser vi att löneskillnaderna
              fortsatt är de största, och de minskar inte alls i samma grad.
              Varifrån Tina Acketoft har fått idén att det inte skulle fungera
              med jämställdhetspotter får hon gärna förklara.
            </seg>
            <seg n="03e49287">
              Sedan vill jag säga någonting om jobbskatteavdraget. Att tricksa
              med siffrorna i syfte att framställa att ens politik ger en annan
              effekt än den faktiskt ger har blivit regeringens paradgren. Jag
              tycker att det börjar bli extremt tröttsamt när man blandar procent
              och absoluta tal så som det passar en bäst.
            </seg>
            <seg n="710c042a">
              Om att jobbskatteavdraget procentuellt sett har gett mer till
              kvinnor än män kan man säga att om en man har tio korvar på tallriken
              och får tre till har hans korvtillgång ökat med 30 procent. Bredvid
              honom sitter en kvinna som har en korv på tallriken och får en
              till. Då har hennes tillgång ökat med 100 procent. Men den totala
              skillnaden mellan hur många korvar man har på sin tallrik har
              samtidigt ökat. Exakt så är det med jobbskatteavdraget, Tina Acketoft.
            </seg>
            <seg n="873b3cbe">
              Det vet du lika väl som jag att en mycket större andel av jobbskatteavdraget
              i kronor har gått till män och till höginkomsttagare än till låginkomsttagare.
              Det är faktiskt inte med procent som människor betalar sina räkningar
              och köper kläder och skor till sina barn, utan det är med kronor
              och ören. Det är ett faktum att inkomstskillnaderna mellan kvinnor
              och män på grund av bland annat jobbskatteavdraget och det som
              har finansierat det faktiskt har ökat under den borgerliga regeringsperioden.
            </seg>
          </u>
          <note type="speaker" n="ccbc3ffd">
            Anf. 24 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-1" n="474f4250">
            <seg n="68939bd1">
              Fru talman! Vi får nog båda gå tillbaka till Medlingsinstitutet
              med våra siffror, Josefin. De verkar ha gett oss olika siffror.
            </seg>
            <seg n="9bae67e6">
              Medlingsinstitutet säger att den ovägda löneskillnaden minskade
              med 11 procent åren 20062010. Mig veterligen är det under den
              perioden som den borgerliga regeringen har suttit vid makten.
              Den har minskat med 11 procent. Den vägda löneskillnaden har minskat
              med 17 procent samma period. Mig veterligen satt vi vid makten
              mellan 2006 och 2010.
            </seg>
            <seg n="f482dd80">
              Detta är fakta. Detta är inte siffertricksande.
            </seg>
            <seg n="b45711e2">
              Sedan är det mycket möjligt att Josefin Brink har fått ett annat
              utslag av jämställdhetspotterna. Konjunkturinstitutet säger att
              det får en absolut effekt när potten fördelas, men den förändringen
              avtar sedan och går tillbaka till det normala. Detta är också
              Konjunkturinstitutets skrivelse. Vi kan stå och bolla saker fram
              och tillbaka och naturligtvis komma överens om att vi inte är
              överens om detta heller.
            </seg>
            <seg n="d37aec66">
              Jag väntar på den utredning som ska presenteras till hösten där
              vi faktiskt i kronor och ören och procentuellt nu vet jag att
              Josefin Brink inte giller procenttal, men procenten är viktig
              ibland svart på vitt kan se vilka effekter det har fått. Den ska
              komma till hösten. Jag ser väldigt mycket fram mot den och beklagar
              att den har blivit försenad. Jag tror att den dessutom hade kunnat
              förenkla i den här debatten.
            </seg>
          </u>
          <note type="speaker" n="1f49adcb">
            Anf. 25 JOSEFIN BRINK (V) replik:
          </note>
          <u who="josefin_brink_4d45f6" xml:id="i-23e9f744f062e00d-4" n="a66d2bb7">
            <seg n="dfd75610">
              Fru talman! Vi får nog ta det här med löner och inkomster en
              gång. Löneskillnaderna har minskat med mellan 1,7 och 3,6 procent,
              lite beroende på avtalsområden och hur man räknar, enligt Medlingsinstitutet.
              Det har noll och intet med regeringens politik att göra. Det handlar
              om bruttolönerna, det vill säga hur mycket arbetsgivarna faktiskt
              betalar ut före skatt till de anställda. Såvitt jag vet är det
              inte regeringen som sätter lönerna utan det sker i avtalsrörelserna.
            </seg>
            <seg n="b04e6d28">
              Den minskning som har skett i klyftan mellan kvinnor och män
              beror enligt Medlingsinstitutet i hög grad på den medvetna satsning
              på jämställdhetspotter som LO-förbunden har gjort och som Moderaterna
              i bland annat Sveriges Kommuner och Landsting avfärdar och säger
              nej till.
            </seg>
            <seg n="526307cd">
              Däremot har samtidigt, trots att löneskillnaderna har minskat
              marginellt under den här tiden, inkomstskillnaderna mellan kvinnor
              och män ökat under den borgerliga regeringsperioden. Den ökningen
              av inkomstskillnaderna har alltså ingenting med lönerna att göra,
              utan det beror på att man har sänkt skatter på ett sådant sätt
              att mäns inkomster har ökat på bekostnad av kvinnors. Försämringarna
              i sjukförsäkringen har i betydligt högre grad drabbat kvinnor.
              Det är kvinnor som i högst grad har blivit utförsäkrade och fått
              sin sjukpenning indragen. Det är kvinnor som har drabbats hårdast
              av begränsningarna i arbetslöshetsförsäkringen, med förlängt arbetsvillkor,
              75-dagarsregeln, och differentieringen av a-kasseavgiften. Det
              är ensamstående kvinnor som har fått se underhållsstödet urholkas
              år för år därför att regeringen inte har satsat på det.
            </seg>
            <seg n="f89e81f2">
              Det är ju ett faktum att samtidigt som löneskillnaderna har minskat
              har inkomstskillnaderna ökat, vilket helt och hållet faller tillbaka
              på regeringens politik. Det är alltså fördelningspolitiken efter
              skatt som har ökat inkomstskillnaderna, Tina Acketoft. Då undrar
              jag bara: Är ni nöjda med den politiken? Var det meningen att
              den skulle leda till det här eller är det på något sätt någonting
              som har blivit lite fel?
            </seg>
          </u>
          <note type="speaker" n="b59057a2">
            Anf. 26 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-2" n="474f4250">
            <seg n="b0302f3c">
              Fru talman! Jag är nöjd med att vi under den brinnande finanskrisen,
              en lågkonjunktur som vi inte har sett maken till, fortfarande
              faktiskt har ett högre deltagande på arbetsmarknaden än något
              annat jämförbart land, där kvinnor dessutom har ökat sitt deltagande
              på arbetsmarknaden. Jag är nöjd med att vi när alla andra konstant
              går bakåt kan satsa på trygghet med en fördelningspolitik som
              Josefin Brink inte håller med om, där vi säger att det måste löna
              sig att arbeta.
            </seg>
            <seg n="b8e02bf5">
              Jag är inte nöjd med att det finns löneskillnader mellan kvinnor
              och män. Det kommer jag att arbeta med så länge jag tillhör denna
              kammare och långt därefter också.
            </seg>
            <seg n="3de14c67">
              Vi får vara överens om att Josefin Brink och jag inte är överens
              om fördelningspolitiken. Det ska löna sig att arbeta. Vi ska ha
              en arbetsmarknad som låter folk komma in och inte låser ute dem
              på grund av kön eller etnicitet. Det vi nu ser med en lågkonjunktur
              är att över hela det internationella perspektivet avtar kvinnors
              delaktighet i arbetsmarknaden. Sist in först ut gäller på många
              andra ställen också.
            </seg>
            <seg n="ed7c4210">
              Jag är nöjd med regeringens politik när det gäller arbetsdelen,
              men det finns så mycket mer kvar att göra i fråga om jämställda
              löner. Det arbetar vi med.
            </seg>
          </u>
          <note type="speaker" n="92ab909a">
            Anf. 27 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-f22105a6a816bb50-3" n="f3314264">
            <seg n="d3a06436">
              Fru talman! Tina Acketoft har som folkpartistisk företrädare
              tidigare varit positiv till att fördela mer i föräldraförsäkringen.
              Nu låter det inte riktigt som att det ska delas mer lika utifrån
              Tina Acketofts inlägg, utan hon är nöjd med hur det redan är i
              dag.
            </seg>
            <seg n="794f7134">
              Vad tycker Folkpartiet om jämställdhetsbonusen med utgångspunkt
              i de resultat vi har fått redovisade här? Hur tycker Folkpartiet
              att det ska bli mer delat föräldraansvar?
            </seg>
            <seg n="672ab54e">
              Vad menar Tina Acketoft med att de stora löneskillnaderna och
              inkomstskillnaderna beror på yrkesval? Jag förstår att Tina Acketoft
              menar att yrkesvalen är detsamma som att ha lägre lön i typiskt
              kvinnodominerade yrken. Men grundproblemet är att kvinnodominerade
              yrken värderas så mycket lägre. De som arbetar på en förskola
              med flera års högskoleutbildning har inte alls den lön eller löneutveckling
              som den som har gått en typiskt manlig yrkesutbildning med samma
              tid på högskolan. I grund och botten värderas vi olika.
            </seg>
            <seg n="0ff09318">
              Vad har ni för förslag i fråga om den ekonomiska skillnaden så
              att det blir mer jämställt och positivt även för kvinnor? 91 200
              kronor lägre inkomst per år för kvinnor är en oacceptabel summa.
              Man kan inte räkna bara i procent hit och dit, utan det är de
              faktiska pengarna en kvinna får som utgör betalningen.
            </seg>
          </u>
          <note type="speaker" n="c66a7fe3">
            Anf. 28 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-3" n="474f4250">
            <seg n="4a56ed53">
              Fru talman! Jag tror inte att jag på något sätt sade att jag
              är nöjd med uttaget i föräldraförsäkringen. Jag tror inte att
              jag berörde frågan eftersom den har tagits upp tidigare.
            </seg>
            <seg n="913ff900">
              Nej, jag är inte nöjd med att uttaget av föräldraförsäkringen
              inte är mer jämlik. Det kommer jag inte att vara förrän man har
              hittat en någorlunda balans i det hela. Det behöver inte vara
              5050 för vartenda barn. Det kan vara 40 ena gången och 60 nästa
              gång. Det kan vara lite olika.
            </seg>
            <seg n="41af642a">
              Det är därför jämställdhetsbonusen finns. Jag vet att Ann-Christin
              Ahlberg kommer att säga att den inte fungerar. Men den nya jämställdhetsbonusen
              träder i kraft nu. Den är förenklad och ger ören och kronor direkt
              in i plånboken i stället för att man ska behöva vänta ett helt
              år. Det var det förslag som Folkpartiet lade fram från början
              men som vi inte fick igenom i alliansregeringen, men nu har vi
              fått igenom förslaget. Vänta och se. Låt det ge lite effekt.
            </seg>
            <seg n="66283af6">
              Men det här är inte det allra viktigaste. Det är aldrig där vi
              kommer att förändra fördelningen av föräldraförsäkringen. Den
              kommer att förändras den dag det finns ett val. Precis som Ann-Christin
              Ahlberg säger speglar löneutvecklingen den värdering som finns
              av tradition. Typiska kvinnoyrken värderas lägre av tradition,
              och därför tjänar man mindre när man väljer det yrket. Förändringen
              sker inte förrän kvinnor också ändrar sina yrkesval och vi hjälps
              åt att uppvärdera lönerna inom kvinnodominerade yrken, som nu
              håller på att ske inom lärarkåren. Vi från Folkpartiet påhejar
              ivrigt fackförbunden i deras lönekrav. Vi kan inte göra mer än
              att säga att de är på rätt spår eftersom det inte är vi som sätter
              lönerna. Men vi kan tydligt säga att detta är en grupp som borde
              värderas högre, om man jämför deras högskoleutbildning med en
              motsvarande ingenjörs där lönerna skiljer sig så mycket. När vi
              har kommit dithän med även de andra yrkena blir det en mer självklar
              fördelningspolitik hemma vid köksbordet när föräldraförsäkringen
              ska fördelas.
            </seg>
            <seg n="af6041d5">
              Det är många pusselbitar som måste på plats. Det fungerar inte
              med en quick fix-lösning för att lösa allt detta. Det finns inget
              hugg som kan lösa upp den gordiska knuten.
            </seg>
          </u>
          <note type="speaker" n="a7091cc0">
            Anf. 29 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-f22105a6a816bb50-4" n="f3314264">
            <seg n="1c190400">
              Fru talman! Man kan tycka olika, men det har framkommit i rapporten
              att jämställdhetsbonusen inte fungerade. Det enda som historiskt
              sett har fungerat är att rikta mer dagar till papporna. Det är
              då det har blivit ett kraftigt resultat. Om man tycker att det
              är okej att det tar flera generationer innan det blir ett mer
              jämställt uttag kan man vänta och se hellre än att lyssna på de
              faktiska resultaten.
            </seg>
            <seg n="376a2b09">
              Vi socialdemokrater vill syna den svenska jämställdheten och
              ha en jämställdhetsrevision. Det borde tillsättas en utredning,
              och uppdraget kan ges till Riksrevisionen. Riksrevisionen lade
              häromdagen fram kritik mot att DO fastnar i enskilda ärenden.
              Det kan vara nog så viktigt att driva enskilda ärenden, men om
              man fastnar i dem driver det inte på jämställdhetsarbetet i rätt
              riktning. Det är viktigt att vi har myndigheter som driver på.
            </seg>
            <seg n="33f57e4e">
              Vi skriver i vårt särskilda yttrande att vi inte vill ha en ny
              myndighet men att vi är oroade över hur jämställdhetsarbetet drivs.
              DO kanske inte gör det arbetet tillräckligt mycket. Häromdagen
              kom denna kritik, vilket vi inte visste om förrän den var fakta.
            </seg>
            <seg n="bfe09e23">
              Det pratas om att vi politiker kan göra mycket för kvinnor som
              befinner sig i den offentliga sektorn. Där har vi självklart ett
              ansvar. Men 52 procent av den kvinnliga arbetskraften finns i
              den privata sektorn. Staten är inte arbetsgivare i den privata
              sektorn, men vi behöver se till att kvinnor inte diskrimineras
              på svensk arbetsmarknad eller behandlas som en andra klassens
              arbetskraft.
            </seg>
            <seg n="5859b094">
              Det är lite för enkelt att säga att jämställdheten kan fixas
              i kommuner och landsting. Bekymret är större än så.
            </seg>
            <seg n="6010b753">
              Skillnaden i inkomst mellan kvinnor och män är 91 200 kronor
              per år.
            </seg>
          </u>
          <note type="speaker" n="2a9b9a70">
            Anf. 30 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-4" n="474f4250">
            <seg n="d197d6b6">
              Fru talman! Ann-Christin Ahlberg är fullständigt medveten om
              att jag allra helst vill se kvinnor verka ute i den vanliga arbetsmarknaden
              snarare än i den kommunala, som de är tvungna till i dag. Jag
              måste påpeka att lärarkåren inte verkar enbart inom offentlig
              sektor eller kommunal sektor. Tack vare en upplyst, på den tiden
              socialdemokratisk, politik öppnades möjligheten att starta eget
              i sektorer där kvinnor traditionellt har sin yrkeserfarenhet.
              Det innebär att när lärarkåren talar är det också för privat anställda
              människor. Det vill jag se fler göra.
            </seg>
            <seg n="9e9e8187">
              Jag vill se fler fackförbund som står upp för kvinnorna. Det
              är mycket bra att lärarförbunden gör det på detta tydliga sätt.
            </seg>
            <seg n="c383aa2b">
              Ann-Christin Ahlberg upprepar som ett mantra att jämställdhetsbonusen
              inte fungerar. Jag har precis försökt att förklara att den nya
              jämställdhetsbonusen, där man får sina kronor direkt i slutet
              av månaden, infördes den 1 januari. I mitten av mars är det skäligt
              att tro att den inte har fått fullt genomslag än. Föräldrarna
              har kanske inte direkt rusat till för att teckna jämställdhetsbonusen
              än. Men låt oss ge den ett tag och se vart det bär hän.
            </seg>
            <seg n="8d7fbfe9">
              Samtidigt gör vi andra insatser som innebär att lönerna för kvinnorna
              ökar, och det blir ett mer jämställt liv. När de sitter vid köksbordet
              och ska fördela föräldraförsäkring och i allra högsta grad VAB-dagar,
              när lille Kalle eller Pelle har fått influensan, ska det ske naturligt:
              Du var hemma förra gången, jag har lättare att vara hemma i dag.
              Det är när vi kommer dit som vi kan praktisera jämställdhet, inte
              bara tala om den.
            </seg>
            <seg n="e3f8df97">
              Den revision som lades fram på några sidor i går var intressant
              att se. Jag väntar också på att se en revision som ska läggas
              fram i höst av effekterna av alliansregeringens jämställdhetspolitik.
            </seg>
            <seg n="6474bfe5">
              Det går alltid att tricksa med siffror. Medan oppositionen lyfte
              fram en rankning där Sverige kommer på plats nummer fyra vi ligger
              alltid bland topp fyra finns det ett antal andra rankningar där
              vi fortfarande ligger på plats nummer ett. Sverige är internationellt
              sett ett mycket jämställt land. Ändå är vi inte nöjda, och det
              ska vi inte vara.
            </seg>
          </u>
          <note type="speaker" n="1395ea03">
            Anf. 31 GUNVOR G ERICSON (MP) replik:
          </note>
          <u who="unknown" xml:id="i-c75b7c61e8208688-3" n="7195dda1">
            <seg n="1e04e22e">
              Fru talman! Vi hörde i replikskiftet innan om konsekvenser av
              inkomstskillnader och synen på om man räknar i kronor eller procent.
              Det kan i verkligheten betyda olika saker.
            </seg>
            <seg n="4eaac5ff">
              I sitt inledningsanförande pratade Tina Acketoft om tiodubbling
              av resurser. Men många av miljonerna lämnades tillbaka när man
              inte utnyttjat dem för att man inte kommit i gång med konkreta
              insatser.
            </seg>
            <seg n="66cab142">
              Även om vi säkert har många liknande tankar i Miljöpartiet och
              Folkpartiet när det gäller målen är det också viktigt att jobba
              för att förändra attityder.
            </seg>
            <seg n="24115b7d">
              Gruppen män är överrepresenterad i våld inklusive självmord,
              missbruk, olyckor, hemlöshet, kriminalitet etcetera, och det är
              alla aspekter av maskulinitet som måste ifrågasättas och bättre
              analyseras. Då uppstår också nya möjligheter till åtgärder för
              förändring av strukturella aspekter om kön, vilket såklart också
              påverkar kvinnor.
            </seg>
            <seg n="50fdcb7a">
              Min fråga till Folkpartiet och Tina Acketoft är: Kommer ni att
              driva på för en utredning om män och maskulinitet? Folkpartiet
              var ju en gång ett aktivt parti i jämställdhetsdebatten, och det
              var ni som införde den första pappamånaden. Men i dag prioriterar
              ni snarare om mössan är på eller inte i skolan.
            </seg>
          </u>
          <note type="speaker" n="b303bd30">
            Anf. 32 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-5" n="474f4250">
            <seg n="8044116a">
              Herr talman! Jag ska inte hoppa på det där för det var så uppenbart,
              Gunvor G Ericson.
            </seg>
            <seg n="851c1aa9">
              Budgeten: Ja, det är ganska fantastiskt när man ger ett område
              så mycket pengar att de inte hinner göra av med dem. Jag kan inte
              tycka att regeringen ska få bära hundhuvudet för det. De fick
              så mycket pengar inom jämställdhetsområdet att de inte hann sätta
              i gång alla projekt direkt, men över tid kommer de i gång. Det
              är snarare ett bevis på att Folkpartiet fortfarande är ett väldigt
              aktivt parti när det gäller jämställdhet och att vi har sett att
              så många olika projekt behöver startas och att så mycket forskning
              behövs.
            </seg>
            <seg n="c851ff68">
              Om vi går in på maskulinitetsforskningen, som jag blev intresserad
              av när Gunvor G Ericson talade om den, lovar jag att jag ska se
              vidare på det, vad som har hänt och hur vi har resonerat. Jag
              är också väldigt intresserad av att se: Vad är det som gör att
              svenska män tycker att det är okej att slå när man är full, men
              att en man av en annan nationalitet som slår inte behöver vara
              full därför att det tydligen är något som ingår i hans psyke?
              Just den delen skulle jag vara väldigt intresserad av att se på.
            </seg>
            <seg n="ed41fd6d">
              Där jag vet att vi satsar pengar på forskning är just att se
              hur vi rehabiliterar sexualbrottslingar och män som slår kvinnor.
              Vad är det för program som fungerar? Vad är det för program som
              inte fungerar? Det är en livsviktig kunskap att ha. Dessa människor
              ska naturligtvis ut i samhället igen, och de ska inte behöva repetera
              det här beteendet. Den forskningen vet jag att vi satsar på.
            </seg>
            <seg n="608b5748">
              Låt mig återkomma till maskulinitetsforskningen i ett annat sammanhang,
              Gunvor G Ericson, för den är jag intresserad av.
            </seg>
          </u>
          <note type="speaker" n="33797cfb">
            Anf. 33 GUNVOR G ERICSON (MP) replik:
          </note>
          <u who="unknown" xml:id="i-c75b7c61e8208688-4" n="7195dda1">
            <seg n="ac9d9105">
              Herr talman! Det gläder mig att höra att Folkpartiet också kommer
              att driva på så tolkar jag svaret. Det är viktigt, och jag tror
              att vi har mycket att lära av den forskningen i jämställdhetsarbetet
              totalt sett. Trots allt handlar jämställdhet, som Miljöpartiet
              ser det, om en frihetsfråga, att en människa kan vara den person
              eller den individ som hon faktiskt är utan att låsas in i könsbundna
              normer. Då måste vi lära oss mer om vad det är som styr de olika
              normerna. Trots allt är det väldigt begränsande. Det är till och
              med oftast svårare för en man att gå utanför den lilla boxen med
              vad som betraktas som manligt än vad det är för en tjej att gå
              utanför sin box.
            </seg>
            <seg n="6383cfd0">
              Om jag går tillbaka till löner och ojämlik fördelning i arbetslivet
              visar det sig att de skatteformer som har gjorts har påverkat
              kvinnor och män på olika sätt i kronor och ören. Inkomstskillnaderna
              har ökat. Jobbskatteavdraget har gett en undersköterska med 20
              000 kronor i månaden en sänkning med ungefär 1 200 kronor i månaden,
              medan det för en man med 65 000 kronor i månaden, till exempel
              en direktör, har gett en skattesänkning på 4 500 kronor i månaden.
              Det är klart att det har betydelse hur man utformar skattepolitiken.
            </seg>
            <seg n="d0ef4b5b">
              Det har också betydelse vad man skriver i regleringsbrev till
              olika myndigheter hur man aktivt vill jobba med saker. Faktum
              är att man i Försäkringskassans regleringsbrev har tagit bort
              målet om jämställt uttag av föräldraförsäkringen. Min fråga till
              Folkpartiet och Tina Acketoft blir: Vill ni se till att det målet
              kommer tillbaka i Försäkringskassans regleringsbrev?
            </seg>
          </u>
          <note type="speaker" n="0c47686c">
            Anf. 34 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-6" n="474f4250">
            <seg n="03886f75">
              Herr talman! Jag håller med Gunvor G Ericson om att vi har många
              åsikter gemensamt mellan Miljöpartiet och Folkpartiet när vi pratar
              om jämställdhet. Jämställdhet är en frihetsreform. Det är en mänsklig
              rättighet ingenting annat. Det behöver inte vara konstigare än
              så. Ändå är det så otroligt svårt att få in i huvudet på folk
              att beteenden och normer styrs av gamla traditioner och att vi
              inte är fria förrän vi kan välja själva.
            </seg>
            <seg n="c5f9be58">
              Vad gäller Försäkringskassan är jag inte säker på varför det
              målet har tagits bort. Det är också en sak som vi har diskuterat
              i gruppen lite sinsemellan. Däremot är jag helt övertygad om att
              i alla de insatser som Försäkringskassan gör, där man tittar på
              sitt beteende när man bedömer mäns och kvinnors ohälsa, hälsa,
              arbetsförmåga och så vidare, har man gått in betydligt mer styrande
              utifrån ett genusperspektiv. Man insåg själv att det är helt orimligt
              att man gör så olika bedömningar av samma skador inom samma yrkesområde,
              till och med beroende på vilket kön personen i fråga har.
            </seg>
            <seg n="f2ce3bad">
              Vi vet också att kvinnor beter sig annorlunda än män. Vi går
              längre med våra krämpor och arbetar lite mer än vad män tenderar
              att göra. På ett generellt plan finns det naturligtvis tuffare
              män, men de flesta kvinnor är ganska sega, och det gagnar oss
              inte.
            </seg>
            <seg n="3abd684f">
              Försäkringskassan har ett annat sätt att arbeta. Men varför regleringsbrevet
              har tagit bort jämställdhetsperspektivet om det nu är så får vi
              återkomma till.
            </seg>
          </u>
          <note type="speaker" n="7f81c21f">
            Anf. 35 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-50138254b14e580b-3" n="02f5ddf4">
            <seg n="34297ccd">
              Herr talman! När man är folkpartist, Tina Acketoft, och representerar
              ett parti som utger sig för att vara skolpartiet och utbildningspartiet
              framför andra får man kanske i alla debatter ta en debatt om skolan.
              Jag tänkte prata om jämställdhet i skolan.
            </seg>
            <seg n="edd3d216">
              Jenny Petersson från Moderaterna talade förut om att vi inte
              kan lagstifta om attityder. Nej, det kan vi inte göra. Men vi
              kan påverka attityder, inte minst i skolan. I dag har vi en situation
              i skolan där killar och unga män tar sig friheter med trakasserier
              och kränkande beteenden mot unga kvinnor. Många unga kvinnor upplever
              en situation som gör att de mår mycket dåligt både psykiskt och
              fysiskt.
            </seg>
            <seg n="21b79e9d">
              Det är i skolan vi formar jämställdhetsattityderna för framtiden.
              Tillåter vi det här kränkande beteendet och inte gör någonting
              åt det formar vi också de här killarnas, de blivande männens,
              attityder i framtiden just när det gäller jämställdhet mellan
              kvinnor och män. Jag tycker att det regeringen och Alliansen gör
              är lite tunt just när det gäller att förändra unga mäns attityder
              mot kvinnor i skolan.
            </seg>
            <seg n="8e3170ec">
              Jag vill ställa en annan fråga, och det är också en jämställdhetsfråga.
              Det är ett faktum att det är framför allt unga män och killar
              som går ut gymnasieskolan utan fullständiga betyg och som i mycket
              mindre omfattning än kvinnor går till högre utbildning. Vad gör
              Folkpartiet, Alliansen och regeringen i de frågorna? Vilka förändringar
              krävs? Vad är ni beredda att göra för att få killarna till utbildningarna
              så att de också utbildar sig i framtiden?
            </seg>
          </u>
          <note type="speaker" n="f9d5a577">
            Anf. 36 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-7" n="474f4250">
            <seg n="9dae56dc">
              Herr talman! Åh, en skoldebatt! Förutom jämställdhetsdebatter
              finns det inget roligare än skoldebatter, och kan man kombinera
              dem blir det rena himmelriket.
            </seg>
            <seg n="d4d20573">
              För det första, Sven-Olof Sällberg: Vi har en nolltolerans i
              Folkpartiet genom den nya skollagen, genom läroplanen och genom
              alla styrdokument i skolan. Vi har en nolltolerans när det gäller
              kränkningar. Det finns ingen tolerans för det.
            </seg>
            <seg n="eaba1c47">
              Vi vet dock att vi kan stifta hur fina lagar som helst och skriva
              hur starka dokument som helst, men om personerna ute i skolan
              inte använder de verktyg som de får blir det naturligtvis inte
              mycket mer av det än en vacker debatt här i kammaren.
            </seg>
            <seg n="19781099">
              Därför är det oerhört viktigt att skolledningen får en utbildning
              med genusperspektiv, får en utbildning i vad de nya skoldokumenten
              innehåller och så vidare. Det är det som har pågått under en tid.
              Skollagen är ju väldigt ny, som ni vet den trädde i kraft sommaren
              2011. Där trycker vi mycket på de här delarna.
            </seg>
            <seg n="985a8ea7">
              Å ena sidan får vi då höra från Miljöpartiet att vi bara ägnar
              oss åt mössor av i klassrummen, och å andra sidan får vi höra
              från Sverigepartiet att vi är alldeles för fluffiga, för luddiga
              och så vidare.
            </seg>
            <seg n="74760a80">
              Låt mig bara säga att det råder nolltolerans i svenska skolor,
              och det gör det i ett rakt led från utbildningsministern ut i
              varenda liten förskola. Det ska inte accepteras.
            </seg>
            <seg n="4ec1ad6c">
              Skolledningen ska se till att lärarna har så mycket råg i ryggen
              att de vågar säga till den stökiga killen eller tjejen att det
              här accepterar vi inte. Det är att förändra attityder. Vi förändrar
              lagstiftningen, men sedan måste det också genomsyra hela den svenska
              skolan.
            </seg>
            <seg n="f82dd930">
              Bland de elever som går i den svenska skolan finns ett mycket
              märkligt fenomen. Tjejer mår dåligt i skolan men presterar bra.
              Killar mår bra i skolan men presterar väldigt dåligt. Därför har
              vi presenterat ett antal åtgärder för att fånga upp de här unga
              killarna så tidigt som möjligt och se till att de inte går igenom
              ett skolsystem utan att kunna läsa, skriva och räkna, som borde
              vara en miniminivå för svenska ungdomar.
            </seg>
          </u>
          <note type="speaker" n="7217c689">
            Anf. 37 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-50138254b14e580b-4" n="02f5ddf4">
            <seg n="e8cc2908">
              Herr talman! Jag vill börja med att säga att mitt efternamn är
              Sällström och att partiets namn är Sverigedemokraterna, men annars
              var det rätt.
            </seg>
            <seg n="021f590a">
              Ja, det låter ju bra med nolltolerans. Du säger att de ska använda
              de verktyg de har, men verktygen minskar ju. Det är mindre tillgång
              på skolkuratorer och mindre tillgång på skolsköterskor, men framför
              allt är det mindre tillgång på vuxna i skolan, och det är på grund
              av krympande resurser. Det har skett under den förra socialdemokratiska
              regeringen och det har skett under den nuvarande alliansregeringen.
            </seg>
            <seg n="1b8e1233">
              Vi behöver fler vuxna i skolan, och vi behöver klara och tydliga
              regler för vad man får göra och inte får göra i skolan. Det är
              inte bara det att lärarna måste våga säga ifrån. De måste också
              ha verktygen. De måste våga ta tag i problemen, och de måste ha
              rätt verktyg. Många lärare upplever inte att de har de verktyg
              som behövs för att stävja problemen.
            </seg>
            <seg n="24c458c7">
              Nej, det här räcker inte. Det är i skolan vi formar morgondagens
              män, och just nu beter de sig inte som män. De beter sig som pojkar,
              och jag hoppas att de inte fortsätter att göra det. Där har Alliansen
              och inte minst Folkpartiet ett stort ansvar.
            </seg>
          </u>
          <note type="speaker" n="015d8428">
            Anf. 38 TINA ACKETOFT (FP) replik:
          </note>
          <u who="tina_acketoft_74474c" xml:id="i-70f39bba36d6c325-8" n="474f4250">
            <seg n="3c5c11bd">
              Herr talman! Ja, vi har ett stort ansvar för alla svenska elever,
              att de ska gå ut skolan, att de ska ha fullständiga betyg, att
              de ska kunna ta sig vidare i livet och känna trygghet i det. Jag
              är fullständigt övertygad om att när vi har kommit dit kommer
              vi inte att ha så många stökiga ungar i skolan. Man har inte tagit
              till vara deras kapacitet och förmåga. Det finns elever som behöver
              lära in på andra sätt. Det måste vara en individanpassad skola
              i Sverige. Det är helt rätt.
            </seg>
            <seg n="6f2c67e5">
              Vi satsar på elevhälsan, vi satsar på skolkuratorer med den nya
              skollagen. Det går inte längre att smita undan, som man har kunnat
              göra tidigare, från att ha skolkuratorer. Oavsett skolhuvudman
              ska de finnas. Sedan kan man alltid säga att det måste finnas
              fler, och det är möjligt.
            </seg>
            <seg n="020be39d">
              Däremot ställer jag mig frågande till att det måste finnas fler
              vuxna i skolan. Jag tycker att det behöver finnas fler specialister
              i skolan. Det behöver finnas fler lärare som har pedagogisk examen
              och som kan sina ämnen, för har man det har man en trygghet som
              vuxen som gör att man kan ställa sig framför en klass med auktoritet.
              Och då vet vi alla att folk lyssnar, för är det någon som kan
              sitt ämne, någon som har passion för sitt ämne, då lyssnar eleverna.
              Om man plockar in en vuxen till i skolan kan jag lova att det
              inte skulle göra mycket nytta i skolan. Det skulle bli samma elände
              av det. Det måste vara kompetent personal som kan sitt område.
            </seg>
            <seg n="500ff0cc">
              Vilka övriga verktyg vill lärarna ha? Nej, de har faktiskt inte
              efterfrågat fler verktyg. Jag vet inte hur många som jag har varit
              ute och pratat med som säger: Den nya skollagen ger oss precis
              de verktyg vi vill ha. Vad vi vill ha är utbildade skolpolitiker
              i kommunerna som inte öppnar sina kuvert under sittande möten
              utan som kan sina ämnen och kan tala om för oss vad vi ska göra.
              Vi vill ha utbildad skolledning med rektorer som har lite emfas
              i det som de säger. Det finns fantastiskt duktiga rektorer. Det
              finns också rektorer som inte är bra arbetsledare.
            </seg>
            <seg n="b249533d">
              Verktygen finns i den nya skollagen. Man kan lyfta ut en stökig
              elev om det skulle behövas. Men man måste naturligtvis se till
              att eleven får det stöd som han eller hon behöver för att inte
              behöva sitta ute i korridoren varenda syslöjdslektion eller vad
              det nu är fråga om. De eleverna har samma rättighet till en utbildning
              i svensk skola som de elever som är tysta och snälla och sköter
              sig.
            </seg>
          </u>
          <note type="speaker" n="ab432f87">
            Anf. 39 ANNIKA QARLSSON (C):
          </note>
          <u who="annika_qarlsson_10ba5c" xml:id="i-72991fc60107a1a3-0" n="b7298f82">
            <seg n="720028b8">
              Herr talman! I dagens betänkande behandlar vi regeringens skrivelse
              Jämställdhetspolitikens inriktning 20112014 . Det är en fortsatt
              satsning på jämställdhet av regeringen. Den syftar till att fullfölja
              reformarbetet med den kunskap och erfarenhet som gjordes av den
              särskilda jämställdhetssatsningen av alliansregeringen under åren
              20062010.
            </seg>
            <seg n="df7fc394">
              Samtidigt som vi gör nya satsningar är det centralt att vi följer
              upp och säkrar hållbarheten i det som redan är genomfört. De högst
              prioriterade områdena är att bekämpa mäns våld mot kvinnor, hedersrelaterat
              våld och förtryck, våld i samkönade relationer, prostitution och
              människohandel för sexuella ändamål. Andra prioriterade områden
              är fortsatta insatser för en jämställd arbetsmarknad och en jämställd
              skola.
            </seg>
            <seg n="4a284132">
              Det är delmålen en jämn fördelning av makt och inflytande, ekonomisk
              jämställdhet, jämn fördelning av det obetalda hem- och omsorgsarbetet
              och eliminering av mäns våld mot kvinnor som utgör ramen för arbetet.
              Den främsta strategin för att nå dem är jämställdhetsintegrering.
            </seg>
            <seg n="0c4fac6d">
              Genom att vi även under denna mandatperiod tilldelar jämställdhetspolitiken
              extra resurser kan vi fortsätta flytta fram positionerna till
              gagn för flickor och pojkar, kvinnor och män.
            </seg>
            <seg n="6d93ab88">
              Ett av verktygen har varit regeringens strategi för jämställdhet
              på arbetsmarknaden och i näringslivet. Där har vi haft 60 definierade
              åtgärder. Strategin anger övergripande och långsiktiga inriktningar
              på fyra områden: att motverka könsuppdelningen på arbetsmarknaden
              och i näringslivet, att främja jämställda villkor för entreprenörskap,
              ett jämställt deltagande i arbetslivet och jämställda arbetsvillkor.
              För att detta ska uppnås på arbetsmarknaden är det viktigt att
              det också genomsyrar hela utbildningssystemet. För att fortsätta
              detta arbete finns nu en delegation för jämställdhet i arbetslivet
              på plats.
            </seg>
            <seg n="64c64ccd">
              Flera uppdrag är på gång som är kopplade till att kvinnor och
              män löper olika risk på sina arbetsplatser. Kvinnor svarar för
              en större andel av sjukfrånvaron än män. Fler kvinnor än män tvingas
              av hälsoskäl att lämna sina jobb i förtid. Skador i leder och
              muskler ligger bakom nästan hälften av alla kvinnors anmälda arbetssjukdomar
              och är den främsta orsaken till sjukfrånvaro och utslagning från
              arbetslivet. Detta är orsaken till att Arbetsmiljöverket har fått
              ett uppdrag att se hur man kan utveckla och förbättra kvinnors
              arbetsmiljö. Syftet är att öka kunskaperna om kvinnors arbetsmiljö
              och förebygga ohälsa och utslagning på grund av belastningsskador.
              Det specifika utvecklingsuppdraget ska slutredovisas våren 2015.
            </seg>
            <seg n="e6b88291">
              Arbetsmiljöverket har också fått i uppdrag att studera frågan
              om hot och våld i skolan, inom vården och omsorgen och bland de
              offentliganställda som i sina tjänster berörs av hot och våld.
            </seg>
            <seg n="53c2404b">
              Dessutom har Statens beredning för medicinsk utvärdering fått
              i uppdrag att hjälpa Försäkringskassan med kunskapsöversikter
              i frågor som rör arbetsskador. Det är under beredning men kommer
              troligtvis att leda till åtgärder på respektive område.
            </seg>
            <seg n="44142fb3">
              Precis i uppstart är också en handlingsplan för jämställd tillväxt
              20122014. Det finns tydliga samband mellan jämställdhet och tillväxt,
              och det är därför som näringsminister Annie Lööf tagit fram handlingsplanen.
            </seg>
            <seg n="8954fd40">
              Den nya handlingsplanen ska underlätta en jämn fördelning av
              makt och resurser i det regionala tillväxtarbetet. Ansvarig myndighet,
              Tillväxtverket, får i uppdrag att ta reda på hur fördelningen
              av företagsstöd kan bli mer jämställd. Det handlar om att synliggöra
              de könsstrukturer som finns i fördelningen av resurser. Vi ser
              att det är en väldigt skev fördelning mellan män och kvinnor och
              vill därför att Tillväxtverket de kommande åren tittar på det.
              De ska också bland annat jämföra förutsättningarna för kvinnor
              respektive män att få information om, söka och beviljas företagsstöd.
            </seg>
            <seg n="ab6b33a2">
              Från start i Alliansens jämställdhetssatsning var dåvarande näringsminister
              Maud Olofsson drivande i insatser för att främja kvinnors företagande
              och stärka kunskapen om kvinnors företagande. Satsningen pågick
              under 20072010. Nu finns också en uppföljning av programmet som
              i mycket stor utsträckning har stärkt kvinnor som redan driver
              företag i deras företagande, och de som vill starta eller ta över
              ett företag har fått ökade kunskaper inom området. Insatserna
              har bidragit till att fler kvinnor kan tänka sig att starta företag
              och att företag som drivs av kvinnor utvecklas och växer. Dessutom
              har insatserna bidragit till ökad kunskap och kompetens i ansvariga
              myndigheter i fråga om kvinnors företagande.
            </seg>
            <seg n="611eb78c">
              Fortsättningen på satsningen beslutades under våren 2011. Almi
              har fått i uppdrag att samordna och genomföra en del av ett fyraårigt
              program som har till syfte att främja kvinnors företagande. Även
              Tillväxtverket har fått del av uppdraget.
            </seg>
            <seg n="7f180251">
              Herr talman! Att kvinnor och män ska kunna leva på sin lön, få
              lika lön för lika arbete och få chansen att fritt kunna välja
              sitt liv är oerhört viktigt. Det är ett arbete som har många decennier
              på nacken ja, i vissa frågor även sekel. Och positionerna flyttas
              fram, om än i mycket långsam takt. I ekonomiskt hänseende stärks
              kvinnor om än sakta så i alla fall någorlunda säkert. För den
              som är utsatt för psykiskt, fysiskt eller sexuellt våld höjs trösklarna
              till den nyss nämnda friheten av någon som ska föreställa vara
              en kär och nära person på ett sådant sätt att man till sist är
              inlåst i någon annans mycket begränsade verklighet. Det är en
              situation som inte under några omständigheter accepteras eller
              ursäktas.
            </seg>
            <seg n="5ca76636">
              Att motverka mäns våld mot kvinnor har därför varit högt prioriterat
              under många år. Särskilda satsningar har gjorts inom ramen av
              tre handlingsplaner med många olika åtgärder inom sex olika fokusområden.
              Grunden till detta arbetades fram av Johan Linander för Centerpartiet
              i opposition för att sedan genomföras med alliansregeringen.
            </seg>
            <seg n="e5d1913d">
              Brottsförebyggande rådet har gjort en uppföljning, och nu görs
              också en mer långsiktig uppföljning och analys av effekterna av
              handlingsplanerna. De satsningar på forskning som fanns i handlingsplanen
              har fått fortsatta medel.
            </seg>
            <seg n="c30c9f99">
              Många delar av handlingsplanerna fick Nationellt centrum för
              kvinnofrid i Uppsala i uppdrag att arbeta med. Centrumet arbetar
              på uppdrag av regeringen med att sammanställa, utveckla och sprida
              kunskap om våld mot kvinnor.
            </seg>
            <seg n="dae71b7e">
              NCK arbetar även med att omsätta kunskapen i praktisk handling
              så att den blir till konkret hjälp för de personer vars liv, hälsa
              och mänskliga rättigheter hotas på grund av våld. Som ett exempel
              finns nu en nationell kvinnofridslinje 020-50 50 50 för att kunna
              svara och möta de kvinnor som utsätts för hot, våld och sexuella
              övergrepp.
            </seg>
            <seg n="cd925077">
              NCK har också arbetat fram en kunskapsbank där man kan söka fakta
              om våld. Där är forskning och fakta sammanställt och lättillgängligt
              för alla som jobbar med frågorna ute i kommunerna, i landstingen
              och på kvinnojourer och för släktingar och nära vänner till dem
              som blir utsatta. Varje dag sker närmare hundra nedladdningar
              av rapporter och myndighetspublikationer. Man anordnar också universitetsutbildningar
              för till exempel de poliser, åklagare, domare och socialsekreterare
              som möter denna verklighet och dessa utsatta personer i sitt arbete.
            </seg>
            <seg n="2e84038c">
              Nationellt centrum för kvinnofrid har också arbetat fram en handledning
              och ett material där den läkare som möter en som blivit våldtagen
              kan göra den undersökning och den dokumentation som sedan är ett
              viktigt bevismaterial. Eftersom våldtäktsmål oftast inte har några
              vittnen är denna bevisning oerhört viktig som stöd för offrets
              vittnesmål. Detta finns tillgängligt för landstingen att beställa
              hem.
            </seg>
            <seg n="6035c796">
              Nationellt centrum för kvinnofrid har också vidareutvecklat metoder
              för att personal inom hälso- och sjukvård rutinmässigt ska kunna
              ställa frågor om våldsutsatthet till patienter. Uppdraget är en
              del av regeringens handlingsplan för att bekämpa mäns våld mot
              kvinnor. För att förstå varför man ska ställa dessa frågor behöver
              man veta att vid polisingripanden har de kvinnor som utsätts för
              våld ofta redan en diger journal. De har gjort många besök i vården
              och sökt för olika saker, men grundproblemet har varit misshandeln.
            </seg>
            <seg n="fdd82e32">
              Slutsatsen är enhällig: Det finns ett starkt stöd för att frågan
              om våld ska ställas som en rutinfråga till patienter inom hela
              hälso- och sjukvården. I första hand rör detta, i enlighet med
              uppdraget, kvinnliga patienter, men mycket tyder på att även män
              bör tillfrågas om sina erfarenheter av våld.
            </seg>
            <seg n="ab1101d2">
              De som tillfrågats under försöken upplever att det är bra att
              frågan ställs. Är man själv inte utsatt så ser man möjligheten
              att någon annan blir hjälpt.
            </seg>
            <seg n="c7827ef6">
              Att få in detta rutinmässigt inom vården vore ett sätt att kunna
              komma in i ett mycket tidigare skede i en misshandel. Många kvinnor
              som misshandlas har, precis som jag sade tidigare, omfattande
              journaler efter många kontakter med sjukvården. Den som lever
              i ett destruktivt förhållande med mycket spänningar och våld blir
              ju sjuk. Det finns alltså många tillfällen att fånga upp dessa
              i ett tidigare skede än vad man gör i dag.
            </seg>
            <seg n="e6b3c812">
              Ansvaret för att skapa rutiner inom vården för att upptäcka de
              kvinnor som utsätts för våld ligger hos de enskilda landstingen.
              Det finns inga snabba lösningar för att minska våldet mot kvinnor.
              Det krävs ett långsiktigt och systematiskt arbete varje dag och
              dygnet runt. I detta har vården en viktig roll att fylla. Att
              ställa frågan om våld måste bli en självklarhet. NCK har tagit
              fram hur man kan jobba med detta systematiskt.
            </seg>
            <seg n="f49bfc7e">
              Kvinnojourerna har under många decennier varit de som funnits
              när samhället inte har sett problemet, vetat hur man ska hantera
              det eller orkat bry sig. Det kvinnojourerna har gjort och gör
              kan inte ersättas, men det får inte heller vara på ideella föreningar
              som allt ansvar ligger.
            </seg>
            <seg n="e76daef5">
              Därför är de satsningar som vi har gjort för att skapa kunskap
              och ta fram hur man systematiskt kan arbeta med detta viktiga.
              Nu ska de också användas och införas i verksamheterna i kommuner
              och landsting och för den delen även i statlig verksamhet.
            </seg>
            <seg n="923c7c9a">
              Kvinnojourerna behövs dock fortsatt och fyller en viktig funktion.
            </seg>
            <seg n="297763c5">
              Herr talman! Förra året bad jag utredningstjänsten att se vad
              det finns för forskning och undersökningar som kan visa vad ojämställdhet
              kostar staten, samhället och individen. Utredningstjänsten konstaterade
              att det främst är kostnader i individekonomisk mening som det
              finns studier om i relation till ojämställdhet.
            </seg>
            <seg n="7fdfd93e">
              Det finns många studier om jämställdhet och bristen på det. En
              del av dessa studier har ett ekonomiskt perspektiv och belyser
              till exempel samband mellan jämställdhet och lönsamhet i företag,
              jämställdhetens betydelse för samhällets tillväxt eller hur avsaknad
              av jämställdhet påverkar kvinnors inkomster.
            </seg>
            <seg n="84349616">
              Få av de studier som utredningstjänsten har studerat inom ramen
              för utredningen behandlar dock bristen av jämställdhet ur ett
              kostnadsperspektiv.
            </seg>
            <seg n="83291fb6">
              Ojämställdhet finns i alla delar av samhället. De kostnader och
              den outnyttjade potential som är relaterade till ojämställdhet
              är inte belagda. Bara för ett av riksdagens och regeringens fyra
              jämställdhetsmål finns det beräkningar på kostnader. Det handlar
              om kostnader för våld mot kvinnor. I en rapport från Socialstyrelsen
              år 2006 uppskattas kostnaderna för våld mot kvinnor i nära relationer
              till omkring 2,73,3 miljarder kronor per år.
            </seg>
            <seg n="f1c65da0">
              Ett område där det saknas beräkningar är det obetalda arbetet.
              En av de få kostnadsberäkningar som finns på det ojämnt fördelade
              hem- och omsorgsarbetet visar att kvinnor under ett år bara i
              Botkyrka kommun utför motsvarande 100 miljoner kronor mer i arbete
              än män i hemtjänsten i form av anhörigvård.
            </seg>
            <seg n="023ba110">
              Ekonomen Nicholas Stern publicerade 2006 på uppdrag av den dåvarande
              brittiske finansministern Gordon Brown en uppmärksammad rapport.
              Rapporten beskriver ett scenario där följderna av den globala
              uppvärmningen mäts i pengar. Kostnaderna för ett ojämställt samhälle
              är fortfarande i stort sett en vit fläck på både forskarnas och
              politikernas karta.
            </seg>
            <seg n="d16b5f6f">
              För att snabbare kunna åstadkomma förändringar är det viktigt
              att frågan får en grundlig belysning ur ett nationalekonomiskt
              perspektiv. Politiken behöver oberoende siffror på vad ojämställdheten
              kostar för staten, samhället och individen. Med en sådan rapport
              får vi bättre underlag för att förutom den mänskliga aspekten
              också visa att det kan vara ekonomiskt motiverat att göra mycket
              åt ojämställdheten.
            </seg>
            <seg n="c0408f7a">
              Min motion om en prislapp på ojämställdheten avstyrktes av utskottet
              dock med en vink till regeringen att utskottet utgår från att
              regeringen inom den satsning som görs beaktar de brister som finns
              och som belyses i min motion.
            </seg>
          </u>
          <note n="f174217e">
            Jag yrkar bifall till arbetsmarknadsutskottets förslag i betänkande
            AU6.
          </note>
          <note type="speaker" n="f94f2ac3">
            Anf. 40 PENILLA GUNTHER (KD):
          </note>
          <u who="penilla_gunther_370076" xml:id="i-6aebb61cc6a79374-0" n="d7198afb">
            <seg n="5488c699">
              Herr talman! Jämställdhet engagerar många men inte tillräckligt
              många. Det berör, men det berör inte tillräckligt alla gånger.
              Om det berör är det ofta för att man ska rättfärdiga de insatser
              som vidtas för att det aldrig känns riktigt tillräckligt. Alla
              vi som varit uppe i debatten är nog överens om att det alltid
              går att göra mer.
            </seg>
            <seg n="42321345">
              Liksom många av mina allianskolleger kan jag konstatera att alliansregeringen
              har tiodubblat resurserna till jämställdhetsarbetet de senaste
              åren. 1,6 miljarder kronor är ingen föraktlig summa och den största
              satsning på jämställdhet som har genomförts i Sverige.
            </seg>
            <seg n="76806282">
              Men det är inte nog. Som kristdemokrat anser jag att jämställdhet
              inte är något som vi åstadkommer enbart med extra medel, extra
              projekt eller något som läggs på något annat. Jämställdhet måste
              bottna i samhällets värderingar och i värderingar som finns hos
              oss alla. Annars fattas det något. Det hjälper inte hur mycket
              pengar vi än lägger på jämställdheten och hur många projekt som
              än sätts i gång i skolor, på arbetsplatser, inom organisationer
              och så vidare om det inte finns en grundvärdering som säger att
              alla människor är unika och har lika värde.
            </seg>
            <seg n="d8f047a9">
              Varje person oavsett kön har ett värde i sig och rätt till ett
              bra liv. Man ska kunna bestämma över sin ekonomi, kunna leva på
              sin lön och inte vara beroende av andra runt omkring sig och så
              vidare. Detta är någonting som vi ofta glömmer när vi debatterar
              jämställdhet.
            </seg>
            <seg n="aa14adbc">
              Jag hade nöjet att ha ett samtal med den kända författaren Åsa
              Moberg, som vi ändå får konstatera har varit en jämställdhetskämpe
              på många sätt, tillsammans med en ung tjej, Lovisa, som går i
              gymnasiet. Vi fick frågor om vad vi tyckte om jämställdhet i en
              radiosändning i förra veckan på kvinnodagen eftersom vi representerade
              tre olika generationer.
            </seg>
            <seg n="7bbf0ebf">
              Åsa berättade att när hon började som journalist på Aftonbladet
              jag tror att det var 1968 var hon ensam kvinna bland flera hundra
              män på den arbetsplatsen. Hon sade att detta som tur är har förändrats.
              Det finns i dag en mix på alla områden som är betydligt bättre.
              Men hon hade denna erfarenhet med sig.
            </seg>
            <seg n="8aea90b8">
              Lovisa, som går i gymnasiet, är engagerad i ett projekt för jämställdhet
              inom skolan. I hennes skola har man en genuspedagog som är väldigt
              mycket på hugget och tar upp jämställdhet på många olika sätt
              i olika ämnen.
            </seg>
            <seg n="5a65b48d">
              Vi diskuterade detta med att man kan hamna i olika diken. Å ena
              sidan finns det unga tjejer och killar i dag som är oerhört medvetna
              om betydelsen av jämställdhet lika villkor för kvinnor och män.
              Men det finns också andra, och nu kanske jag svär i kyrkan. Det
              handlar lite grann om Sean Banan-kulturen, alltså om killar som
              står i tjocka täckjackor och kepsar medan tjejerna bara ska vara
              dekorativa prydnader intill med mindre kläder på sig. Det förstår
              jag inte, och jag kommer aldrig att förstå det. Jag tycker också
              att det är en stor brist på jämställdhetstänk i mycket av den
              kultur som finns i Sverige i dag, inte bara i denna typ av kultur
              utan över huvud taget.
            </seg>
            <seg n="479a81be">
              När vi talar om jämställdhet blir det ibland mycket märkligt
              när man i debatten till exempel när det gäller löner jämför vårdbiträden
              och direktörer. Det är nog ganska självklart att det är en löneskillnad
              mellan dem. De har inte samma uppgifter. Lönesättning är, som
              sagt, en sak mellan arbetsmarknadens parter.
            </seg>
            <seg n="e5d4e867">
              Å ena sidan säger oppositionens företrädare här att det inte
              är regeringen som sätter löner. Nej, det är det inte. Å andra
              sidan säger de att det är regeringens fel att det fortfarande
              är löneskillnader. Ni får nog tänka efter vad ni anser att det
              ska gå att göra rent politiskt. Har regeringen en möjlighet att
              påverka arbetsmarknadens parter, eller är det en skyldighet? Jag
              tror inte att det är en skyldighet. I detta fall ska vi tro på
              arbetsmarknadens parter.
            </seg>
            <seg n="1c278b73">
              Löner är många gånger en förhandlingsfråga. Jag kan konstatera
              att enligt mätningar som har gjorts har kvinnor blivit otroligt
              mycket bättre på att förhandla sig till individuella löneavtal.
              Det gläder mig mycket därför att jag tror att man mycket mer kan
              bestämma så att säga sin egen insats om man också kan värdera
              den med en lön.
            </seg>
            <seg n="1233fc10">
              Vi talar ibland om kvotering när det gäller styrelsearbete, och
              vi nämner börsbolag. Men det är bara att konstatera att när man
              har kommit så långt att man möjligtvis skulle bli föremål för
              en nominering till styrelsen i ett börsnoterat företag har man
              förmodligen gått en ganska lång väg innan genom olika typer av
              ideellt arbete i föreningar och mindre företag för att ens komma
              i fråga att bli nominerad.
            </seg>
            <seg n="7056b545">
              Varför riktar vi in oss på jämställdhetsarbetet just i börsnoterade
              företag? Jag förstår inte det. Kom igen när vi har så att säga
              lika många kvinnor och män i alla typer av tillsatta grupper,
              inte minst politiskt tillsatta grupper. Kom igen när vi ser 50
              procent kvinnor och 50 procent män i alla arbetsgrupper. På valsedlar
              är det ganska naturligt i dag. Då är det så att säga varannan
              damernas. Men kom igen när vi har alla andra typer av grupper
              med lika många kvinnor och män. Då kan man också komma i fråga
              för högre uppdrag. Då har man också fått en skolning för det,
              både för kvinnor och för män.
            </seg>
            <seg n="49da1f7d">
              Herr talman! När det handlar om finansiering var jag inne på
              att jämställdhet inte bara får projektifieras.
            </seg>
            <seg n="042abc73">
              Kvinnojourerna har nämnts här. Jag vill verkligen poängtera vikten
              av att vi har kvinnojourer över hela Sverige som fungerar. Jag
              tror att det är oerhört viktigt att de finns. Kvinnojourerna måste
              också finansieras på en stabil grund där kommunerna sätter in
              medel, så att de inte får en summa för två år framåt och sedan
              lever mycket osäkert. Jag tycker naturligtvis att detta skulle
              permanentas.
            </seg>
            <seg n="dd7582e5">
              Det är intressant när vi kommer in på kommunernas ansvar när
              det gäller kvinnojourer, och även mansjourer som jag skulle vilja
              se många fler. Det är intressant att veta att det finns en europeisk
              deklaration om jämställdhet mellan kvinnor och män på lokal och
              regional nivå. Jag tror att det än så länge är 90 kommuner av
              våra 290 kommuner i Sverige som faktiskt har förbundit sig att
              jobba efter denna deklaration. Vad sägs då i den? Jo, det sägs
              till exempel att man ska titta på frågan att det ska vara lika
              lön för lika arbete för kvinnor och män.
            </seg>
            <seg n="79db4092">
              Hur kommer det sig då att oppositionens företrädare varje gång
              vi diskuterar jämställdhet och löner är så snabba med att säga
              att allianspartierna inte har gjort tillräckligt. Men vilket parti
              är det som har styrt Sverige i så många år på 1900-talet och har
              styrt i både kommuner och landsting? Borde man inte ha jobbat
              mycket längre med det och inte nu komma och säga att det är alliansregeringens
              fel som har suttit vid makten betydligt kortare tid?
            </seg>
            <seg n="4e358057">
              Men det är viktigt att poängtera att när man har skrivit under
              ett sådant här dokument i kommuner och landsting borde det på
              något sätt generera en attitydförändring också på högre nivå här
              i riksdagen, så att det som man har förbundit sig att genomföra
              blir verklighet.
            </seg>
            <seg n="9eebea5b">
              Som kristdemokrat är jag stolt över att se jämställdheten inte
              bara som ett projekt och inte bara som någonting som man lägger
              på någonting annat, utan jag är stolt över att se den som en genomgripande
              princip. Den ska finnas naturligt i det vi gör. Man ska inte ens
              behöva tänka tanken att man nu måste jobba med jämställdhet, annars
              är det inte okej. Jämställdhet är en konsekvens av värderingar,
              som jag var inne på förut.
            </seg>
            <seg n="bbef092e">
              Förra veckan släppte vi en liten skrift som heter Jämställdhet
              som genomgripande princip . Jag har några exemplar med mig som
              den som är intresserad kan få. Den finns också på hemsidan. I
              denna skrift poängterar vi ytterligare att jämställdhet är någonting
              som hela tiden måste erövras. Om vi inte fostrar våra barn och
              ger dem de värderingar som de behöver för att se alla människors
              unika och lika värde och se att kvinnor och män har samma värde
              i skolan, i arbetslivet och i familjen är det självklart att vi
              också får ett samhälle där vi inte har en jämställd tillvaro.
            </seg>
            <seg n="c21b3ceb">
              Det är viktigt för oss som kristdemokrater att säga att vi genom
              en ökning av ett värderingsbaserat arbete för jämställdheten tror
              att varje dag så småningom kommer att kunna bli en jämställd dag.
            </seg>
            <seg n="0e09e2ea">
              Det var någon som tidigare här fick frågan: När kommer det att
              bli fullständig jämställdhet? Det kanske det aldrig kan bli. Men
              vi måste sträva dithän. Det arbetet kan aldrig någonsin sluta.
              Det är vår uppgift, inte minst som lagstiftare, att ständigt ha
              en nagel i ögat på varandra här så att vi driver jämställdheten
              framåt.
            </seg>
          </u>
          <note type="speaker" n="de1c2d60">
            Anf. 41 TINA ACKETOFT (FP):
          </note>
          <u who="tina_acketoft_74474c" xml:id="i-70f39bba36d6c325-9" n="474f4250">
            <seg n="c780d873">
              Herr talman! Det är så roligt att debattera att jag tänkte att
              vi kan ta ett varv till. Nej, anledningen till detta mitt lilla
              inhopp är Gunvor G Ericsons direkta fråga om Försäkringskassan
              och dess regleringsbrev. Det berörde mig starkt för att uttrycka
              det i politiskt korrekta termer.
            </seg>
            <seg n="7d1f1d3b">
              Vi har nu fått en bekräftelse från det departement som berörs
              om att det i Försäkringskassans regleringsbrev för 2012 finns
              en förstärkt skrivning dessutom om Försäkringskassans viktiga
              arbete med att driva på för ett mer jämställt uttag av föräldraförsäkringen.
              Så i alla fall den kampen har liberalerna vunnit tillbaka. Nu
              är det en hel del annat som vi måste göra. Maskulinitetsforskningen
              återkommer vi till, Gunvor!
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="774787f2">
            7 § Barns möjlighet att få vård
          </note>
          <note n="53ec93f1">
            Föredrogs
          </note>
          <note type="speaker" n="78de90fc">
            Anf. 42 JONAS GUNNARSSON (S):
          </note>
          <u who="jonas_gunnarsson_287854" xml:id="i-7d14318576b83263-0" n="a25f5e65">
            <seg n="8c3d6985">
              Herr talman! Civilutskottets betänkande om barns rätt till vård
              hanterar den komplicerade frågan om när och hur samhället ska
              inskränka föräldrars vårdnadsansvar för sina barn. I betänkandet
              sägs också att barn vars föräldrar tvistar om vårdnaden inte ska
              ges rätt till juridiskt biträde.
            </seg>
            <seg n="d5b210de">
              När det kommer till frågan om barns möjligheter att få vård är
              regeringens förslag ganska bra. Tyvärr är tillämpningsområdet
              alldeles för snävt. Regeringen föreslår att en ordning införs
              som innebär att socialnämnden i en kommun kan gå in och fatta
              beslut i fall där föräldrarna inte är överens i frågor som rör
              psykiatrisk eller psykologisk utredning och behandling enligt
              hälso- och sjukvårdslagen. Även vissa behandlingar och insatser
              inom ramen för socialtjänstlagen kan komma i fråga.
            </seg>
            <seg n="9012e162">
              Majoriteten i utskottet säger i sitt ställningstagande att det
              är bättre för barnet att vårdnadshavarna gemensamt bestämmer om
              barnets omvårdnad än att en av dem eller någon utomstående får
              bestämma.
            </seg>
            <seg n="237fbde1">
              Jag måste säga att det är en ganska universell hållning som jag
              tror att de allra flesta här i kammaren kan hålla med om. Det
              problem som vi vill finna lösningar på uppstår när principen om
              att föräldrarna är de som ska bestämma kolliderar med barnets
              rätt till insatser för att garantera god psykologisk och fysisk
              hälsa.
            </seg>
            <seg n="2fe520fd">
              Jag måste säga att jag har väldigt svårt att förstå varför regeringen
              och utskottets majoritet väljer att inta en så snäv hållning när
              det gäller vilka insatser som ska kunna garanteras vid föräldrars
              oenighet. Varför blundar majoriteten för risken att en förälder
              kan neka till viss vård för att till exempel dölja fysiskt våld
              och misshandel? Varför sätter man föräldrarnas rätt att träta
              framför barns rätt till god hälsa?
            </seg>
            <seg n="8fce5255">
              Herr talman! I både betänkandet och regeringens proposition avskrivs
              de krav som den här kammaren tidigare fört fram om att rätt till
              juridiskt biträde ska införas för barn vars föräldrar befinner
              sig i en vårdnadstvist.
            </seg>
            <seg n="646c5d1f">
              Vi har sagt att domstolar ska kunna förordna sådant här biträde
              om det finns synnerliga skäl. Det är ett förslag som följer andan
              i barnkonventionen, ett förslag som sätter barnets rätt i främsta
              rummet och ett förslag som ger domstolarna ytterligare ett verktyg
              för att kunna hitta bra lösningar för barnen.
            </seg>
            <seg n="b6fa27ca">
              Förslaget handlar alltså inte om att det regelmässigt ska utses
              biträde till barn vars föräldrar är i konflikt. Alla vet vi att
              det är bäst om man utanför domstol kan hitta lösningar på frågor
              om vårdnad, umgänge och boende. Och alla vet vi att om det går
              så långt att en fråga hamnar i domstol har nu bättre möjligheter
              till medling och verktyg införts för att nå lösningar som alla
              kan leva med. Tyvärr fungerar inte alltid detta, och tyvärr finns
              det ibland behov av någon särskild person som har till uppgift
              att enbart företräda barnet, inga andra intressen.
            </seg>
            <seg n="2385434b">
              Herr talman! I dag har vi chansen att med ganska små medel stärka
              barns rätt till god hälsa och fysisk integritet men också rätten
              till inflytande och makt över den egna situationen.
            </seg>
            <seg n="98b2eb13">
              Avslutningsvis vill jag säga att det är så att våra förslag inte
              är tagna ur luften eller att de på något vis saknar stöd. SKL,
              Barnombudsmannen, Region Skåne, Roks och Vårdförbundet i sammanhanget
              ganska tunga remissinstanser, kan jag tycka har uttryckt hållningen
              att tillämpningsområdet borde vara vidare.
            </seg>
          </u>
          <note n="ece45555">
            Med detta, herr talman, yrkar jag bifall till reservationerna
            1 och 2 i betänkandet.
          </note>
          <note type="speaker" n="78578aeb">
            Anf. 43 JAN LINDHOLM (MP):
          </note>
          <u who="jan_lindholm_6c3791" xml:id="i-1f43b5bc2ecc1ca8-0" n="aac1e386">
            <seg n="c2906f29">
              Herr talman! Jag tycker att vi tidsmässigt ligger så snävt till
              att jag väljer att bara instämma i föregående anförande. Också
              jag yrkar således bifall till reservationerna 1 och 2.
            </seg>
          </u>
          <note type="speaker" n="2eda4df6">
            Anf. 44 THOMAS FINNBORG (M):
          </note>
          <u who="thomas_finnborg_770702" xml:id="i-31037b7d64d3358f-0" n="fe08a36c">
            <seg n="656b52e1">
              Herr talman! Barnens bästa har varit den överliggande ambitionen
              i regeringens proposition Barns möjlighet att få vård . Jag tycker
              att lagförslaget är mycket bra, och jag är extra stolt över att
              kunna medverka till denna lagändring. Som tidigare ordförande
              i en socialnämnd har jag efterfrågat detta.
            </seg>
            <seg n="6d5d10a0">
              Många gånger har det varit problem framför allt med att få vårdnadshavare
              att enas om remisser till barnpsykiatrin. I propositionen finns
              ett antal skarpa förslag till åtgärder som kommer att underlätta
              och förbättra förutsättningarna för att barn ska få bästa möjliga
              vård.
            </seg>
            <seg n="8c13a71c">
              Det handlar om förtydliganden kring föräldrarnas ansvar och skyldigheter.
              Det handlar också om att anpassa regelverk och byråkrati så att
              dessa följer barnens behov, inte tvärtom.
            </seg>
            <seg n="ff7e5e68">
              Som moderat välkomnar jag alltså denna proposition. Det är på
              tiden att vi kan anpassa lagstiftningen efter verkligheten.
            </seg>
            <seg n="f68e87ce">
              I vår moderna värld har nya familjekonstellationer uppstått,
              och förväntningarna på föräldrar är annorlunda än vad som gällde
              till exempel för mina far- och morföräldrar.
            </seg>
            <seg n="00ea4cad">
              För oss är föräldrarnas kärlek, omtanke och ansvar avgörande
              kriterier för ett gott föräldraskap. Det är också viktigt att
              föräldrarna är medvetna om såväl sina skyldigheter som sina rättigheter
              och att ingen av dessa rättigheter och skyldigheter är viktigare
              än barnets väl och ve.
            </seg>
            <seg n="bbfb5716">
              Tyvärr händer det alltför ofta att barnets bästa blir ett fiktivt
              argument en teoretisk konstruktion som den ena föräldern tolkar
              och formulerar efter eget gottfinnande, enbart i syfte att sätta
              dit eller komma åt sin expartner.
            </seg>
            <seg n="1b9d108e">
              Ett sådant beteende är inte bara djupt kränkande för barnet utan
              även en försvårande omständighet i händelse av en tvist mellan
              föräldrarna.
            </seg>
            <seg n="e6740f4d">
              Herr talman! I korthet innebär propositionen följande: Om ett
              barn har två vårdnadshavare och endast en av dem samtycker till
              en åtgärd som är positiv för barnet kan socialnämnden besluta
              om genomförande av åtgärden. Det betyder att socialnämnden inte
              behöver båda vårdnadshavarnas samtycke, utan det räcker med den
              ena vårdnadshavarens samtycke om det anses vara det bästa för
              barnet.
            </seg>
            <seg n="73216e19">
              I praktiken innebär det ett slut på situationer där den ena föräldern
              inlägger veto mot något som är bra för barnet bara för att motarbeta
              den andra föräldern.
            </seg>
            <seg n="9e0ed49c">
              Propositionen omfattar även insatser enligt LSS, lagen om stöd
              och service till vissa funktionshindrade, vilket också är särskilt
              välkommet så långt alltså lite kort om propositionen.
            </seg>
            <seg n="05c70ba8">
              Av propositionstexten framgår dessutom att remissinstanserna
              och åsikterna har varit många.
            </seg>
            <seg n="60011a96">
              Input och feedback av alla de slag har inkommit. I propositionen
              har man på ett förtjänstfullt sätt behandlat och analyserat dem
              för att till slut landa i propositionens slutgiltiga form och
              innehåll. Genomgående har remissinstanserna varit positiva till
              att frågan om barnets rätt till vård lyfts, vilket även nämns
              i propositionen.
            </seg>
            <seg n="7f3f7b85">
              Frågan om barnets rätt är också en angelägen fråga för varje
              regering oavsett konstellation eller partifärg. Faktum är att
              denna proposition har föregåtts av åtminstone sex betänkanden,
              tre SOU:er och en proposition inom detta ämne. Oavsett deras innehåll
              bekräftar de tesen att frågor kring barnets bästa alltid har varit
              angelägna och föremål för kontinuerlig anpassning och uppdatering.
              Detta är bra, och så hoppas jag att framtida regeringar fortsätter.
              Barnets bästa är nämligen ingen kortsiktig plan utan en evig fråga.
            </seg>
            <seg n="995e5c76">
              Herr talman! Detta var lite kort om teorin, men givetvis finns
              även en praktisk sida som mer handlar om hur propositionen kommer
              att påverka vardagen och livet för främst de utsatta barn som
              propositionen syftar till att försvara och hjälpa. Som politiker
              inser jag att hur väl genomförda utredningar och hur genomtänkta
              förarbeten vi än har handlar det ytterst om människor. Det är
              människor som skriver propositioner, människor som ser till att
              lagarna efterlevs och människor som blir föremål för lagen.
            </seg>
            <seg n="ee957a08">
              Frågan hur barnets rätt bäst tillgodoses i mål om vårdnad, boende
              och umgänge behöver övervägas ytterligare. Regeringen avser att
              utvärdera och på nytt överväga tillämpningsområdet av 2006 års
              vårdnadsreform. Därför är jag öppen för debatt i framtiden om
              det skulle visa sig behövas.
            </seg>
          </u>
          <note n="347d0d70">
            Herr talman! Jag yrkar bifall till förslaget i propositionen
            och avslag på reservationerna.
          </note>
          <note type="speaker" n="be6c7954">
            Anf. 45 ANNA STEELE (FP):
          </note>
          <u who="unknown" xml:id="i-0482cac774d53c34-0" n="7195dda1">
            <seg n="04802a97">
              Herr talman! Jag vill börja med att yrka bifall till utskottets
              förslag.
            </seg>
            <seg n="921f6315">
              Ungefär 50 000 barn blir varje år delaktiga i att deras föräldrar
              separerar. Av dem är det dess värre 7 000 vars föräldrar kommer
              i konflikt eller tvist. Man arbetar för samförståndslösningar
              från både socialtjänstens och domstolarnas sida, men ändå är det
              inte sällan vårdnadstvister löses via domstol. Socialnämnderna
              måste då utreda vad som blir bäst för barnen. Det är mycket påfrestande
              för barn att ha föräldrar som tvistar och därmed emellanåt förbiser
              barnets bästa. Förra mandatperioden var jag socialnämndens ordförande
              i Tyresö, och jag har sett hur dåligt det kan bli för barnen.
            </seg>
            <seg n="0cb2cbeb">
              Propositionen föreslår att om den ena parten inte ger sitt samtycke
              till stödåtgärder för barnen ska socialnämnden kunna besluta att
              stödåtgärder ändå kommer till stånd. Det framhålls igen att det
              är vårdnadshavarna tillsammans som normalt bäst kan tillgodose
              barnets behov och att beslut om insatser för ett barn trots att
              en vårdnadshavarna motsätter sig det är ett ingrepp i vårdnadshavarens
              rättigheter. I detta måste man sätta barnets behov i centrum.
            </seg>
            <seg n="f453924d">
              Propositionen har i omfattning för inskränkningen av den gemensamma
              beslutanderätten angivit barn- och ungdomspsykiatrin, Bup, där
              både utredning och behandling ska inbegripas. Dessutom anges behov
              av att inskränka beslutanderätten när det handlar om insatser
              enligt LSS, lagen om stöd och service för vissa funktionshindrade.
              På dessa områden har man ansett det praktiska behovet vara störst.
            </seg>
            <seg n="d9ab1ddb">
              Det finns en motion där man anser att förslaget ska utvidgas
              till att omfatta all hälso- och sjukvård, även somatisk vård och
              tandvård. Man har dock i propositionen kommit fram till att redan
              de föreslagna förändringarna är viktiga steg för att sätta barnets
              behov i centrum. Det kan finnas förutsättningar för exempelvis
              tillämpningen av LVU, lagen om vård av unga, för vårdbehoven som
              nämns i motionen.
            </seg>
            <seg n="de984d1f">
              Regeringen avser att ge Socialstyrelsen i uppdrag att göra en
              uppföljning av 2006 års vårdnadsreform, och då är det av yttersta
              vikt att man överväger tillämpningsområdet, återkopplar och tar
              i beaktande om det ska utökas.
            </seg>
          </u>
          <note type="speaker" n="534fd815">
            Anf. 46 OLA JOHANSSON (C):
          </note>
          <u who="ola_johansson_09875f" xml:id="i-b425753293c65687-0" n="c248f430">
            <seg n="edf3a8ad">
              Herr talman! Barnens rätt är i fokus i båda de frågor som nu
              debatteras. Man kan förstås inte särskilja detta från en debatt
              om vårdnadshavarens eget ansvar eller vars och ens ansvar som
              förälder.
            </seg>
            <seg n="a0db9728">
              I det ena fallet, det som gäller barns möjlighet att få vård,
              handlar det om att politiker i kommunernas socialnämnder ska träda
              in och ta den ene förälderns roll eller för den delen båda föräldrarnas
              roll i beslut som gäller barns möjlighet att få vård. I det andra
              fallet handlar det om att hävda barnets rätt i en vårdnadstvist
              och peka på den brist som finns i rättssystemet när båda föräldrarna
              ges möjlighet till företräden medan barnet kan riskera att bli
              underordnat genom att det saknar möjligheter som båda föräldrarna
              har.
            </seg>
            <seg n="01ad14b1">
              Det finns både likheter som skillnader.
            </seg>
            <seg n="fec787e4">
              Centerpartiet ser att barn riskerar att fara illa när föräldrar
              saknar insikt om eller vilja att hantera sitt gemensamma barns
              psykiska hälsa, dess behov av stöd och hjälp som kanske är orsakat
              av ett funktionshinder eller när det riskerar att bli utsatt för
              våld och övergrepp inom familjen, i skolan, på fritiden eller
              kanske i föräldrarnas umgängeskrets. Man ska vara medveten om
              den tuffa sits som många socialnämnder sitter i redan i dag när
              de ska fatta beslut om omhändertaganden och vilket gediget arbete
              som behöver göras av socialtjänstens tjänstemän för att bereda
              ett rättssäkert underlag för deras beslut.
            </seg>
            <seg n="acc6d05e">
              Nu utökar vi ansvaret och tyngden på politikerna, samtidigt som
              vi lyfter bort det från föräldrarna. För att skydda barn som annars
              riskerar att fara illa ser Centerpartiet detta som en bra och
              viktig åtgärd när det handlar om barnets psykiska hälsa, insatser
              inom barn- och ungdomspsykiatrin och behov som kan tillgodoses
              genom lagen om stöd och service, LSS. Samtidigt vill vi varna
              för vad det skulle innebära om föräldrar i ännu större utsträckning
              ser möjligheten att slippa ta ansvar för gemensamma beslut om
              barnets fysiska hälsa och tandvård, såsom Socialdemokraterna och
              Miljöpartiet menar i sin reservation.
            </seg>
            <seg n="ab5adde0">
              Herr talman! Jag yrkar avslag på dessa reservationer som gäller
              barns möjlighet att få vård, eftersom Centerpartiet menar att
              det måste finnas en rimlig avvägning mellan vad föräldrar kan
              förväntas klara av att ta ansvar för och vad vi ska lägga för
              ansvar på de folkvalda politikerna i kommunerna.
            </seg>
            <seg n="17ccd443">
              När det sedan gäller rätten till biträde vid vårdnadstvister
              är Centerpartiet angeläget att gå längre än vad regeringen just
              nu är beredd att göra. Vi har sett att barns intresse inte har
              tillgodosetts tillräckligt. Det är först på senare år och mycket
              tack vare barnkonventionen 1989 som det har påbörjats ett arbete
              att finna sätt att bättre tillgodose barnens intresse och framför
              allt lyssna till barnen i vårdnadstvister. Därifrån till att agera
              i barnens intresse är det dock fortfarande långt, även om det
              finns goda exempel i Trondheimsmodellen och det som tillämpas
              i de Helsingforsskommuner som har nämnts tidigare i detta arbete.
              Det gäller säkert på andra håll i landet också.
            </seg>
            <seg n="7287fefa">
              Centerpartiet noterar att riksdagen vid flera tillfällen har
              begärt att regeringen ska ta fram en lösning som ger barn möjlighet
              till ett biträde. Om det ska vara en jurist, ett ombud eller ett
              biträde vet vi inte. Även i de motioner som gett upphov till en
              del reservationer i detta betänkande finns det en begreppsförvirring.
              Det finns en oenighet och en osäkerhet om vart vi vill komma.
            </seg>
            <seg n="74e1f604">
              Jag hoppas att vi när regeringen har utvärderat 2006 års vårdnadsreform
              kommer fram till en för riksdagen acceptabel lösning på frågan
              hur barns rätt ska tillgodoses i mål om vårdnad, boende och umgänge.
              Därför, herr talman, yrkar jag avslag på reservationerna från
              Socialdemokraterna och Miljöpartiet när det gäller juridiskt biträde
              för barn i vårdnadsmål och självfallet bifall till förslaget i
              betänkandet.
            </seg>
          </u>
          <note type="speaker" n="90f7f09d">
            Anf. 47 MARIANNE BERG (V):
          </note>
          <u who="marianne_berg_22ebf4" xml:id="i-f466f3a675438019-0" n="4899efeb">
            <seg n="e159bb18">
              Herr talman! Först av allt vill jag säga att jag var väldigt
              glad över detta betänkande. Vi är på god väg att gå i rätt riktning
              och på alla sätt förbättra barns möjligheter att få vård, få sina
              röster hörda och bli sedda.
            </seg>
            <seg n="1c8ad339">
              Att vi i dag har ett betänkande som ser till barnens bästa i
              de väsentligaste delarna i deras liv kan man tycka skulle ha skett
              för länge sedan naturligtvis. Men att ändra saker och ting, såväl
              här hemma som i övriga världen, görs inte bara i en handvändning.
              Många av oss kanske vill se att allt skulle ha skett genast, i
              morgon. Men, herr talman, man ändrar inte allt till det bättre
              över en natt. Det krävs mycket arbete. Det krävs utredningar och
              analyser för att komma fram till ett bra ställningstagande.
            </seg>
            <seg n="7c270bce">
              Vänsterpartiet har under många år debatterat frågan om barns
              rättigheter och barns möjligheter till vård. Jag ser att detta
              nu har nått framgång.
            </seg>
            <seg n="8fbeb9f3">
              I dag ska vi besluta om att socialnämnden ska kunna träda in
              och besluta om en åtgärd för stöd till barnet om den ena vårdnadshavaren
              inte samtycker till åtgärden. Det, mina vänner, är ett steg i
              rätt riktning. Detta ska gälla för psykiatriska och psykologiska
              utredningar och behandlingar samt öppna behandlingsformer. Det
              är mycket glädjande att vi i dag ska fatta detta beslut.
            </seg>
            <seg n="dc7ffc37">
              En del i denna kammare tycker inte att detta är tillräckligt
              och att vi även måste se till att det gäller hälso- och sjukvård
              inklusive somatisk vård och tandvård. Jag kan förstå det. Men
              innan man gör så enormt stora förändringar måste man ha så kallat
              mer kött på benen. Regeringen har aviserat att det kan finnas
              skäl att i lämpligt sammanhang på nytt överväga tillämpningsområdet.
              Detta ställer jag mig helt bakom, och jag ser fram emot det.
            </seg>
            <seg n="249150b4">
              Detta känner jag mig mycket tillfreds med. Jag upprepar det jag
              tidigare har sagt: För att komma fram till en bra lösning och
              det bästa resultatet krävs ett stort arbete och en tydlig uppföljning
              och analys innan man fattar ett beslut. Detta arbete med och för
              barnens bästa i olika situationer kräver en stor noggrannhet.
              Det är inget som vi i en hast bara kan fixa till, för vi vill
              ha mer än en pappersprodukt. Därför anser Vänsterpartiet att utskottets
              ställningstagande i denna fråga är helt i linje med vad vi står
              för.
            </seg>
            <seg n="946a8961">
              Herr talman! Nu går jag in på det juridiska området och frågan
              om juridiskt biträde för barn i vårdnadsmål. Det är en mycket
              viktig fråga för Vänsterpartiet som vi har drivit i många år,
              senast i en motion från riksmötet 2009/10. Det är snart tre år
              sedan. Vi håller fast vid den, men vi ser också att mycket har
              hänt under dessa år. En utveckling för barnets bästa har verkligen
              skett på många områden, inte minst på detta.
            </seg>
            <seg n="792150c9">
              Det är inte den optimala lösningen att ha ett juridiskt biträde
              för barn. Två vuxna, föräldrarna, står och skjuter på varandra
              i en vårdnadstvist. I detta läge är det domstolen som är barnets
              ombud. Ingen annan kan ta denna plats mellan två skyttegravar.
              Detta vidimeras också av professionen: Att stå emellan i dessa
              tvistemål är en omöjlig uppgift.
            </seg>
            <seg n="7f66c69f">
              Herr talman! Att verkligen arbeta efter barnets bästa är att
              i stället arbeta med samförstånd och konfliktlösningar mellan
              föräldrar. Det är det som gagnar barnet bäst. De flesta föräldrar
              vill naturligtvis sitt barns bästa, men de ser inte det i ett
              sammanhang då känslor tar över vid en separation och svallvågorna
              bara forsar in.
            </seg>
            <seg n="0ac778ce">
              Ett arbete i riktning mot att verkligen se till barnets bästa
              är den modell med konfliktslösning och samförstånd som vi ser
              har nått jättebra framgång där den har praktiserats, bland annat
              vid Södertörns tingsrätt i Huddinge kommun. Också Helsingborg
              är på god väg. Jag tycker att detta är ett föredöme i alla lägen.
              Barnet sätts verkligen i fokus, och det är väl det som vi alla
              vill. Det är klart att jag vill att regeringen ska hitta lösningar
              och gå framåt i denna fråga. Jag har också tilltro till att så
              kommer att ske.
            </seg>
            <seg n="ff732657">
              Konflikter mellan föräldrar är skadliga för barnet. Det kan många
              gånger vara helt förödande att bli indragen i dessa. Därför är
              arbetet med konfliktlösningar det enda som kan ge ett bra resultat
              ur ett barnperspektiv och naturligtvis också för föräldrarna.
              Konfliktlösningsmodellen är det bästa alternativet. Att ha ett
              juridiskt ombud för ett barn i rättssalen är att ställa en person
              mitt i skottlinjen. Då vet vi vad som händer. Nej, dra tillbaka
              vapnen och börja prata! Då ser vi resultat.
            </seg>
            <seg n="eee5df7d">
              Herr talman! Visst kan det jag står och säger här tyckas enkelt.
              Men vi kan konstatera att samtal och att lägga ned vapnen är en
              framkomlig väg som vi fortsätter att arbeta med i alla lägen,
              inte minst inom detta område.
            </seg>
            <seg n="f3ca90a1">
              Nu, herr talman, kommer det något förvirrande, nämligen mitt
              yrkande. För att ha både hängslen och livrem och överrock det
              krävs en stor överrock i denna fråga om ett juridiskt ombud för
              barn i vårdnadstvister ställer sig Vänsterpartiet bakom reservation
              2, så jag yrkar bifall till den. Det går på tvärs med vad jag
              tidigare har sagt. Men som jag säger vill vi ha både hängslen
              och livrem och en stor överrock till dess att andra lösningar
              har framkommit. Det handlar alltså om arbete med konfliktlösningar,
              som är det bästa i det här fallet. När vi har rott det i land
              finns det inga fler motioner om något juridiskt biträde.
            </seg>
            <seg n="0e21c85f">
              Det är som sagt det bästa alternativet. Men i brist på något
              annat ställer jag mig som sagt bakom reservation 2 och yrkar bifall
              till denna.
            </seg>
          </u>
          <note type="speaker" n="47a157aa">
            Anf. 48 YVONNE ANDERSSON (KD):
          </note>
          <u who="yvonne_andersson_0b5397" xml:id="i-2b4bd5fc6184f8dd-0" n="feff11c5">
            <seg n="a72e5a82">
              Herr talman! Det är spännande att få vara med i en debatt om
              barns möjligheter att få vård. För vem av oss i den här kammaren
              eller någon annanstans vill inte våra barns bästa? Att barn ska
              få växa upp i trygga förhållanden är det viktigaste för oss politiker.
              Det är det som är framtiden i vårt land.
            </seg>
            <seg n="012444f6">
              I betänkandet behandlas barns möjlighet att få vård i de fall
              då den ena vårdnadshavaren inte samtycker till en åtgärd. I dag
              måste båda föräldrarna ge sitt samtycke till vård eller behandling
              av barnet.
            </seg>
            <seg n="e33ff6a4">
              Herr talman! Utgångspunkten ska alltid vara att föräldrarna eller
              vårdnadshavarna gemensamt är de som bäst kan tillgodose barnets
              behov och besluta om vård. Samtidigt kan vi inte blunda för att
              det i verkligheten trots allt förekommer föräldrar som av olika
              anledningar brister i sitt ansvarstagande. Det förekommer att
              barns behov inte tillgodoses. Därför öppnar nu regeringen i propositionen
              för möjligheten att socialnämnden ska få besluta om att barnet
              ska få vård trots att den ena vårdnadshavaren motsätter sig detta.
            </seg>
            <seg n="5c998866">
              Socialnämnden ska då få besluta om det tillsammans med den ena
              vårdnadshavaren om det krävs med hänsyn till barnets bästa. Förändringarna
              omfattar, som vi har hört, behov av vård inom barn- och ungdomspsykiatrin,
              åtgärder inom socialtjänsten rörande att man utser en kontaktperson
              eller en familj och vissa åtgärder inom LSS.
            </seg>
            <seg n="d31be699">
              Socialdemokraterna vill utvidga förslaget till att omfatta all
              hälso- och sjukvård och även tandvård, vad jag förstår. Regeringens
              proposition innebär redan nu en inskränkning i vårdnadshavares
              rättigheter. Men vi anser att det är motiverat med hänsyn till
              barnets bästa. I dessa frågor måste man alltid gå varligt fram.
              Vi vill ju trots allt framhålla att det i alla skeden är en förälders
              enskilda och gemensamma ansvar att ge en trygg miljö och goda
              uppväxtvillkor för barn och unga. Därför vill vi i dagsläget inte
              sträcka oss dit, utan vi nöjer oss med de områden som jag nyss
              nämnde.
            </seg>
          </u>
          <note n="f7739b24">
            Vi kristdemokrater yrkar bifall till utskottets förslag i betänkandet
            och avslag på samtliga motioner och reservationer.
          </note>
          <note n="2bcc715e">
            Överläggningen var härmed avslutad.
          </note>
          <note n="d07027b1">
            8 § Hyresrätt m.m.
          </note>
          <note n="53ec93f1">
            Föredrogs
          </note>
          <note type="speaker" n="92d2ff0c">
            Anf. 49 HILLEVI LARSSON (S):
          </note>
          <u who="hillevi_larsson_618770" xml:id="i-33e2540ca33d4c34-0" n="0b9942fc">
            <seg n="91d350a3">
              Herr talman! Jag vill börja med att yrka bifall till reservation
              7, som handlar om en misshandlad makes eller sambos besittningsskydd.
              Jag yrkar också bifall till reservation 12, som handlar om främjande
              av kooperativ hyresrätt.
            </seg>
            <seg n="556ec4fb">
              Jag ska tala lite allmänt om hyressättningen. Det har kommit
              ett nytt hyressättningssystem som bygger på en överenskommelse
              mellan Sabo och Hyresgästföreningen. Målet med den här överenskommelsen
              var egentligen att bekämpa marknadshyror som låg som ett hot runt
              hörnet. Den här överenskommelsen innehåller en del skyddsregler.
              Man går visserligen mer mot affärsmässighet som princip inom den
              kommunala allmännyttan, men det finns skyddsregler som innebär
              att man kan lämna över en del av överskottet till kommunen för
              att bedriva social bostadspolitik så att människor inte hamnar
              mellan stolarna utan att det ytterst finns ett medborgaransvar.
            </seg>
            <seg n="7785c788">
              Det finns också en skyddsregel som gäller snabba hyreshöjningar
              under kort tid. Vi tycker att man noga måste följa hur det här
              nya systemet fungerar i praktiken. Målet är en social bostadspolitik
              värd namnet. Man måste också följa hyresutvecklingen eftersom
              man har ändrat hyressättningssystemet. Det är fortfarande förhandlade
              hyror, men det är inte längre så att alla andra måste rätta sig
              efter allmännyttans hyror. Det är viktigt att följa detta.
            </seg>
            <seg n="540fca0f">
              Vi har också ett konkret förslag till förändring redan nu. De
              andra förslagen kommer i takt med att vi eventuellt ser problem
              med det nya hyressättningssystemet. Det gäller ombyggnader i hyresfastigheter.
              Har hyresgästerna gett sitt godkännande till renoveringar och
              ombyggnader kan man chockhöja hyran. Det finns alltså ett undantag
              i den skyddsregel som handlar om att man inte kan höja hyrorna
              väldigt mycket på väldigt kort tid. Har hyresgästerna gett sitt
              godkännande är de rättslösa mot kraftiga hyreshöjningar. Vi anser
              att det är en brist. Vi vill att även de som har gett sitt tillstånd
              ska omfattas av den här skyddsregeln.
            </seg>
            <seg n="e5cf2372">
              Som hyresgäst har man mycket svårt att överblicka vilka hyreshöjningar
              de här renoveringarna i framtiden kan komma att resultera i. Det
              är klart att det är lätt att som hyresgäst säga ja till en förbättring,
              och sedan kommer hyreshöjningen som en chock. Därför anser vi
              att det här måste förändras omgående så att det inte blir väldigt
              snabbt chockhöjda hyror.
            </seg>
            <seg n="53ae8cce">
              Den andra frågan jag vill gå in på handlar om misshandlad makes
              eller sambos besittningsskydd. Vi anser att det besittningsskyddet
              behöver stärkas. Det finns regler för det, men när ett hyreskontrakt
              har sagts upp är det inte glasklart i den efterföljande rättsprocessen
              att en kvinna, vilket det för de mesta handlar om, och hennes
              barn får bo kvar i lägenheten när hon har blivit misshandlad.
              Vi anser att hyreslagen behöver förstärkas för att ännu mer tydliggöra
              besittningsskyddet för dem som är kvar.
            </seg>
            <seg n="0b014118">
              I fall av misshandel inom familjen är det ofta inte bara partnern
              som misshandlas, utan även hela lägenheten blir förstörd. Det
              gäller inte bara alla föremål i lägenheten utan också själva lägenheten.
              Det kan leda till att hyresvärden gärna vill bli av med den typen
              av hyresgäster, men det får inte drabba den som har blivit misshandlad
              och kanske dessutom fått alla sina tillhörigheter sönderslagna.
              Det förekommer självfallet att män också blir misshandlade, men
              i de allra flesta fallen handlar det om kvinnor och barn som behöver
              ett skydd för att kunna bo kvar i lägenheten även efter det att
              den har blivit sönderslagen.
            </seg>
            <seg n="a9652d92">
              En annan fråga som jag tänkte gå in på handlar om förvärv av
              hyresfastigheter. Där har regeringen upphävt den så kallade förvärvslagen.
              Tidigare gick den här lagen ut på att man kunde pröva förvärv.
              Är det till exempel ett oseriöst företag som köper upp hyresfastigheter
              som man sedan inte renoverar men ändå tar ut ganska höga hyror
              för det handlar ju bara om att tjäna pengar och som redan har
              visat att man missköter sig kunde kommunen tidigare göra en förvärvsprövning.
              Det är ofta låginkomsttagare som bor i de här områdena, och de
              har inte någon valmöjlighet att flytta därifrån. När ett sådant
              företag ska köpa en ny fastighet kan hyresnämnden i kommunen tillåta
              en prövning.
            </seg>
            <seg n="3be6421e">
              Det visade sig att i två tredjedelar av de fall där detta har
              prövats tillät man ett förvärv, men i en tredjedel av fallen tillät
              man det inte tidigare. Det kan tyckas lite, men det är ändå rätt
              många fall. Det är rätt många hyresgäster som på det sättet kanske
              besparas en usel hyresvärd.
            </seg>
            <seg n="5cc2bfda">
              Det är klart att tillämpningen av lagen hade sina brister tidigare.
              Det var vanligt att man försökte kringgå lagen för att ändå köpa
              fastigheter. Det handlade om att man köpte aktier och andelar
              i bolag som ägde hyreshuset, och det var kanske svårt att spåra.
              Vi anser att detta är en dubbel anledning att skärpa lagstiftningen
              i stället för att bara ge upp. Det finns självfallet sätt att
              komma åt så kallade indirekta förvärv där man försöker gå in som
              en dold ägare, där man inte syns så tydligt utåt.
            </seg>
            <seg n="bf8a1752">
              Vi vill helt enkelt att regeringen ska göra en översyn av den
              här lagstiftningen och att den ska förtydligas i enlighet med
              remissinstansernas förslag. De hade också förslag på hur man skulle
              kunna komma åt dem som kringgår reglerna i dag.
            </seg>
            <seg n="fb9cad1a">
              Visst är det bra att lagen har skärpts när det gäller andra delar,
              till exempel att man är under prövning under tre år när man har
              köpt en ny fastighet. Missköter man sig då som fastighetsägare
              kan man straffas för det. Det är alltid mycket bättre att förebygga
              än att gå in i det akuta skedet. Sedan är jag dessutom rädd för
              att de kanske sköter sig i tre år, och sedan börjar helvetet för
              hyresgästerna. Jag tycker definitivt att lagen måste skärpas.
            </seg>
            <seg n="a90d6ca5">
              Nästa fråga jag tänkte gå in på handlar om vitesföreläggande
              för oseriösa hyresvärdar. Det finns vissa möjligheter till vitesföreläggande,
              men oftast ska det ha gått väldigt långt. Det ska ha gått så långt
              att det är så mycket fuktskador att man blir direkt sjuk av att
              bo där och att vatten, värme och toaletter inte fungerar ordentligt.
              Det ska inte behöva gå så långt innan man kan göra någonting.
              Vi vill att även mindre allvarliga fel ska rättas till. Sker inte
              det ska det vitesbeläggas.
            </seg>
            <seg n="f58ed01f">
              Samtidigt vill vi också hjälpa de hyresvärdar och fastighetsägare
              som ska renovera med statlig medfinansiering. Inom till exempel
              miljonprogrammen finns det enorma renoveringsbehov. Vi har både
              morot och piska. Moroten är medfinansiering från staten. Piskan
              är vitesföreläggande även i mindre allvarliga fall.
            </seg>
            <seg n="81b06d3e">
              Nästa fråga handlar om främjande av kooperativ hyresrätt. Här
              är egentligen det största problemet bristande kunskap. Det är
              väldigt många som inte vet vad det egentligen innebär. En liten
              sammanfattning av vad det betyder är att samtidigt som man har
              den fördel som bostadsrättsägare har när det gäller inflytande
              har man också den fördel som hyresgästerna har, det vill säga
              att man har inte så stor insats som det som regel är när man skaffar
              en bostadsrätt. Insatserna kan variera från noll kronor per kvadratmeter
              till ett par tusen per kvadratmeter, men det är ändå en ganska
              låg insats jämfört med vad det kostar att köpa en bostadsrätt.
              Det är ingen spekulation i detta, utan när man sedan flyttar därifrån
              får man tillbaka den insats man har betalat, och så kan någon
              annan flytta in där i stället.
            </seg>
            <seg n="d6891d6e">
              Det är stora fördelar med detta. Man kan ha inflytande som hyresgäst
              i kooperativ hyresrätt. Man kan ha inflytande över hyresnivå och
              fastighetsförvaltning. Man kan bestämma sig för att hushålla med
              vatten och värme för att pressa ned hyreskostnaden. Man kan bestämma
              sig för att de boende hjälper till med utemiljö, städning och
              reparationer. På det sättet pressar man också kostnader och får
              inflytande över hur saker och ting ska göras i praktiken.
            </seg>
            <seg n="34859bd3">
              Kooperativ hyresrätt kan också öka rörligheten. Det kan vara
              ett bra alternativ till ombildningar från hyresrätt till bostadsrätt.
              Man kan alltså ombilda direkt till kooperativ hyresrätt. Det innebär
              också en möjlighet för människor som inte har extrema mängder
              pengar att ingå i den här formen. Om man bor i glesbygden kan
              det dessutom vara en risk att köpa en bostadsrätt. Man vet aldrig
              hur värdet påverkas i framtiden, men det vet man ju med kooperativ
              hyresrätt. Det upplevs som ganska riskfritt. Det kan också leda
              till flyttkedjor där man frigör lägenheter och villor när inte
              minst äldre flyttar till kooperativ hyresrätt.
            </seg>
            <seg n="364fd227">
              Det vi vill konkret är att Boverket ska få i uppdrag att samla
              kunskap och sprida information om kooperativ hyresrätt. Målet
              är att vi helt enkelt ska få fler kooperativa hyresrätter att
              fler ska bli intresserade av att bygga dem och att fler ska efterfråga
              dem.
            </seg>
            <seg n="365cb268">
              Nu tänker jag gå in på ombildning från hyresrätt till bostadsrätt.
              Det finns stora problem när det gäller detta. Målet sades vara
              att man skulle få en mer blandad bebyggelse, inte minst i miljonprogramsområdena,
              men egentligen har resultatet blivit det motsatta. Det sker inte
              många ombildningar i storstädernas ytterområden, utan i stället
              är det hyreslägenheter med attraktiva lägen i storstädernas innerområden
              som ombildas, det vill säga där det redan finns mycket bostadsrätter.
              Det blir alltså ännu fler bostadsrätter, och människor med mindre
              pengar trängs på det sättet ut.
            </seg>
            <seg n="0278878c">
              Vi är väldigt tveksamma till den här utvecklingen, och vi vill
              också att man ska övergå till tre fjärdedels majoritet vid ombildning.
              Nu är det två tredjedels majoritet som behövs, och vi anser att
              det ska vara tre fjärdedels majoritet.
            </seg>
            <seg n="77e71fac">
              Dessutom vill vi göra en översyn av regelverket. Det måste finnas
              en gräns för hur många föreningsstämmor man kan kalla till. Om
              hyresgästerna har sagt nej måste det beslutet kunna gälla under
              överskådlig tid. Man ska inte kunna kalla till hur många nya stämmor
              som helst för att försöka tvinga fram ett annat beslut.
            </seg>
            <seg n="5e33e9c2">
              Det här vill vi att regeringen ska göra en översyn av och sedan
              återkomma skyndsamt till riksdagen.
            </seg>
          </u>
          <note type="speaker" n="1be8a603">
            Anf. 50 JAN LINDHOLM (MP):
          </note>
          <u who="jan_lindholm_6c3791" xml:id="i-1f43b5bc2ecc1ca8-1" n="aac1e386">
            <seg n="e1f802aa">
              Herr talman! Jag skulle kunna glädja mina utskottskolleger med
              att göra som vid debatten om det förra betänkandet, men så enkelt
              ska vi inte ha det!
            </seg>
            <seg n="ac7df593">
              Herr talman! Civilutskottets betänkande 13 om hyresrätten tar
              i år liksom tidigare år upp flera, som vi menar, centrala och
              viktiga frågor på bostadspolitikens område. Såväl i EU-stadgan
              om grundläggande rättigheter som i FN-deklarationen om de mänskliga
              rättigheterna liksom i vår svenska grundlag kan vi hitta formuleringar
              som rimligen inte kan tolkas på annat sätt än att avsikten är
              att medborgarna har rätt till en bostad.
            </seg>
            <seg n="e20e9c3e">
              Kraven på en bostad varierar mellan olika länder och världsdelar,
              beroende på klimatförutsättningar men även på grund av ekonomiska
              möjligheter, kulturella skillnader och traditioner. Trots det
              är bostaden den komponent som spelar den avgörande rollen när
              vi mäter och jämför levnadsstandard mellan olika länder. Bostaden
              är grunden för välfärd.
            </seg>
            <seg n="88ad1beb">
              Industrialiseringen av vårt land innebar en stor folkomflyttning.
              På drygt hundra år avfolkades stora delar av landsbygden och våra
              städer växte fram. En ny form av boende blev nödvändig för att
              det moderna samhället skulle fungera.
            </seg>
            <seg n="8f4b0b37">
              Såväl behovet av att kunna flytta till de ställen där jobben
              finns och de alltmer avancerade kraven på utbildning har bidragit
              till att många måste flytta ett flertal gånger under livet, och
              då måste det ju finnas något att flytta till.
            </seg>
            <seg n="78a02190">
              Den hyrda bostaden har blivit lösningen för det moderna stadssamhället.
              Den är en bostad som fyller alla de krav som ställs på en bostad
              integrerad i en mycket komplicerad stadsmiljö. Det är inte så
              många som tidigt i livet har möjlighet att finansiera bygget eller
              köpet av en sådan bostad, och bankerna är inte särskilt benägna
              att ta risken att finansiera en bostad till den som ännu inte
              har tagit sin examen och fått en fast anställning, alternativt
              har lyckats skapa sig en tillräcklig förmögenhet för att kunna
              lägga in en egen kontantinsats.
            </seg>
            <seg n="e3c4e1f9">
              I takt med att samhället blir alltmer komplicerat blir även bostäderna
              allt dyrare. Tröskeln till bostaden blir allt högre, och vi har
              de senaste årtiondena sett att det blir allt vanligare att ungdomarna
              inte kan flytta hemifrån när de borde och att väldigt många bor
              mycket trångt. Bostadssektorn är nog det område där de vidgade
              klyftorna i samhället tydligast ger sig till känna.
            </seg>
            <seg n="95c70d4b">
              I trånga små lägenheter kan bostadsytan understiga åtta kvadratmeter
              per boende samtidigt som andra med välfyllda plånböcker kan ha
              mer än 100 kvadratmeter att breda ut sig på. Vi miljöpartister
              har naturligtvis ingenting emot att somliga har gott om plats.
              Det vi vänder oss emot är att så många har svårt att hitta en
              bostad och att väldigt många tvingas bo på ett sätt som inte är
              vare sig hälsosamt eller underlättar för utbildning och utveckling.
              Det är viktigt att även de som bor bra förstår det här problemet.
            </seg>
            <seg n="c39d9ef3">
              Att hyra en bostad är för många den enda möjligheten, men för
              andra är det den mest bekväma formen av boende man kan tänka sig.
              Den hyrda bostaden är alltså inte endast ett alternativ för dem
              som har en svag ekonomi och för dem som flyttar för utbildning
              och för att få jobb. För många som har helt andra intressen, flugfiske
              kanske, än att sköta om en bostad är den hyrda bostaden förstahandsalternativet.
              Det är helt enkelt väldigt bekvämt att någon som är expert tar
              hand om allt det tekniska.
            </seg>
            <seg n="50ce1d30">
              Att hyra en bostad är ganska vanligt i många länder, men formerna
              varierar. I Sverige är hyresrätten den klart dominerande formen
              för hur man hyr bostad.
            </seg>
            <seg n="cdbeeaa9">
              Hyresrätten ger den som hyr en tämligen stark ställning som nästan
              är unik om man jämför med andra länder. Jag tycker att vi ska
              vara stolta över att vi har utvecklat en så kvalitativ boendeform
              för den som önskar hyra sin bostad. Hyresrätten är en av de avgörande
              byggstenarna i vår svenska välfärd.
            </seg>
            <seg n="7a64049e">
              Tyvärr ser det ut som att den så kallade marknaden inte fungerar
              när det gäller bostäder. Efterfrågan är enorm, men det är ingen
              som levererar. Om det stod 2 000 personer och köade utanför en
              tom skoaffär eller en tom livsmedelsbutik är jag rätt säker på
              att innehavaren av butiken skulle göra sitt yttersta för att fylla
              på i hyllorna. Jag har också svårt att föreställa mig att någon
              av butiksägarna skulle höja priset på mjölken eller tofflorna
              när det är uppenbart att kön är längre än lagret kan tillmötesgå.
              Däremot skulle säkert reaskyltarna på tofflorna försvinna, och
              det nedsatta priset på bröd som nästan nått bästföredatum skulle
              vi förmodligen aldrig heller få se.
            </seg>
            <seg n="f4362ddf">
              När det gäller bostäder är det tvärtom. När kön växer går priserna
              upp, och några nya lägenheter kommer inte in på lagret.
            </seg>
            <seg n="fe2c9444">
              Den moderatledda högerregeringens metod att lösa bostadsbyggandet
              har totalt havererat. Marknaden bygger i allt långsammare takt
              för att hålla priserna uppe trots en svag konjunktur. År 2011
              blev det 14 procent färre bostäder byggda i Sverige än 2010, och
              prognoserna pekar vidare nedåt för 2012.
            </seg>
            <seg n="cbd5840d">
              Det byggs minst 15 00020 000 lägenheter för lite varje år i Sverige.
              Renoveringstakten av bostäder som är 4050 år gamla skulle även
              den behöva ökas med minst lika många bostäder varje år. Att detta
              inte sker innebär att vår gemensamma välfärd sakta gröps ur. Alla
              förlorar på att husen förfaller och att trångboddheten ökar.
            </seg>
            <seg n="201ecb93">
              Den politiska oförmågan, herr talman, att ta tag i det problem
              som den moderatledda högerregeringen nu närmast demonstrativt
              visat i fem och ett halvt år får även andra konsekvenser. När
              samhället inte kan erbjuda lagliga vägar att lösa de mest basala
              behoven, såsom tak över huvudet, då gror den svarta ekonomin.
              Att den organiserade ekonomiska brottsligheten växer är en av
              många sorgliga resultat av avsaknaden av en fungerande bostadspolitik.
            </seg>
            <seg n="a1cc6480">
              Herr talman! I betänkandet finns totalt 15 reservationer varav
              Miljöpartiet står bakom sju. För tids vinnande yrkar jag bifall
              endast till två av reservationerna, nämligen reservationerna 11
              och 12, men självklart står vi bakom samtliga våra reservationer.
            </seg>
            <seg n="a2592ab0">
              En allvarlig konsekvens av den systematiska bristen på bostäder
              är de ockerhyror som ofta tas ut för bostäder som hyrs ut i andra
              hand. Vi har i dag ett relativt bra system, genom hyresnämnden,
              där hyresgäster som drabbas kan föra sin talan och få rättelse.
              Tyvärr är dock sanktionsmöjligheterna inte tillräckliga, och hyresvärdar
              tvekar inte att fortsätta att behandla nya hyresgäster på samma
              sätt som tidigare. Kanske vore det även rimligt att hyresnämnden
              skulle kunna gå till åklagare när det handlar om systematiska
              och grova övertramp, såsom vi påpekar i reservation 5.
            </seg>
            <seg n="fc5a93e1">
              Trots de förbättringar som skett ser vi att mycket återstår att
              göra, och vi menar att regeringen borde utreda och återkomma till
              riksdagen med förslag på åtgärder som kan minimera problemet med
              överhyror.
            </seg>
            <seg n="430a75b5">
              Regeringen upphävde för nästan exakt två år sedan lagen om förvärv
              av fastigheter vars syfte var att försvåra för olämpliga hyresförvaltare
              att förvärva hyresfastigheter. Samtidigt skärpte man bostadsförvaltningslagen
              för att på ett bättre sätt i efterhand kunna hantera problemet
              med olämpliga förvaltare. De flesta tyngre remissinstanser var
              emot den förändringen. Det är ganska naturligt eftersom alla vet
              att det alltid är effektivare, billigare och enklare att förekomma
              än att förekommas.
            </seg>
            <seg n="6caf38e7">
              Ett flertal remissinstanser ansåg även att en förändring borde
              ha gått åt motsatt håll jämfört med den som regeringen valde,
              nämligen att i stället skärpa förvärvslagen så att risken för
              olämpliga förvaltare blev än mindre. Tyvärr valde regeringen,
              som i så många andra frågor, att inte använda sig av den klokskap
              som remissförfarandet tillför en beredning, utan i stället gick
              man helt på sin egen nyliberala magkänsla om att alla ska få möjlighet
              att misslyckas som fastighetsförvaltare. Att det finns människor
              som bor i misskötta hus verkar man inte bry sig så mycket om.
            </seg>
            <seg n="95582935">
              Med anledning av att den skärpning av bostadsförvaltningslagen
              som regeringen genomförde för två år sedan inte tycks vara tillräcklig
              föreslår oppositionen i reservation 11, som jag alltså yrkat på,
              ytterligare skärpningar när det gäller vitesförelägganden.
            </seg>
            <seg n="e7721eb0">
              Vi miljöpartister vill inte se det förfall av hyresbostadsbeståndet
              som regeringen uppenbarligen eftersträvar. Det är svårt att tolka
              den politik som förts de senaste fem och ett halvt åren på annat
              sätt. Därför menar vi att det är nödvändigt med regler som gör
              det möjligt att öka trycket på fastighetsägarna att sköta husen
              på ett sätt som vidmakthåller standarden på bostäderna.
            </seg>
            <seg n="6f3947a9">
              Ombildning av hyresrätter till bostadsrätter är en annan del
              av de problem som moderat styre leder till. Den som vill bo i
              en hyresrätt är lovligt byte och kan jagas hur mycket som helst.
              Ingen har i praktiken längre rätt att få behålla sin hyresrätt
              i Moderaternas Sverige. Jag tycker att det är lika rimligt att
              den som valt att bo i hyresrätt kan känna sig trygg i sitt val
              av bostadsform som att den som köpt ett egnahem kan göra det.
              För mig finns ingen logik för något annat.
            </seg>
            <seg n="1c082549">
              I reservation 13 föreslås bland annat att detaljplaner ska kunna
              beslutas som bindande vad gäller upplåtelseform så att den som
              bor där inte behöver känna att det finns risk för ombildning till
              något annat.
            </seg>
            <seg n="135f4a2f">
              När det gäller ombildning är vår uppfattning att reglerna för
              ombildning behöver ses över. Vi menar att minst tre fjärdedelar
              av de boende måste vara för en ombildning för att den ska få ske.
              Vidare är det inte rimligt att man får använda sig av EU-taktiken,
              att trötta ut de motsträviga genom att genomföra nya omröstningar
              och nya omröstningar och nya omröstningar till dess att tillräckligt
              många röstar rätt. Det bör regleras hur många omröstningar som
              får genomföras, exempelvis per år.
            </seg>
            <seg n="dd4f9860">
              För att garantera att det hela går rätt till tyvärr finns alltför
              många skrämmande exempel på motsatsen bör en regel införas om
              att en funktion i likhet med en opartisk notarius publicus ska
              närvara vid föreningsstämmorna där omröstningarna sker.
            </seg>
            <seg n="15089f95">
              Det är några av alla de förslag som vi rödgröna gick till val
              på i vårt gemensamma valmanifest i valet 2010 när det gäller boendeformer
              och omreglering, och många av dem finns alltså med i reservation
              13 i betänkandet.
            </seg>
            <seg n="af00a88a">
              Herr talman! Mycket mer skulle kunna sägas om detta förslag,
              men jag avslutar här med att än en gång påminna kammaren om att
              det är oerhört viktigt för näringslivet norr om Dalälven att dubbelspåret
              mellan Falun och Borlänge snarast börjar byggas.
            </seg>
          </u>
          <note type="speaker" n="eaed2334">
            Anf. 51 CARINA HERRSTEDT (SD):
          </note>
          <note n="7a2635a1">
            Herr talman! Jag skulle vilja börja med att yrka bifall till
            Sverigedemokraternas reservationer 4 och 10.
          </note>
          <u who="carina_herrstedt_910876" xml:id="i-1f8c0e6b2e5ecbab-0" n="1af71bf1" prev="i-05f1b16b9be21e03-0">
            <seg n="79e25763">
              Den svenska hyresmarknaden för privatbostäder är i dag milt uttryckt
              ytterst begränsad. Det finns ingen möjlighet att med ökat bostadsbyggande
              komma till rätta med den bostadsbrist och de behov som finns i
              dag; det tar helt enkelt för lång tid. Värst drabbade av detta
              är såklart de unga i storstadsregionerna som jag tycker drabbas
              tredubbelt genom bostäder, arbete och utbildningsmöjligheter.
            </seg>
            <seg n="db7eed72">
              Det är en av de avgörande anledningarna till att Sverigedemokraterna
              i reservation 4 menar att vi måste främja uthyrningen av privatbostäder.
              Förslaget att främja uthyrningen av privatbostäder skulle på kort
              tid skapa nya bostadstillfällen för ungdomar och studenter. Det
              tillsammans med ett ökat bostadsbyggande tror vi skulle kunna
              lösa en hel del problem framöver.
            </seg>
            <seg n="d09d9719">
              När civilutskottets ledamöter var på studieresa i Norge tog vi
              del av deras bostadspolitik, vilket var mycket intressant. Även
              om det är omöjligt att rakt av överföra Norges system till Sverige
              är det intressant att diskutera deras lösningar på just bostadssituationen.
            </seg>
            <seg n="9ca6e643">
              En majoritet av norrmännen äger sin egen bostad. Än mer intressant
              är dock att mer än var tionde norrman hyr sin bostad av en privatperson.
              I Sverige är siffran över hur många som hyr ut sin privatbostad
              ytterst blygsam. En av många bidragande orsaker till att det är
              så stora skillnader mellan Norge och Sverige vad gäller uthyrning
              av privatbostäder är säkert att inkomsterna vid uthyrning av upp
              till halva husets yta är skattefria i Norge. Det gör att många
              när de bygger gör det med utgångspunkt att kunna hyra ut.
            </seg>
            <seg n="0683eca7">
              Detta är helt i linje med Sverigedemokraternas bostadspolitik
              för att komma till rätta med de akuta problemen, det vill säga
              en kortsiktig lösning i väntan på att bostadsbyggandet åter ska
              få fart, komma i kapp och lösa den stora bostadsbristen i storstadsregionerna.
              Jag skulle vilja påstå att det är ett betydligt bättre sätt att
              tillmötesgå ungas behov än att satsa på ungdomslöner för arbeten
              som ungdomarna ändå inte kan ta för att de inte har någonstans
              att bosätta sig.
            </seg>
            <seg n="feac79c1">
              Tillgången till bostäder påverkar naturligtvis möjligheten att
              komma in på arbetsmarknaden. Siffror från Helsingforss Handelskammare
              talar om att det skulle finnas potential för upp till 55 000 bostadstillfällen
              enbart i Helsingforssregionen om reglerna för andrahandsuthyrning
              förändrades. Och även om jag kan tycka att den siffran låter väldigt
              hög måste det ju finnas viss substans i den. Sverigedemokraternas
              slutsats är därför att vi borde främja uthyrning av privatbostäder
              eftersom ett ökat bostadsbyggande inte fullt ut kan lösa de problem
              vi har här och nu.
            </seg>
            <seg n="a40d3f8f">
              Herr talman! Hyresrätten är en ofta återkommande fråga som vi
              har debatterat flera gånger i kammaren. Vi sverigedemokrater är
              av åsikten att hyresrätten är den viktigaste bostadsformen, eftersom
              den passar väldigt många människors behov och önskemål utifrån
              vilken livssituation de är i för tillfället. En flexibel arbetsmarknad
              förutsätter också tillgång till bostäder, så att människor kan
              flytta dit där jobben, studierna eller andra behov finns. Hyresrätten
              fungerar här som det absolut bästa alternativet med enkel ingång
              och utgång helt utan inlåsningseffekter.
            </seg>
            <seg n="b6047249">
              Herr talman! I det stora hela tror jag egentligen att det finns
              en politisk enighet kring problematiken med bostadsbristen. Det
              finns en enighet om hyresrättens fördelar och kopplingarna mellan
              bostäder, arbete och utbildningsmöjligheter. Tyvärr är det stora
              problemet i politiken att vi inte är eniga om vägen dit. En bred
              politisk lösning verkar tyvärr inte finnas inom synhåll för tillfället,
              men jag hoppas att vi kan komma dit.
            </seg>
          </u>
          <note type="speaker" n="41e9e73d">
            Anf. 52 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-55b88a94ac46c93b-0" n="aa130299">
            <seg n="8fa72c98">
              Herr talman! I dag debatterar vi betänkandet CU13, som handlar
              om hyresrätten. Jag står självklart bakom samtliga våra reservationer
              men yrkar bifall endast till reservationerna 7, 11 och 12.
            </seg>
            <seg n="8f4a4a1e">
              Herr talman! Bostadspolitiken har varit ett hett ämne länge i
              samhällsdebatten, i alla fall utanför politikernas korridorer.
              Frågan berör människors vardag mer än någonsin i dag, då behovet
              av en bostad är centralt för hundratusentals människor.
            </seg>
            <seg n="a5ed321e">
              På Aftonbladets debattsida läser vi i dag Barbro Engmans debattartikel
              om hur svårt det är för många ungdomar att få en egen bostad.
              Det gäller mer än en kvarts miljon ungdomar. Att få en bostad
              är en mänsklig rättighet. Det skildras också i ett barnprogram
              som heter Pappas pengar hur svårt det är för ungdomar att få en
              vuxentillvaro. Det är svårt för dem att få bostad och arbete.
            </seg>
            <seg n="0f2bd39f">
              Vi har en bostadsminister som blickar bakåt i stället för framåt.
              Att endast förlita sig på det sekundära, det vill säga andrahandshyresmarknaden,
              är ingenting annat än en bostadspolitisk ansvarslöshet. Att marknaden
              och individen själva ska tillgodose sina behov är inte någon ansvarsfull
              politik.
            </seg>
            <seg n="a56a6479">
              Herr talman! Vi i Vänsterpartiet vill stärka människors möjligheter
              att välja hur de ska bo. Bostadspolitiken är därför viktig för
              att aktivt bekämpa boendesegregationen. Sverige behöver fler bostadsområden
              med blandade boende- och upplåtelseformer.
            </seg>
            <seg n="e36aeb60">
              Det är angeläget att kommunerna genom en aktiv bostadspolitik
              bidrar till ett varierat utbud på de lokala bostadsmarknaderna.
              På så vis förbättras möjligheterna för den enskilde till ett bra
              boende, vilket är ett viktigt välfärdspolitiskt mål, samtidigt
              som utvecklingen inom näringsliv och arbetsmarknad främjas.
            </seg>
            <seg n="ee1bfdbf">
              Herr talman! Det pågår stora utförsäljningar av allmännyttan
              till bland annat privata fastighetsägare, till exempel i Helsingforss
              stad. Genom att sälja befintliga bostäder i allmännyttan gör den
              moderatledda regeringen det ännu svårare för dem som inte har
              ekonomiska resurser att köpa en egen bostad. Därmed ökar segregationen
              och klasskillnaderna.
            </seg>
            <seg n="32498b34">
              Vi anser att de kommunala bostadsföretagen i allmännyttan måste
              värnas. Allmännyttan kan erbjuda ett boende som är öppet för alla
              och som ger valfrihet i service, standard, skötsel, reparationer
              och underhåll samt demokratiskt inflytande för de boende.
            </seg>
            <seg n="97f4afa0">
              Att bevara hyresrätten är en viktig demokratisk aspekt i människors
              vardag. Hyresrätten behövs om samhället ska kunna utvecklas och
              växa. Hyresrätten behövs för att företag ska kunna etablera sig
              i våra kommuner. Andelen hyresrätter är extremt låg redan i dag.
              Vi vill stoppa ombildningar av befintliga hyresrätter till bostadsrätter
              och ägarlägenheter.
            </seg>
            <seg n="d150260d">
              Bostadsbristen är stor i många delar av landet, och antalet bostadslösa
              ökar. Ungdomar kan inte flytta hemifrån, ta arbete, utbilda sig
              och börja sina egna liv som vuxna utan någon bostad, och för att
              de som separerat från ett förhållande ska kunna flytta isär behövs
              bostäder.
            </seg>
            <seg n="c5664747">
              Jag har kontakt med många kvinnor som har fastnat år efter år
              på kvinnojourer då många kommuner inte har bostäder att erbjuda.
              Många människor med invandrarbakgrund som nyligen migrerat till
              Sverige tillsammans med sina barn tvingas att bo på vandrarhem
              eller i hotellrum. Det är faktiskt dyrare att bo på kvinnojourer
              och hotellrum än att bo i en hyresrätt.
            </seg>
            <seg n="44768bb0">
              I sammanhanget vill jag även poängtera att en grupp hyresgäster
              som behöver starkare besittningsskydd för att undvika vräkningar
              och hemlöshet är misshandlade personer, främst kvinnor. Vid misshandel
              sker ofta skadegörelse i lägenheten. Besittningsskyddet för dessa
              brottsoffer anser vi bör stärkas genom en lagändring, främst av
              de bestämmelser som finns i §§ 42 och 46 i hyreslagen. Enligt
              vår mening behöver frågan ses över och lagen ändras för att stärka
              brottsoffrens ställning.
            </seg>
            <seg n="f50dbcb2">
              Herr talman! Hyresrätten är en bostadsform som underlättar rörlighet
              på arbetsmarknaden. Därför behövs ett kraftigt ökat bostadsbyggande
              jämfört med dagens nivåer för att möta behoven. Boverkets prognos
              låg på 9 000 hyresrätter för år 2011, och siffran är oförändrad
              för 2012. Hyresgästföreningen redovisar att kostnadsutvecklingen
              för byggande av hyresrätter också varit lägre än för bostadsrätter.
            </seg>
            <seg n="17c854f1">
              Herr talman! Sedan den nya hyreslagen trädde i kraft har den
              påverkat människors trygghet negativt. Parterna på hyresmarknaden
              tolkar hyreslagen olika. Det finns även experter som är oeniga
              i fråga om tolkningen av hyreslagen. Enligt Hans Lind, professor
              i fastighetsekonomi vid Kungliga Tekniska högskolan, KTH, är lagen
              luddig. Hyresgästföreningen och Fastighetsägarna är oense om vad
              lagen innebär. Hans Lind menar att skrivningarna om att allmännyttan
              ska agera affärsmässigt tolkas av Fastighetsägarna som att hyrorna
              bör höjas för centrala lägenheter där kötiderna är långa.
            </seg>
            <seg n="87793433">
              Vänsterpartiet anser att skattemässig neutralitet ska råda mellan
              olika kategorier av bostäder med olika upplåtelseformer. I dag
              är hyresrätten missgynnad. Vi vill ta bort fastighetsskatten för
              hyreslägenheter. Ett borttagande av fastighetsskatten för hyresrätter
              sänker också boendekostnaderna för hyresgästerna.
            </seg>
            <seg n="0f39c3e8">
              Vi i Vänsterpartiet vänder oss mot ombildningen av hyresrätter
              till bostadsrätter. Det är ombildningen vi är emot, inte bostadsrätter
              i sig. Vi vänder oss också mot regeringens förslag om att befintliga
              bostadsfastigheter ska kunna ombildas till ägarlägenheter. I flera
              kommuner har hyresrätter omvandlats till bostadsrätter därför
              att den politiska ledningen i kommunen vill ändra den sociala
              sammansättningen i ett bostadsområde och i kommunen.
            </seg>
            <seg n="f8e18c18">
              Beslut om utförsäljningar fattas i kommunerna. På riksnivå finns
              lagar och regler om ombildningar. Vi vet att rättssäkerheten vid
              ombildningsprocessen är skakig. Det behöver till exempel införas
              en begränsning av antalet omröstningar inom en avgränsad tidsperiod.
            </seg>
            <seg n="241a48b2">
              Förstärkningar behöver också göras för att öka förtroendet för
              att allt går rätt till under processens gång. Vi har länge efterlyst
              att en opartisk funktion såsom notarius publicus ska delta i föreningsstämmorna
              för att öka rättsäkerheten. Vi anser att regeringen bör återkomma
              med förslag till sådana rättssäkerhetsförändringar vad gäller
              ombildningsförfarande.
            </seg>
            <seg n="df889694">
              Herr talman! Vi anser att hyressättningen på bostadsmarknaden
              ska styras av ett bruksvärdessystem som garanteras genom kollektivt
              förhandlade hyror. Vi säger nej till marknadshyror. Hyresgästernas
              inflytande över det egna boendet och närmiljön måste stärkas.
              Därför behövs ökade möjligheter till hyresgäststyrt lägenhetsunderhåll
              och boinflytandeavtal på områdesnivå.
            </seg>
            <seg n="656d6e11">
              Vidare bör en förvärvslag återinföras. Det ska kunna vara möjligt
              att hindra oseriösa och ökända hyresvärdar att utsätta hyresgästerna
              för lidande.
            </seg>
            <seg n="adf44e73">
              Herr talman! Det behövs för det första skydd mot de kraftiga
              och snabba hyreshöjningarna. Den nya lagstiftning som gäller från
              den 1 januari 2011 har flera brister. Vid remissmötet den 14 januari
              2010 framkom flera synpunkter som berörde regeringens förslag.
            </seg>
            <seg n="8950e1c1">
              Regeringen motiverade inte sitt förslag och kommenterade inte
              invändningarna mot det. Man sade att utrymmet för en direkt hyreshöjning
              bör vara något större än vad utredningen föreslår. Vi menar att
              kraftiga hyreshöjningar i praktiken kan sätta besittningsskyddet
              ur spel.
            </seg>
            <seg n="25224d7c">
              Den andra frågan är kravet om att hyresgästen aktivt ska begära
              prövning. Bland annat anser Hyres- och arrendenämnden i Helsingfors
              att nämnden ska kunna pröva alla ärenden där det finns skäl. De
              ska inte behöva klarlägga om det finns ett yrkande från hyresgästen
              och om det är tillräckligt klart formulerat. Vi vet tyvärr att
              en hyresgäst inte alltid är i en stark position gentemot hyresvärden
              utan tvärtom i en beroendeställning. Därför delar vi nämndens
              ståndpunkt.
            </seg>
            <seg n="06ab6d26">
              För det tredje gäller det begreppet särskilda skäl. Regeringen
              exemplifierar detta genom att det utförts standardhöjande åtgärder.
              I andra fall kan det dock innebära kraftiga hyreshöjningar som
              kan tvinga hyresgäster att flytta.
            </seg>
            <seg n="73ddd1fc">
              Vi vet också att det under de kommande åren finns stora behov
              av upprustning i miljonprogramområden. Det finns flera skäl som
              talar för att skyddsreglerna är för vaga och ger stort utrymme
              till undantag. Ett starkt besittningsskydd ska innehålla regler
              som tryggar hyreskontrakt.
            </seg>
            <seg n="e484ef7f">
              För att besittningsskyddet ska få full effekt måste det finnas
              effektiva spärrar mot kraftiga hyreshöjningar. Besittningsskyddet
              måste fungera i människors vardag och inte bara i teorin.
            </seg>
            <seg n="dd4a6cff">
              Herr talman! Det finns mycket att säga. Min talartid är ute.
              Jag vill avslutningsvis säga några ord om kooperativ hyresrätt.
              Vi i Vänsterpartiet har också förut motionerat om det. Vi tycker
              att det är väldigt viktigt. Nu när det byggs så få hyresrätter
              behövs en annan boendeform, och det är kooperativt hyresboende.
            </seg>
            <seg n="a7585b1f">
              Det spelar en viktig roll som behövs i dag. Det är demokratiskt
              och ökar människors inflytande och engagemang. Vi tycker att det
              borde finnas flera kooperativa hyresrätter.
            </seg>
          </u>
          <note type="speaker" n="a09a354a">
            Anf. 53 EVA BENGTSON SKOGSBERG (M):
          </note>
          <u who="eva_bengtson_skogsberg_4a2aca" xml:id="i-efbc10f86b302b77-0" n="79666ef3">
            <seg n="05e0decb">
              Herr talman! Kommunerna i Sverige ser väldigt olika ut och brottas
              också med många olika problem. Bostadsmarknaden är ett sådant
              område där skillnaderna är stora. Medan många kommuner har bekymmer
              med utflyttning och svårt att fylla sina befintliga bostäder är
              det i tillväxtregionerna ett helt annat problem och en större
              utmaning eftersom bristen på bostäder är stor, vilket i sin tur
              bromsar inflyttningen och hämmar tillväxten.
            </seg>
            <seg n="4d09abf8">
              För att till viss del råda bot på det sistnämnda gäller det att
              befintliga bostäder utnyttjas så effektivt som möjligt. Därför
              pågår en utredning som bland annat ska ta reda på i vilken utsträckning
              det finns outnyttjade lägenheter och även se hur man på olika
              sätt kan stimulera privatpersoner till uthyrning av sina bostäder.
            </seg>
            <seg n="cdf60f97">
              Möjligheter till andrahandsupplåtelse har utvidgats något, och
              kravet på återbetalningsskyldighet som gäller då en hyresvärd
              har tagit ut oskälig hyra har sänkts från två år bakåt i tiden
              till ett år.
            </seg>
            <seg n="91c6599b">
              Ett delbetänkande ska komma senare i vår och ett slutbetänkande
              senast till årsskiftet. Utskottet vill invänta denna utredning
              och tar därför inte i nuläget ställning till de motionsförslag
              som finns om främjande av uthyrning av privatbostäder.
            </seg>
            <seg n="b4d5ae90">
              Det gäller att ha en långsiktigt fungerande bostadsmarknad med
              goda och förutsägbara villkor samt likvärdig behandling av olika
              boende- och upplåtelseformer. Som en motionär beskriver det i
              sitt förslag finns det ibland skäl för att ha besittningsskydd
              till två lägenheter. Men då uppstår ett annat problem. Det blir
              ännu färre lägenheter lediga för uthyrning. Det är något som naturligtvis
              inte är positivt då bostadsbristen är stor. Var gränsen går bör
              vara en fråga för hyresnämnden och Svea hovrätt.
            </seg>
            <seg n="fcb234f8">
              Hyressättningssystemet tas upp i flera motioner, och de olika
              förslagen går ofta isär. Det är bara drygt ett år sedan den nya
              lagen om allmännyttiga kommunala bostadsaktiebolag trädde i kraft,
              och ändringar i hyreslagen och hyresförhandlingslagen genomfördes
              i samma lagstiftningsärende. Därför anser utskottet att vi först
              måste få längre tid av erfarenhet från dessa regler innan det
              finns skäl för en ny översyn.
            </seg>
            <seg n="66be2919">
              Rätt tillämpning av de nya reglerna bedöms stimulera utbudet
              av hyresrätter. Det är viktigt att alla bruksvärdesfaktorer får
              ett korrekt genomslag på hyrorna. Konsekvenserna av den nya lagstiftningen
              kommer därför att följas av regeringen.
            </seg>
            <seg n="6cf00bd1">
              Även bostadsförvaltningslagens nya bestämmelser har varit gällande
              för kort tid för att nya övervägningar om kompletteringar ska
              vara meningsfulla. Det finns dessutom redan i dag möjligheter
              till åtgärds- och upprustningsföreläggande.
            </seg>
          </u>
          <note n="4d757aac">
            Herr talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <note type="speaker" n="b47f3876">
            Anf. 54 HILLEVI LARSSON (S) replik:
          </note>
          <u who="hillevi_larsson_618770" xml:id="i-33e2540ca33d4c34-1" n="0b9942fc">
            <seg n="22cafb1c">
              Herr talman! Det är sant att en del av reglerna inte har varit
              i kraft så länge. Det finns ändå anledning att titta på det som
              varit i kraft lite längre tid och hur det har fallit ut.
            </seg>
            <seg n="6191ef81">
              Jag tänker då framför allt på ombildningar från hyresrätt till
              bostadsrätt. Där kan man se att det inte har blivit som man sade
              att det skulle bli. Man hade sagt att det skulle leda till att
              människor i miljonprogrammen skulle kunna göra boendekarriär inom
              sitt område. Men det är väldigt få ombildningar som har skett
              där.
            </seg>
            <seg n="f9e959ae">
              Dessutom riskerar man att hamna ganska illa till med tanke på
              att renoveringsbehoven är väldigt stora. Då får man plötsligt
              själv som bostadsrättsinnehavare stå för de eftersatta behoven.
              Risken är att man har liten möjlighet att sälja vidare lägenheten
              och tjäna några pengar på det. Man är på det sättet dubbel förlorare.
            </seg>
            <seg n="ec622690">
              Jag vill fråga om det ändå inte finns anledning att se över hur
              det man sade skulle leda till ökad integration och blandade upplåtelseformer
              har slagit ut. Det har snarare ökat segregationen i praktiken.
            </seg>
            <seg n="f1cbd710">
              Jag tänkte också fråga om förvärvslagen. Man har visserligen
              infört skarpare krav de första åren efter att man har köpt en
              fastighet. Jag tror att vi alla är överens om att det är väldigt
              positivt att man har infört den möjligheten.
            </seg>
            <seg n="f58c1906">
              Men jag tror ändå att man måste förebygga. Det handlar ju om
              fall där oseriösa värdar har kommit över nya fastigheter. Är det
              inte bättre att som en kompletterande bestämmelse hindra att de
              kommer över fastigheten i första ledet, det vill säga inte återinför
              den gamla förvärvslagen, eftersom den hade brister, men skärper
              den och vässar den i enlighet med vad remissinstanserna föreslog?
              Är inte det en möjlighet?
            </seg>
          </u>
          <note type="speaker" n="14e90d23">
            Anf. 55 EVA BENGTSON SKOGSBERG (M) replik:
          </note>
          <u who="eva_bengtson_skogsberg_4a2aca" xml:id="i-efbc10f86b302b77-1" n="79666ef3">
            <seg n="12eae640">
              Fru talman! För att ta den sista frågan först: Det har gått för
              kort tid med tanke på de tre åren. Vi vet inte än. Jag vet inte
              om Hillevi Larsson har någon siffra på hur många fall det har
              blivit där det har misskötts och inte fungerat. Det fungerade
              ju inte heller förut. Nu prövar vi detta, men det måste få gå
              lite längre tid, så att vi ser hur många som verkligen missköter
              sig.
            </seg>
            <seg n="ca8063fe">
              Jag håller med om att det är ett väldigt problem med miljonprogrammet
              som inte har underhållits. Det är de olika fastighetsägarna som
              har underlåtit att göra det. Då blir det därefter, med bostadssegregation.
            </seg>
            <seg n="31adfdbf">
              Jag förstår inte den rödgröna oppositionens rädsla för bostadsrätter
              och äganderätter. Ni var ju alla med i Norge och tittade på hur
              det fungerade där. Jag har själv tidigare bott i Österrike, där
              det fanns ägarlägenheter, och så hyrde man privat av en privat
              ägare. Men här i Sverige är man så väldigt rädd för detta som
              fungerar i andra länder.
            </seg>
            <seg n="fdceb4b0">
              Därför skulle jag vilja ställa en motfråga: Vad är det som gör
              att det är så hemskt med hyresrätter? Där jag kommer från är problemet
              snarast att det inte finns några bostadsrätter, eftersom det inte
              finns någon marknad. Det är i storstäder det finns en marknad
              och man kan göra en bostadskarriär som inte finns någon annanstans.
              Det är olika problem, som jag antydde i mitt anförande i början.
            </seg>
          </u>
          <note type="speaker" n="a31434aa">
            Anf. 56 HILLEVI LARSSON (S) replik:
          </note>
          <u who="hillevi_larsson_618770" xml:id="i-33e2540ca33d4c34-2" n="0b9942fc">
            <seg n="539e1079">
              Fru talman! Vi har absolut ingenting emot bostadsrätter och inte
              heller radhus och villor. Det är en utmärkt boendeform, och det
              är många som väljer att bo på det sättet och trivs alldeles utmärkt
              med det.
            </seg>
            <seg n="b4e7a845">
              Men vi måste se till att det blir balans på bostadsmarknaden.
              Inte minst i storstadsregionerna kan man se att den stora bristen
              gäller hyresrätter. Då tänker jag framför allt på hyresrätter
              med någorlunda rimliga hyror.
            </seg>
            <seg n="5e0edc57">
              Det byggs en del hyresrätter som är väldigt fashionabla, med
              väldigt mycket service, som kan kosta till och med 10 000 kronor
              i månadshyra eller ännu mer. Det är naturligtvis positivt för
              dem som kan efterfråga det. Men vi har en stor grupp som inte
              kan det.
            </seg>
            <seg n="caadf69a">
              Vi har många med lägre inkomster, inte minst ungdomar, ungdomar
              som flyttar hemifrån, ungdomar som ska studera på en ort men inte
              hittar någonstans att bo, ungdomar som inte har fått fast jobb
              och därmed har svårt att ta lån och därmed efterfråga en bostadsrätt.
            </seg>
            <seg n="a1014b13">
              På grund av detta behövs det hyresrätter. En del vill faktiskt
              bo i hyresrätter, och en del kan inte efterfråga ägande, det vill
              säga en bostadsrätt.
            </seg>
            <seg n="a4c35d98">
              Dessutom är det viktigt för rörligheten. Vi vill ju se rörlighet,
              där människor flyttar dit jobben finns och där människor kan tänka
              sig att pendla till jobben, inte minst i storstadsregionerna.
              Man kan se att det har blivit en riktig kris på det området, där
              människor till och med tvingas tacka nej till jobb som de erbjuds
              därför att de inte hittar någonstans att bo. De flesta som pendlar
              till ett nytt jobb vill inte skaffa en bostadsrätt, eftersom det
              är rätt stor risk också. Man vet ju aldrig hur mycket man får
              när man säljer den.
            </seg>
            <seg n="7c1cfd74">
              Vi har absolut ingenting emot bostadsrätter, villor och så vidare.
              Men vi vill främja hyresrätten. Vi ser att antalet hyresrätter
              nu krymper med regeringens politik. Vi ser också att områdena
              inte är blandade.
            </seg>
            <seg n="801a559e">
              Min fråga är fortfarande: Vad vill ni göra för att komma åt de
              här problemen?
            </seg>
          </u>
          <note type="speaker" n="ff1e791b">
            Anf. 57 EVA BENGTSON SKOGSBERG (M) replik:
          </note>
          <u who="eva_bengtson_skogsberg_4a2aca" xml:id="i-efbc10f86b302b77-2" n="79666ef3">
            <seg n="386e2631">
              Fru talman! Kommunerna har ofta i sina översiktsplaner att det
              ska vara blandade boendeformer i de nya områdena, liksom när man
              bygger med förtätning.
            </seg>
            <seg n="31f5350c">
              Bostadsbyggandet har legat lågt länge, i flera år. Jag kan tycka
              att det är konstigt att man inte bygger. Arbetslösheten är stor,
              så det borde finnas möjligheter att bygga, om det finns en efterfrågan
              på marknaden. Jag vet inte om det stämmer att kommunerna inte
              har framme planer i tillräckligt hög grad.
            </seg>
            <seg n="3b06b014">
              Även jag önskar att det byggdes mer och att det fanns billiga
              bostäder. Med material och allt är det svårare att bygga. Jag
              vill inte att man drar ned på tillgängligheten, utan de kraven
              ska finnas, och då blir det dyrt att bygga.
            </seg>
            <seg n="0c41f733">
              Det är lite synd att omflyttningen är så låg. Det finns ju väldigt
              många äldre lägenheter som inte är tillgängliga för äldre människor
              att bo kvar i.
            </seg>
            <seg n="e78444c7">
              Det finns problem det håller jag med Hillevi Larsson om.
            </seg>
          </u>
          <note type="speaker" n="40626b60">
            Anf. 58 LARS TYSKLIND (FP):
          </note>
          <note n="7c7f732c">
            Fru talman! Jag ska börja med att instämma i Eva Bengtson Skogsbergs
            anförande nyss och yrka bifall till förslaget i betänkandet och
            avslag på samtliga reservationer.
          </note>
          <u who="lars_tysklind_44f290" xml:id="i-2400893ab0fd9721-0" n="cdb49357" prev="i-8a17c86a9c1f94e2-0">
            <seg n="ae661f8d">
              Betänkandet i dag har rubriken Hyresrätt m.m. Med m.m. avses
              i det här sammanhanget bostadsrätt, kooperativ hyresrätt och ombildningar
              till bostadsrätt och ägarlägenheter. Man kan säga att fokus ligger
              på tre upplåtelseformer.
            </seg>
            <seg n="efc50e6c">
              På något sätt har vi en vana att politisera just upplåtelseformerna.
              Men jag vill från Folkpartiets sida deklarera att vi inte anser
              att just upplåtelseformen har något politiskt värde i sig, utan
              vilka upplåtelseformer vi har och hur stor andel det är av varje
              är helt utifrån bostadskonsumenternas egna val.
            </seg>
            <seg n="2f76fd72">
              Jag tycker det är viktigt att sätta in detta i helheten i Alliansens
              bostadspolitik. I den politiken ligger att de olika upplåtelseformerna
              ska ha likvärdiga möjligheter med hänsyn till de olika upplåtelseformernas
              speciella förutsättningar. Det handlar om finansiering, ekonomisk
              risk, service och flexibilitet. Om man ser på de tre sistnämnda
              faktorerna ekonomisk risk, service och flexibilitet och tänker
              på det ska man naturligtvis välja hyresrätt. Det ligger liksom
              i hela den upplåtelseformens natur.
            </seg>
            <seg n="9bb1f534">
              Fru talman! Någon sade tidigare att Alliansen var tillbakablickande.
              Det blev lite konstigt, för jag hade skrivit ned att oppositionen
              är tillbakablickande. När jag läser betänkandet och reservationerna
              där känner jag att de hela tiden strävar bakåt. Det är något slags
              idélöshet om framtiden. De hamnar i en diskussion om förvärvslagar
              som är upphävda och hyressättningssystem, där de ska återgå till
              något gammalt. Det känns helt enkelt som om de inte går framåt.
            </seg>
            <seg n="f370c2aa">
              I motsats till det tycker jag att Folkpartiet och Alliansen försöker
              utveckla bostadspolitiken. Vi har alla en vilja att få en fungerande
              bostadspolitik, där vi har bostäder och där utbud och efterfrågan
              är i balans, vilket ska gälla alla upplåtelseformer. Alliansen
              har en mycket tydlig strategi. Vi försöker ständigt utveckla regelverket,
              så att det blir ett långsiktigt regelverk som är stabilt över
              tid.
            </seg>
            <seg n="12466438">
              Något som är viktigt att nämna i det sammanhanget är den utredning
              som pågår och som togs upp tidigare. Där ska man utreda hyresrättens
              förutsättningar och hur man kan utnyttja det befintliga bostadsbeståndet
              på ett bättre sätt genom att bland annat stimulera andrahandsuthyrning
              men också genom att titta på vad som gör att man gärna investerar,
              förvaltar och äger hyresfastigheter. Om man ska få till ett byggande
              måste det var attraktivt att bygga, förvalta och äga hyresfastigheter.
            </seg>
            <seg n="34ff4a62">
              Det är bra att även den här utredningen görs i nära kontakt med
              bostadsmarknadens aktörer. När vi höll på med hyressättningssystemet
              tror jag att det var viktigt att detta gjordes och att det blev
              ett välförankrat beslut.
            </seg>
            <seg n="e585e03c">
              Något som också kan nämnas det kanske inte är så populärt hos
              oppositionen, men Alliansen tycker att det är bra är att vi ska
              utreda att man ska kunna omvandla befintliga bostäder till ägarlägenheter.
            </seg>
            <seg n="03ae61b9">
              Fru talman! Om man läser de reservationer som finns kring hyressättningssystemet
              ser man att detta med marknadshyror tas upp. Socialdemokraterna
              motsätter sig allt tal om marknadshyror, och Vänsterpartiet säger
              nej till marknadshyror.
            </seg>
            <seg n="79fe5289">
              Det känns som ett obegripligt resonemang. Man skapar i desperation
              en konflikt som inte finns. Från Folkpartiets sida har vi tydligt
              ni kan gå tillbaka och kolla detta i tidigare betänkanden stått
              upp för ett friare hyressättningssystem men inom bruksvärdessystemets
              ram och med ändamålsenlig skyddsregel mot stora hyreshöjningar.
              Med andra ord har varken Folkpartiet eller något annat alliansparti
              drivit frågan om att införa rena marknadshyror i Sverige. Det
              blir lite som att man ser spöken på ljusa dagen.
            </seg>
            <seg n="1650672d">
              Detta med att vi inte skulle ha marknadshyror genomsyrade också
              hela diskussionen om hyressättningssystemet. Styrkan var, som
              jag sade förut, att det genomfördes med bostadsmarknadens aktörer
              inblandade. Detta med det nya hyressättningssystemet är alltså
              ett väldigt välförankrat beslut som gäller från 1 januari 2011.
            </seg>
            <seg n="42d454c9">
              Precis som Eva konstaterade här tidigare har detta varit i kraft
              väldigt kort tid, så det är svårt att redan nu säga vad som fungerar
              och inte. För mig är det en självklarhet att all lagstiftning
              ska följas upp. Det är ingenting som vi egentligen behöver besluta
              speciellt om. Den ska följas upp, och vi ska se vad som händer.
            </seg>
            <seg n="feb4e290">
              Jag håller med Hillevi Larsson om att det är viktigt att se till
              att skyddsregeln fungerar som den var tänkt. Vi är inte oense
              om att man måste följa upp detta.
            </seg>
            <seg n="ecfc5276">
              Det andra förslaget i reservationen gäller skyddsregeln. Det
              finns egentligen inget generellt undantag från skyddsregeln när
              det gäller ombyggnader och renoveringar. Det finns ett undantag
              om man själv har gett sitt medgivande eller om hyresnämnden har
              gett sitt tillstånd. Har man som hyresgäst gjort ett medgivande
              är man väl medveten om vad som ska inträffa. Då är det helt förutsägbart,
              och det kan jag tycka är rimligt. Även i de fall där hyresnämnden
              har gett sitt tillstånd har man redan tittat på fallet och sett
              att det hela är rimligt. Jag har lite svårt att förstå varför
              man inte skulle kunna ha undantag just på dessa två punkter. Man
              måste ändå ha tillit till att personen själv förstår vad han gör
              för medgivande.
            </seg>
            <seg n="0f05a72b">
              Fru talman! Förvärvslagstiftningen upphävdes den 1 mars 2010
              om jag minns rätt. När vi debatterade den togs det upp många skräckexempel
              på dåliga hyresvärdar som vanskötte sina hus. Det var då inte
              en brist i förvärvslagstiftningen, utan det var trots den. Det
              visade tydligt att det var en ineffektiv lagstiftning som vi hade.
            </seg>
            <seg n="ae2b932b">
              Beslutet att ta bort förvärvslagstiftningen och i stället stärka
              bostadsförvaltningslagen kändes väldigt riktigt. Nu vet jag att
              oppositionen var emot det vid det tillfället också. Om det har
              fungerat bra med de olika nivåer som då infördes, med olika förvaltningskrav
              som kunde ställas på fastighetsägare, kan vi inte efter så här
              kort tid säga, men det finns inget som tyder på motsatsen, att
              det skulle ha fungerat dåligt.
            </seg>
            <seg n="13b72b44">
              Precis som har sagts här tror jag att regeln om att man är under
              ett slags observation i tre år är betydligt bättre än vad som
              fanns tidigare. Med förvärvslagstiftningen fick man göra en prognos
              när man gjorde en prövning: Kan den här husägaren förvalta ett
              hus? Nu får man i stället visa om man kan det eller inte.
            </seg>
            <seg n="2e5597c0">
              Jag kan inte se att det har framkommit något som förändrar intrycket
              att det vi hade sammantaget var en ineffektiv lagstiftning och
              att det vi nu har kommer att vara en effektivare lagstiftning
              för att tillvarata hyresgästernas intressen.
            </seg>
            <seg n="223e9dc6">
              Som jag sade förut när det gällde hyressättningssystemet är det
              självklart att denna lag och alla lagar måste följas upp. Det
              hör till vår uppgift i riksdagen att följa upp våra beslut.
            </seg>
            <seg n="04e11860">
              Fru talman! Den kooperativa hyresrätten har också sin självklara
              plats. Men med den diskussion som nu förs från oppositionens sida
              blir den politiserad på något sätt. De som tycker att kooperativ
              hyresrätt är bra ska naturligtvis välja det. Hillevi Larsson gjorde
              en bra uppräkning av fördelarna. De fördelar som finns där får
              man väga mot fördelar eller nackdelar med andra upplåtelseformer.
            </seg>
            <seg n="eab22d9f">
              I sammanhanget ska man nämna att Boverket och Konsumentverket
              har jobbat med den här frågan för att kunna informera om skillnader
              mellan olika upplåtelseformer på webbplatsen om boende. Om man
              går in på den webbplatsen ser man att det tydligt redovisas hur
              de olika upplåtelseformerna fungerar.
            </seg>
            <seg n="03ad7c9c">
              Det finns ingen politisk målsättning att ha en viss upplåtelseform
              i en viss mängd bostäder, utan vi får utgå från de enskilda bostadskonsumenternas
              val. Den stora ideologiska skillnaden är väl att vi i Alliansen
              tycker att den enskilda personen har stor betydelse i det här
              sammanhanget. Det är den som ska bo som själv ska välja hur och
              vilken upplåtelseform det ska vara.
            </seg>
          </u>
          <note type="speaker" n="2b1514f1">
            Anf. 59 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-55b88a94ac46c93b-1" n="aa130299">
            <seg n="a4574d97">
              Fru talman! Jag undrar verkligen vad som är förutseende och ansvarstagande
              hos Lars Tysklind och regeringen när det finns över en kvarts
              miljon ungdomar som söker en bostad. Vad tycker regeringspartiernas
              representanter om att mer än 14 miljarder satsas på RUT- och ROT-avdrag
              för de mest välbeställda i Sverige medan hyrorna höjs med upp
              till 60 procent när man renoverar pensionärers lägenheter i Uppsala
              eller Helsingfors? Jag skämdes när jag i går såg TV4 Nyheterna.
              Där var det en kvinna som sade att hon måste flytta hemifrån.
              Vad säger ni till dessa människor?
            </seg>
            <seg n="37560c3d">
              Vi beskylls för att vara bakåtsträvande när vi vill ta ansvar
              för att ge människor trygghet. På vilket sätt är det bakåtsträvande?
              frågar jag. Och vad är det för ansvar ni har? Vad är det för ansvarstagande
              när en ensamstående kvinna, vars lägenhet renoveras mot hennes
              vilja, får en hyreshöjning på 2060 procent? Så är det både i innerstaden
              i Uppsala och i Helsingfors. Det är människors vardag.
            </seg>
            <seg n="73154379">
              Därför sade jag i mitt anförande att bostadspolitiken är ett
              hett ämne i varje korridor och i varje hem, förutom i maktens
              korridorer, för där finns det ingen som bryr sig. Vad tycker ni
              om detta?
            </seg>
          </u>
          <note type="speaker" n="d9970a50">
            Anf. 60 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-0" n="cdb49357">
            <seg n="c48c8a79">
              Fru talman! Vi är nog helt eniga om att vi har ett problem, men
              det problemet har funnits länge i Sverige. Det byggs för lite.
              Den stora skillnaden är vilken strategi vi har för att förändra
              det. Från Alliansens sida har vi sedan vi tillträdde 2006 haft
              en konsekvent strategi att i olika steg ändra regelverket så att
              det blir långsiktigt och stabilt. Det är ju egentligen det som
              alla har efterfrågat.
            </seg>
            <seg n="7e661b54">
              Vi har inte diskuterat subventioner i dag men har haft den diskussionen
              tidigare. Det var ingen som egentligen efterfrågade subventioner.
              Vad man efterfrågade var ett stabilt, långsiktigt regelverk.
            </seg>
            <seg n="bd45e320">
              Jag sade inte att ni var bakåtsträvande. Jag sade att ni var
              tillbakablickande när det gällde lösningar. Fast det är kanske
              ordklyverier, så det kan vi väl lämna därhän.
            </seg>
            <seg n="a6a78ea3">
              När man renoverar fastigheter måste fastighetsägaren till syvende
              och sist vara den som tar ansvar för sin fastighet och vidtar
              de åtgärder som han anser vara nödvändiga för att upprätthålla
              fastighetens skick.
            </seg>
            <seg n="0d7aa14a">
              Det är när man kommer i den situationen att man hamnar i ganska
              stora hyreshöjningar som den här skyddsregeln måste slå till.
              Man får då en rimlig tid på sig att successivt införa en högre
              nivå.
            </seg>
            <seg n="097f0c59">
              Det finns med i hyressättningssystemet, och det hyressättningssystemet
              togs fram med bostadsmarknadens parter, så jag tycker att det
              är ett välförankrat system.
            </seg>
            <seg n="3f93b9db">
              60-procentiga höjningar, som du tog upp som ett exempel, är naturligtvis
              extremt högt. Då är den här skyddsregeln extra värdefull, och
              då antar jag att det måste vara en ganska lång övergångsperiod.
            </seg>
          </u>
          <note type="speaker" n="733ed945">
            Anf. 61 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-55b88a94ac46c93b-2" n="aa130299">
            <seg n="310ecaf5">
              Fru talman! Ja, men det är precis det vi säger. Vi säger: Lämna
              inte åt parterna och åt marknaden att bestämma över människors
              huvuden!
            </seg>
            <seg n="11b27ceb">
              Vi vill att lagarna ska skärpas. Det är faktiskt vi politiker
              som har ansvaret på riksnivå. Om det inte fungerar och om fastighetsägarna
              själva fattar beslut om hur de ska hyressätta efter renoveringar
              måste vi se till att det finns regler som skyddar den individ
              som inte har råd att betala.
            </seg>
            <seg n="77f7e877">
              Alla politiker här i riksdagen säger sig vara mot boendesegregation.
              Vad gör detta? Jo, boendesegregationen och klasskillnaderna ökar.
              I innerstaden kan inga fattiga eller arbetare bo och inte heller
              invandrare, naturligtvis. Det handlar om klass, kön och etnicitet.
              Man är liksom längst ned på skalan.
            </seg>
            <seg n="e3e0463d">
              Det här skapar ni med den högerpolitik som råder i storstäderna
              i hela landet, i princip. Vissa städer har i alla fall lyckats,
              vad jag vet: Västerås, Falun, Norrköping och faktiskt storstaden
              Göteborg.
            </seg>
            <seg n="f24a12fc">
              Man måste se till att det finns en regel som gäller alla kommuner,
              inte bara de där de rödgröna agerar och har makt. Det är faktiskt
              vårt ansvar och ert ansvar i första hand, för det är ni som sitter
              i regeringen och har majoritet. Vi tycker att det är en väldigt
              viktig fråga i människors vardag.
            </seg>
            <seg n="11b1acd6">
              Det är inte bara vi i Vänsterpartiet eller de rödgröna som säger
              att detta är bakåtsträvande, utan det handlar om att parterna,
              till och med Hyresgästföreningen och många andra, säger det och
              tycker det.
            </seg>
          </u>
          <note type="speaker" n="fcf4523f">
            Anf. 62 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-1" n="cdb49357">
            <seg n="35303d3c">
              Fru talman! Jag får väl konstatera igen att det här naturligtvis
              är en balansgång. Fastighetsägaren har ett ansvar för att fastigheten
              hålls i gott skick, och det får inte ge orimliga konsekvenser
              för hyresgästen. Det är därför den här skyddsregeln är med i hyressättningssystemet.
            </seg>
            <seg n="0793ebde">
              Att det är olika i olika delar av landet tror jag inte har så
              mycket med politiskt styre att göra över huvud taget, utan det
              har att göra med att man har helt olika förutsättningar.
            </seg>
            <seg n="dc2cdbb5">
              Eva Bengtson Skogsberg tog upp det förut. Vi hamnar ofta i en
              Helsingforssdiskussion, om man uttrycker sig så. Jag tror att
              ni förstår exakt vad jag menar. I andra delar av landet har man
              balans på ett annat sätt.
            </seg>
            <seg n="4d2987e7">
              Detta beror naturligtvis på att Helsingfors har stor inflyttning
              och sådant. Då är det ett tryck på bostadsmarknaden. När det blir
              stor efterfrågan har vi ett system där vi inte kan möta den med
              ett utbud. Det är precis detta som är Alliansens strategi för
              att skapa ett regelverk som gör att utbudet verkligen kan möta
              efterfrågan.
            </seg>
          </u>
          <note type="speaker" n="fd2ed61b">
            Anf. 63 HILLEVI LARSSON (S) replik:
          </note>
          <u who="hillevi_larsson_618770" xml:id="i-33e2540ca33d4c34-3" n="0b9942fc">
            <seg n="a77286f9">
              Fru talman! Det är en märklig situation där vi i oppositionen
              ifrågasätts, precis som om det var vi som hade makten. Vi har
              bara att utgå från den verklighet vi ser.
            </seg>
            <seg n="f2b5570a">
              Vi kan se att antalet hyresrätter krymper, och det är mycket
              till följd av regeringens politik. Att det är lätt att ombilda
              från hyresrätt till bostadsrätt har lett till ombildningar framför
              allt i storstädernas innerstäder. Det betyder att det blir ännu
              färre hyresrätter där det behöver bli fler.
            </seg>
            <seg n="ba493cdf">
              Vi kan också se att det minskade, eller rättare sagt utraderade,
              stödet för byggande av hyresrätter har fått till följd att det
              nästan inte byggs några hyresrätter. Det är i stort sett bara
              den kommunala allmännyttan som bygger lite hyresrätter. Och så
              bygger man en del fashionabla dyra hyresrätter som väldigt få
              har möjlighet att efterfråga.
            </seg>
            <seg n="fdaae5c6">
              Jag skulle egentligen i stället vilja ifrågasätta regeringens
              politik. Det känns i så fall mer bakåtblickande att man har låst
              fast sig i lösningar som uppenbarligen inte fungerar, för vi kan
              väl ändå vara överens om att det finns för få hyresrätter. På
              samma sätt som det finns ett behov av bostadsrätter, villor och
              radhus finns det ett behov av hyresrätter, uppenbarligen.
            </seg>
            <seg n="c66babb7">
              När det gäller kritiken mot våra förslag vill jag säga att våra
              förslag inte alls är tillbakablickande, tvärtom. Vi vill skärpa
              förvärvslagen. De brister som fanns vill vi rätta till. Vi vill
              framför allt inte ge upp kampen mot de oseriösa hyresvärdar som
              brer ut sig. I till exempel Malmö, som jag kommer från, kan man
              se att vanvården fortsätter trots regeringens lagar som skulle
              lösa det här problemet.
            </seg>
            <seg n="e092f04c">
              Min fråga blir: Vad gör ni åt de problem som nu växer?
            </seg>
          </u>
          <note type="speaker" n="e3bebc54">
            Anf. 64 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-2" n="cdb49357">
            <seg n="d1b3a2cb">
              Fru talman! Vi kan väl vara överens om att förvärvslagen inte
              hade fungerat när den togs bort. Det säger Hillevi Larsson också.
              Det var en annan förvärvslag som hon egentligen hade velat ha.
            </seg>
            <seg n="f48c5aab">
              Nu valde vi den här vägen, att ta bort förvärvslagen, för den
              var ineffektiv. Vi stärkte då bostadsförvaltningslagen. Nu får
              vi se vad det har för utfall.
            </seg>
            <seg n="24757225">
              Jag kommer så väl ihåg vår diskussion om att ta bort förvärvslagen.
              Det togs fram många exempel, bland annat från Malmö. Där var det
              faktiskt mycket vanvård. Det hade då förvärvslagen inte kunnat
              förhindra. Då känns det bättre att ha en lagstiftning där man
              kan ingripa om någonting verkligen sker.
            </seg>
            <seg n="5ff518b0">
              När det gäller byggandet är det viktigt att få i gång det totala
              byggandet. I alla bostäder som byggs lär ju någon bo. Och alla
              bostäder som byggs gör att det ändå blir en rotation bland de
              bostäder som finns. Det är också viktigt att man frigör bostäder.
            </seg>
            <seg n="0370531b">
              Ungdomar, som vi pratar om, är nästan helt beroende av att man
              får loss äldre hyresrätter på marknaden. Det är ju de som har
              en rimlig prisnivå. Det beror naturligtvis på hur mycket man tjänar
              och så vidare, men vi ska absolut inte underskatta den här flyttkedjan.
            </seg>
            <seg n="47d60be6">
              När det gäller ombildningarna tycker jag att det också är en
              balansgång. Det är ändå människor som väljer att ombilda. Det
              är inte någon som politiskt bestämmer att de ska ombilda. Det
              handlar om enskilda människors val. De vill faktiskt ta hand om
              och ta ansvar för sin bostad.
            </seg>
          </u>
          <note type="speaker" n="7e2c9f07">
            Anf. 65 HILLEVI LARSSON (S) replik:
          </note>
          <u who="hillevi_larsson_618770" xml:id="i-33e2540ca33d4c34-4" n="0b9942fc">
            <seg n="54b059e6">
              Fru talman! Jag börjar med ombildningarna. Människor, enskilda
              personer, gör i stor utsträckning klipp. Det handlar inte så mycket
              om att människor vill gå från hyresrätt till bostadsrätt, utan
              så som det har gått till handlar det mer om att man vill göra
              ett ekonomiskt klipp.
            </seg>
            <seg n="899c0243">
              Om man bor i en hyresrätt i centrala innerstäder kan man köpa
              sin lägenhet till ett förhållandevis lågt pris, och sedan kan
              man sälja den vidare till ett betydligt högre pris. Många gör
              just så. De bor inte kvar, utan de säljer vidare direkt.
            </seg>
            <seg n="fc32cd16">
              Konsekvenserna av det är att vi får betydligt färre hyresrätter.
              Det här hotar allmänintresset, för i allmänintresset ligger att
              vi ska ha tillräckligt många hyresrätter och att vi gärna ska
              ha blandad bebyggelse. I miljonprogramsområden vill vi självklart
              att det även ska byggas bostadsrätter och villor. I innerstäderna
              ska det byggas hyresrätter, men man ska också bevara de hyresrätter
              som finns.
            </seg>
            <seg n="3a2a3d1b">
              Det är inte heller så att regeringen har kompenserat bortfallet
              av hyresrätter i innerstäderna med stöd till ökat byggande av
              hyresrätter. Tvärtom tog man bort allt stöd. Egentligen har vi
              en katastrof på bostadsmarknaden med tanke på hur många som nu
              vill komma in och få någonstans att bo och hur få som har möjlighet
              till det.
            </seg>
            <seg n="53828948">
              När det gäller förvärvslagen var det ändå så, trots problemen
              med lagen, att en tredjedel av alla förvärv som anmäldes till
              hyresnämnden stoppades. Det var rätt många som besparades att
              bo hos dåliga hyresvärdar. Men vi vill skärpa det här. Vi vill
              att man prövar alla typer av förvärv, även förvärv av aktier och
              bolag som äger hyreshus.
            </seg>
            <seg n="1d0a556e">
              Jag undrar: Varför motsätter ni er det här? Det skulle gynna
              hyresgästerna.
            </seg>
          </u>
          <note type="speaker" n="0e39704b">
            Anf. 66 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-3" n="cdb49357">
            <seg n="1d521114">
              Fru talman! Jag har egentligen inte mer att tillägga kring förvärvslagen
              och bostadsförvaltningslagen än att vi har ändrat systemet och
              gått från ett ineffektivt system till ett annat regelverk. Det
              måste naturligtvis följas upp så att man kan se att det är effektivt,
              annars måste man vidta andra åtgärder.
            </seg>
            <seg n="2a4aaeff">
              I den situationen är vi i dag. Det har gått för kort tid för
              att man ska kunna utvärdera det.
            </seg>
            <seg n="eacb48b9">
              Det är naturligtvis lätt att säga att ombildning till bostadsrätter,
              och i framtiden förhoppningsvis även ägandelägenheter, bara handlar
              om klipp och att det är det som är huvuddrivkraften. Men det tror
              inte jag. Jag tror faktiskt att enskilda människor vill ha bostäder
              i en viss upplåtelseform för att bo i. Den huvudsakliga anledningen
              till att man köper en bostad är att man ska bo där själv.
            </seg>
            <seg n="122299fa">
              Vi är helt överens när det gäller blandade upplåtelseformer.
              Det är någonting man kan eftersträva. Det delade ansvaret som
              finns mellan stat och kommuner när det gäller bostäder ska vi
              inte heller glömma bort. Staten och vi måste skapa ramverk så
              att kommunerna kan agera inom de ramverken. Det är väldigt viktigt
              att det samspelet fungerar.
            </seg>
          </u>
          <note type="speaker" n="41d35712">
            Anf. 67 JAN LINDHOLM (MP) replik:
          </note>
          <u who="jan_lindholm_6c3791" xml:id="i-1f43b5bc2ecc1ca8-2" n="aac1e386">
            <seg n="ab3839dc">
              Fru talman! Jag tycker att Lars Tysklind kommer undan lite för
              enkelt i debatten genom att säga att det här med upplåtelseformer
              inte är en fråga för politiken, utan det ska vara ett fritt val.
            </seg>
            <seg n="a1fa74cb">
              Men då har Lars Tysklind inte förstått vad det handlar om. Den
              som har ekonomiska muskler eller en ställning på arbetsmarknaden
              som är tillräcklig för att få köpa kan göra ett val och kan till
              och med bestämma sig för att bygga ett eget hus, medan den som
              inte har de förutsättningarna eller till och med den som har de
              förutsättningarna men som inte vill ta den risk det innebär inte
              alls kan välja.
            </seg>
            <seg n="2e916f7b">
              Det finns ju ingen valfrihet, eftersom det finns ett sådant ofantligt
              tryck och en sådan oerhörd efterfrågan. I mitt anförande försökte
              jag beskriva det med hjälp av liknelsen med livsmedelshandeln.
              Marknaden fungerar inte. Borde inte Lars Tysklind kunna erkänna
              att den som vill ha en hyresrätt, vare sig han är förmögen eller
              inte, faktiskt inte kan få den?
            </seg>
            <seg n="268e3da2">
              Sådan är verkligheten. Jag tycker att ni skulle erkänna det så
              att vi kunde ha en mer korrekt diskussion.
            </seg>
            <seg n="8cf03314">
              Jag tror att ni från allianspartierna vill tvinga människor att
              bli bostadsägare. Det låter så när jag lyssnar på er. Jag vet
              att det i dag är så att många människor skuldsätter sig mot sin
              vilja, för de måste ha en bostad. Det handlar inte bara om att
              man köper en bostad; det finns till och med de som bygger ett
              litet hus på en ort där det rent ekonomiskt kanske är garanterat
              dumt att göra det, men de måste ha en bostad.
            </seg>
            <seg n="b5146c22">
              Sådan är verkligheten, Lars Tysklind.
            </seg>
          </u>
          <note n="52f2dd79">
            I detta anförande instämde Hillevi Larsson och Katarina Köhler
            (båda S) samt Amineh Kakabaveh (V).
          </note>
          <note type="speaker" n="9a5ab5fa">
            Anf. 68 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-4" n="cdb49357">
            <seg n="b0f77a44">
              Fru talman! Det är möjligt att jag kommer undan för lätt och
              att jag inte förstår, men jag tror heller inte riktigt att Jan
              Lindholm har förstått vad jag sade när det gäller om detta är
              en politisk fråga.
            </seg>
            <seg n="0441718b">
              En enskild upplåtelseform kan inte vara en politisk målsättning,
              utan den politiska målsättningen för mig och Folkpartiet är att
              vi ska ha ett regelverk som gör att de enskilda människorna kan
              välja bland de upplåtelseformer som finns.
            </seg>
            <seg n="cd7c239e">
              Naturligtvis är det precis som Jan Lindholm säger: Det här fungerar
              inte överallt. Det är precis därför som vi har en strategi inom
              Alliansen för att skapa detta regelverk. Det är ingen slump att
              vi håller på och utreder hur man ska kunna få hyresrätten att
              fungera bättre. Vi måste syna allting för att se var hakarna finns.
              Jan Lindholm sade till exempel själv att om det finns en efterfrågan
              på och en kö till någonting så borde varan komma fram på något
              sätt.
            </seg>
            <seg n="f8048e8b">
              Det är väldigt viktigt att vi tittar på de saker vi nämnde här.
              Vi kanske även måste gå in och titta på skatter och sådant för
              att få bort de hinder som finns. Finns det en efterfrågan måste
              vi förstås ha ett system som kan skapa ett utbud som möter denna
              efterfrågan.
            </seg>
          </u>
          <note type="speaker" n="46a4ad0b">
            Anf. 69 JAN LINDHOLM (MP) replik:
          </note>
          <u who="jan_lindholm_6c3791" xml:id="i-1f43b5bc2ecc1ca8-3" n="aac1e386">
            <seg n="87d5eac8">
              Fru talman! Lars Tysklind nämnde skatter. Det finns utredningar
              som pekar på att om det skulle råda likvärdighet mellan de olika
              upplåtelseformerna så skulle en hyreslägenhet, en trerummare,
              på 80 kvadratmeter här i Helsingfors bli ungefär 2 000 kronor
              billigare per månad. Jag kan tänka mig att det skulle betyda att
              kön skulle bli oändligt mycket längre än den är i dag, och då
              blir diskrepansen på den här icke fungerande marknaden ännu större.
            </seg>
            <seg n="5896d6ec">
              Lars Tysklind pratar också om att man inom Alliansen strävar
              efter långsiktiga spelregler. Men om man ska få långsiktighet
              i politiken måste man vända sig utanför Alliansen. Jag känner
              inte till att ni på något sätt har sträckt ut handen utanför Alliansen,
              lämpligen till Socialdemokraterna som ju är ett stort parti, för
              att skapa denna långsiktighet. Varför gör ni inte det om ni säger
              att ni vill ha långsiktighet? Det måste vara något som ska hålla
              över ett val, annars är det knappast långsiktighet.
            </seg>
            <seg n="34c41b3e">
              Jag skulle också vilja att ni är tydligare när det gäller bostadsförvaltningslagen.
              Jag tycker att ni skulle vara hederliga där också och säga att
              ni har bytt strategi. Ni vill inte längre förekomma och förebygga,
              utan ni vill skapa bra verktyg för att städa efteråt. Det är det
              som det handlar om, och då borde ni vara ärliga med det och tala
              om för bostadskonsumenterna att det betyder någonting för dem.
              Men ni försöker liksom gömma resultatet av politiken.
            </seg>
          </u>
          <note type="speaker" n="5fe31f8e">
            Anf. 70 LARS TYSKLIND (FP) replik:
          </note>
          <u who="lars_tysklind_44f290" xml:id="i-ddeaea1f87cc43fd-5" n="cdb49357">
            <seg n="4d9ca43e">
              Fru talman! Det är riktigt att vi bytte strategi när det gäller
              förvärvslagen kontra bostadsförvaltningslagen, eftersom vi såg
              att det var ett ineffektivt system. Vi såg att det som skulle
              vara förebyggande inte fungerade. Då valde vi helt riktigt den
              vägen att vi tog bort förvärvslagen och förstärkte bostadsförvaltningslagen.
              Vi tror att det är den bästa vägen att gå.
            </seg>
            <seg n="2b9399a4">
              När det gäller långsiktiga spelregler kommer vi säkert med tiden
              att hamna i något slags mainstream här också, men det som var
              utgångspunkten när Alliansen tog över var att det blev en helt
              ny strategi som innebär att vi nu skapar långsiktiga spelregler
              utan subventioner, märk väl. Subventioner är någonting man får
              ta till när det inte fungerar, så naturligtvis är målsättningen
              att få ett system utan subventioner att fungera. Det var ingen
              som tidigare frågade efter de subventioner som fanns, utan man
              efterfrågade just det som Alliansen har börjat bygga upp.
            </seg>
            <seg n="d6b647c4">
              Precis som jag nämnde i den förra repliken görs utredningar kring
              hyresrätten. Det är lätt att rycka olika uppgifter från olika
              ställen, och därför är det väldigt viktigt att faktiskt utreda
              och se vad det är som är effektivt att förändra, om man nu ska
              förändra.
            </seg>
            <seg n="9003d612">
              Utsträckta händer eller inte är det viktigt att vi fortsätter
              att följa den här diskussionen. Vi har ju samma verklighetsbild,
              det vill säga att så länge det inte byggs tillräckligt får vi
              problem. Ska man kunna ha en marknad där enskilda människor ska
              kunna göra val mellan olika upplåtelseformer måste vi ha ett regelverk
              som fungerar.
            </seg>
          </u>
          <note type="speaker" n="7eff1df4">
            Anf. 71 OLA JOHANSSON (C):
          </note>
          <u who="ola_johansson_09875f" xml:id="i-b425753293c65687-1" n="c248f430">
            <seg n="eca55164">
              Fru talman! Bostaden är navet i våra liv, det vi kallar hemma.
              Många människor flyttar ofta. Andra behåller samma bostad från
              vaggan ända till graven. I bästa fall är hemmet en spegling av
              det liv vi lever och det liv vi vill leva, oberoende av vilken
              fas av livet vi befinner oss i.
            </seg>
            <seg n="886fb095">
              Den bostad vi har ska passa vår plånbok, vår familjesituation,
              vårt arbete och våra fritidsintressen, även om det är flugfiske.
              Den ska vara lätt att få tag i, lätt att sköta och lätt att göra
              sig av med.
            </seg>
            <seg n="deec7bc6">
              I dag debatterar vi hyresrätt. Det är lite typiskt svenskt att
              när vi pratar bostadspolitik så bryter vi ut en upplåtelseform
              och diskuterar bara den, helt frikopplat från de övriga. Vännerna
              som tillhör civilutskottet var med och besökte Norge för en dryg
              månad sedan. Där är andelen hyresbostäder mindre än 25 procent
              av bostadsutbudet, och den absoluta merparten av hyresrätterna
              finns i privatägda fastigheter.
            </seg>
            <seg n="27eac294">
              I Norge äger 77 procent sin bostad och de uppmuntras till det
              redan som unga genom en modell med ett skattesubventionerat sparande
              precis den modell som Centerpartiet och Annie Lööf har föreslagit
              i vår sparandelinje.
            </seg>
            <seg n="7f3cba1f">
              Centerpartiets utgångspunkt är att tala om bostadspolitiken i
              ett sammanhang, där utgångsläget är att man ska likställa upplåtelse-
              och ägandeformer samt skapa en valfrihet genom att erbjuda olika
              typer av bostäder. De bästa områdena är de där alla upplåtelseformer
              finns och du inte kan särskilja den ena från den andra. Vi ska
              ha en politik som ger likvärdiga förutsättningar att bo och leva
              i hela landet. Även där har vi mycket att lära av Norge och deras
              regionalpolitik.
            </seg>
            <seg n="1888cc06">
              Jag hör också till dem som tycker att det i varje storstad, mellanstor
              stad, tätort och samhälle ska finnas tillgång till hyresrätter.
              De ska vara tillgängliga på en öppen och legal marknad. Sverige
              behöver inte kopiera den norska modellen, men vi kan väl vara
              överens om att det finns andra sätt än vårt och att ni som var
              där faktiskt lärde er något.
            </seg>
            <seg n="4ff3d702">
              I Norge har också byggföretagen en tyngre roll när det gäller
              att utarbeta planer. Vad det skulle innebära för Sverige som så
              starkt hävdar det kommunala planmonopolet och det kommunala ansvaret
              för bostadsförsörjningen vet inte jag. Men det är tankeväckande.
              Vi kan reflektera över vad det skulle betyda om byggföretagen
              också i Sverige fick rollen att ligga steget före.
            </seg>
            <seg n="ee9369ea">
              Så sent som i tisdags var jag och Jan Lindholm på HSB:s presentation
              av deras bostadsindex. Då fick vi veta att även regeringen tycker
              att det är ett problem att ingen tar ansvar för den gemensamma
              regionala planeringen. Jag tror att exemplet som alltid är Helsingfors,
              tyvärr. Möjligen är det så att byggföretagen i mindre utsträckning
              än kommuner och län tar hänsyn till gränser inom vilka det råder
              specifika byggregler. Där kanske vi kan reflektera lite över den
              norska modellen igen.
            </seg>
            <seg n="5ec03b73">
              Därmed vill jag också ha sagt att jag i grunden tycker att det
              är bra när kommunala beslutsfattare och politiker går före, åtminstone
              så länge de statliga byggreglerna som Boverket ger ut är så generösa
              att de ger kommunerna det utrymmet.
            </seg>
            <seg n="e75e09dc">
              Jag gillar de förenklingar som har genomförts i plan- och bygglagen,
              med krav på kortare handläggning, men skulle önska att vi också
              kunde se resultat i form av färre överklaganden och kortare handläggning
              av dessa. Det skulle ge möjlighet till fler bostäder snabbare
              och en minskad tveksamhet för de aktörer som står i startgroparna
              för att börja bygga i planlagda områden.
            </seg>
            <seg n="76a51ebc">
              Centerpartiet tycker att man borde se över vilka regler och normer
              det är som försvårar byggandet av studentbostäder i nybyggnad
              och i befintliga hus.
            </seg>
            <seg n="7000f3c0">
              Fru talman! Det behövs fler hyresrätter. Det behövs fler billiga
              hyresrätter. Men det är huvudsakligen branschen själv och byggfacken
              som kan ta ansvar för en sådan utveckling. I likhet med arbetsmarkanden,
              där det gäller att få fram fler arbetstillfällen, är det parterna,
              det vill säga de privata fastighetsägarna, allmännyttan och hyresgästföreningen,
              som sitter på en del av lösningen.
            </seg>
            <seg n="6f3882d2">
              Centerpartiet vill att människor av olika bakgrund, med olika
              familjesituation och inkomstnivåer ska kunna bo i hyresrätter
              även i Helsingfors, Göteborg och Malmö. När det gäller hyresrätter
              i centrum måste vi vara ärliga och erkänna att bruksvärdesprincipen
              är lite problematisk.
            </seg>
            <seg n="efeadf14">
              Kan man utifrån de här tre enkla frågeställningarna hitta något
              av svaren på hur vi kan få bättre fart på nybyggnation och upprustning
              av hyresrätter visar det på något som vi i Centerpartiet tycker
              att man ska kunna ändra på. Vi tror att ett ökat byggande av bostäder
              som kommer av att det är lönsamt att bygga och förvalta är bra
              för bostadsmarknaden som helhet.
            </seg>
            <seg n="562b0d2a">
              Kommunerna har ansvaret för samhällsbyggnaden, där bostadsförsörjning
              är ett område. De kommunalt ägda bostadsbolagen ska användas som
              ett redskap. Det är viktigt att även privata bostadsföretag ges
              chansen att konkurrera med dem om hyresgästerna, på likvärdiga
              villkor.
            </seg>
            <seg n="bc36114e">
              Kommunerna har fått ett tydligare ansvar för bostadsförsörjningen
              och en del får berättigad kritik för att de har en dålig planberedskap.
              Alternativt har de ambitiösa planer som inte genomförs. Jag kan
              hålla med om den kritiken, men samtidigt måste vi i det kommunala
              självstyrets namn tillåta kommuner att gräva sin egen grav, så
              länge de gör det öppet och tydligt för aktörerna på marknaden
              och framför allt för väljarna, som sedan kan rösta bort dem.
            </seg>
            <seg n="18f1c078">
              Det vi inte kan acceptera är när kommunerna mer eller mindre
              öppet spelar under täcket med byggföretag, ger markanvisningar
              till den som betalar mest, utan att tänka på vem det är som bygger
              och förvaltar till lägst kostnad. På det sättet fyller de kommunkassorna
              samtidigt som de skickar räkningen till dem som senare ska flytta
              in. Inte heller kan vi acceptera sådana kommuner som använder
              det kommunägda bostadsföretaget och ger sken av att det råder
              en speciell anda. De odlar en mutkultur som sprider sig högt och
              lågt, där transparens och konkurrens åsidosätts till fördel för
              dem som har rätt kontakter och är förslagna nog, där de som är
              små och effektiva missgynnas till förmån för de stora byggföretagen.
            </seg>
            <seg n="d6cb5fa0">
              En stor del av byggkostnaderna är skatter, påstås det. Fastighetsägarna,
              allmännyttan och hyresgästföreningen har gemensamt fört fram förslag
              på hur de skattemässigt vill stärka hyresrätten. Regeringen bör
              ta till sig deras förslag och väga frågan om moms på hyran, med
              införande av skattefria underhållsfonder och borttagande av fastighetsavgiften
              för hyresrätt, utifrån principen att inte subventionera utan sträva
              efter största möjliga rättvisa mellan upplåtelseformerna.
            </seg>
            <seg n="5085bebe">
              Fru talman! Dagens debatt handlar specifikt om hyresrättens villkor,
              en av flera viktiga frågor för Centerpartiet när det gäller att
              skapa ett hållbart samhälle med mångfald och möjligheter för alla
              att förverkliga sina drömmar om jobb, utbildning, hälsa samt en
              trygg och säker ålderdom.
            </seg>
            <seg n="0f602853">
              Det är angeläget att stärka hyresrättens ställning och jag tror
              att det bästa sättet är just genom att tillåta varierade upplåtelseformer
              i ett och samma bestånd. Jag ser den nyss tillsatta utredningen
              om att utveckla hyresrättens förutsättningar som en bra början,
              men jag inser samtidigt att det kommer att behövas mer för att
              få fart på det byggande som bland annat ger oss fler hyresbostäder
              för unga, för äldre och för familjer. Hyresrätter är viktiga,
              inte minst för tillväxten och möjligheter för företag att snabbt
              få tag i rätt kompetens.
            </seg>
            <seg n="de654eba">
              Det skulle vara intressant att få genomlyst vilken prislappen
              blir på de förslag som fastighetsägarna, Sabo och hyresgästföreningen
              framfört vad gäller reducerad hyresmoms, alternativt reducerad
              byggmoms, sedan övriga samhällsvinster har räknats in. De här
              frågorna ligger ju på Finansdepartementet, därför utreds de inte
              när vi talar om hyresrättens ställning. Det tycker jag är synd.
            </seg>
            <seg n="5853e98d">
              Det är framför allt de ungas situation på bostadsmarknaden som
              måste lyftas fram. Bostaden är det som ger dem möjlighet till
              ett vuxenliv med utbildning, arbete och möjlighet att bidra till
              välfärden.
            </seg>
            <seg n="f1eb1a7b">
              Bostäder med en enklare standard, möjlighet för till- och frånval,
              möjlighet att hyra ut en del av sin bostad och fler upplåtelseformer,
              som ägarlägenheter och kooperativ hyresrätt, ökar utbudet och
              tillgången. Uppenbarligen verkar inte de sistnämnda, de kooperativa
              hyresrätterna, trots sina fördelar vara starka nog att sälja sig
              själva. Det talar väl också lite grann för sig självt.
            </seg>
            <seg n="dfadc8c8">
              Att vi nu har höjt grundavdraget på intäkter från uthyrning av
              en del av en bostad borde betyda att det blir enklare för studenter
              att få bostad. Blev det helt skattefritt, som det är i Norge,
              att hyra ut delar av bostaden skulle ännu fler bomöjligheter kunna
              skapas för ungdomar.
            </seg>
            <seg n="4c485d16">
              Frågan huruvida Sverige ska ansöka om att få arrangera vinter-OS
              i Åre hör möjligen inte hit. Men jag kan nämna att vid OS i Lillehammer
              1994 och även vid friidrotts-VM i Göteborg 1995 producerades det
              byggmoduler som fortfarande används. Oavsett om det kommer någon
              OS-ansökan visar det att det går att snabbt och billigt tillfredsställa
              tillfälliga behov av bostäder om man verkligen behöver, exempelvis
              för studenter.
            </seg>
            <seg n="2c0ecbaa">
              Förvärvslagens avskaffande, om jag får avsluta på lite övertid,
              är någonting som verkar bekymra samtliga partier i oppositionen.
              Vi kan konstatera att det även när den fanns förekom att hyresgäster
              tvingades leva i förhållanden som inte var acceptabla. Det fanns
              en rättsosäkerhet och en godtycklighet i tillämpningen som gjorde
              att det var möjligt att kringgå lagen. Processen att pröva och
              besluta om godkännande var krånglig och skapade en osäkerhet,
              främst hos de seriösa köparna av flerbostadshus. Det är därför
              den har tagits bort. Frågan är om det är någon utanför den här
              kammaren som egentligen vill ha den tillbaka. Bättre då att stärka
              hyresnämndens roll och möjlighet att ingripa mot en fastighetsägare
              som inte tar sitt ansvar. Vi ska komma ihåg att oseriösa hyresvärdar,
              som vi här talar om, torde ha inskaffat sina fastigheter redan
              medan den gamla förvärvslagen gällde.
            </seg>
          </u>
          <note n="ad83d584">
            Därmed, fru talman, yrkar jag bifall till förslaget i betänkande
            CU13 och avslag på motioner och reservationer i ärendet.
          </note>
          <note type="speaker" n="dc034b34">
            Anf. 72 JAN LINDHOLM (MP) replik:
          </note>
          <u who="jan_lindholm_6c3791" xml:id="i-1f43b5bc2ecc1ca8-4" n="aac1e386">
            <seg n="2943f44f">
              Fru talman! Jag deltog också i resan till Norge, och jag lärde
              mig en del i Norge. Jag lärde mig till exempel att Norge inte
              är Sverige. Jag lärde mig att den globala ekonomiska kris som
              vi märker en hel del av i Sverige inte märks i Norge. Jag lärde
              mig att till och med taxichaufförerna var nöjda med situationen.
              De brukar vara fronten, känselspröten, om vad som händer. Till
              och med för att veta hur det står till på kommunal nivå i Sverige
              kan man fråga taxichauffören. Upp- och nedgångarna för det lokala
              näringslivet slår direkt. Man ska inte tro att det går att kopiera
              norska lösningar till Sverige.
            </seg>
            <seg n="9dfe7f79">
              Det har dessutom nyligen varit en skrämmande global bostadskris.
              Det är inte så länge sedan det var en bostadskris i Sverige, för
              ungefär 20 år sedan. Jag undrar vad Ola Johansson vill säga till
              dem som vill ha en bostad det är en centerfråga; hela Sverige
              ska leva och inte vill ta risken. Om man ska bosätta sig i Helsingfors
              kan man med relativt stor säkerhet, om man bara orkar stå ut över
              en konjunkturcykel, få tillbaka pengarna och kanske till och med
              tjäna något. Men det gäller inte i ett hela-Sverige-perspektiv.
            </seg>
            <seg n="d3f0411b">
              Vad säger man från Centerpartiets sida till den som vill skaffa
              sig en bostad i en mellansvensk normalstor stad där riskexponeringen
              är stor? I Norge gäller andra förutsättningar än på dessa orter
              i Sverige.
            </seg>
          </u>
          <note type="speaker" n="b2ef3238">
            Anf. 73 OLA JOHANSSON (C) replik:
          </note>
          <u who="ola_johansson_09875f" xml:id="i-b425753293c65687-2" n="c248f430">
            <seg n="b9bda9b4">
              Fru talman! Jag noterar att Jan Lindholm åkte taxi. Jag kommer
              inte ihåg att jag själv gjorde det, men jag borde ha frågat taxichauffören
              när jag gjorde det.
            </seg>
            <seg n="910a5461">
              Jag säger att vi inte rakt av kan införa Norgemodellen det är
              fler som har varit inne på det men visst är den tankeväckande.
              När Jan Lindholm nämner den globala ekonomiska krisen som inte
              har drabbat Norge ska vi komma ihåg att systemet i Norge har funnits
              i historisk tid. Det här är inget som har kommit sedan norrmännen
              hittade olja. Den kulturen och det sättet att se på sitt eget
              ägande och bosparande har funnits i generationer och förs över
              från gammal till ung i led efter led. Det här är ingenting som
              är lätt att återskapa.
            </seg>
            <seg n="e529e5e6">
              När jag nämner möjligheten att införa ett skattesubventionerat
              sparande ger det möjligheter för den som är ung och inte bara
              bor i Helsingfors att skaffa sig grunden för en bostad.
            </seg>
            <seg n="3542e2c7">
              Vi talar om bostadsbyggande i glesbygden. Vad jag inte har nämnt
              är att Statens bostadskreditnämnd kan utöka möjligheten att ställa
              ut kreditgarantier för att bygga på de så kallade svaga marknaderna.
              Jag har ännu inte sett förslaget utarbetat, och jag hoppas att
              regeringen ser till att ge Bostadskreditnämnden ett tydligt uppdrag
              så att det kan komma i svang.
            </seg>
            <seg n="345d9a1a">
              När det gäller utvecklingen i de norra och inre delarna av Sverige
              handlar det inte bara om möjligheten att skaffa sig en bostad.
              Det handlar också om möjligheten till företagande, att göra investeringar
              i infrastruktur som gör att de företag som etablerar sig anställer
              och har rimliga förutsättningar att verka, vilket i sin tur leder
              till ett behov av bostäder. Om alla pengar läggs på höghastighetståg
              blir det inte mycket resurser över för att bygga ut det finmaskiga
              och välbehövliga vägnätet i Sveriges inland och glesbygd.
            </seg>
          </u>
          <note type="speaker" n="8bc80fe1">
            Anf. 74 JAN LINDHOLM (MP) replik:
          </note>
          <u who="jan_lindholm_6c3791" xml:id="i-1f43b5bc2ecc1ca8-5" n="aac1e386">
            <seg n="8c9d2335">
              Fru talman! De här problemen gäller inte bara Norrlands inland
              utan även Blekinge och Småland. Det är områden i Sverige där det
              finns problem med att bygga hus i dag och att kunna räkna med
              att få tillbaka pengarna den dag man säljer det.
            </seg>
            <seg n="8648462d">
              Jag kan mycket väl tänka mig att Miljöpartiet kan ställa sig
              positivt till en modell för ett skattesubventionerat bosparande
              i Sverige. Jag är inte motståndare till det. När sådana frågor
              tas upp och kopplas till erfarenheterna i Norge ska man inte göra
              det så enkelt för sig som jag tycker att Ola Johansson gör. Jag
              som kommunalpolitiker har varit med om att vi har varit tvungna
              att gå emellan och hjälpa familjer som under den tidigare bostadskrisen
              hamnat i sådana situationer att det har varit omöjligt för dem
              att sälja sina fastigheter som dras med stora underskott enorma
              ryggsäckar på en halv till en miljon kronor som det innebar den
              gången. Jag har för mig att det var i slutet av 80-talet. Man
              måste ha en idé om hur dessa frågor ska hanteras i ett land som
              befinner sig i en helt annan situation.
            </seg>
            <seg n="7931693e">
              Jag har tidigare erfarenheter från Norge. Jag vistades mycket
              i Norge i slutet av 50-talet och under 60-talet. Jag vet hur bostadsmarknaden
              såg ut där då. Dagens bostadsstandard i Norge fanns enbart i 5
              procent av bostadsbeståndet i början av 60-talet. Man hade efter
              kriget en helt annan bostadssituation än i Sverige. Dagens bostadssituation
              i Norge har verkligen kommit med oljepengarna.
            </seg>
            <seg n="a594750a">
              Vad säger man till en bostadssökande som i er modell tvingas
              gå vägen via att skuldsätta sig? Det är inte som att skuldsätta
              sig i Norge. Det är en annan sak att göra det i Sverige.
            </seg>
          </u>
          <note type="speaker" n="b1fca1b6">
            Anf. 75 OLA JOHANSSON (C) replik:
          </note>
          <u who="ola_johansson_09875f" xml:id="i-b425753293c65687-3" n="c248f430">
            <seg n="c1885f9b">
              Fru talman! Jag föreställer mig att fisket är speciellt roligt
              i Norge!
            </seg>
            <seg n="3805db87">
              Bostadsfinansiering är en fråga som berör alla upplåtelseformer.
              Jag nämnde behovet av kreditgarantier. Jag vet att bolånetaket
              ställer till med problem för många som försöker att skaffa sig
              en bostad eftersom det inte är möjligt att få lån. Det finns amorteringskrav.
              Möjligen finns andra sätt att lösa detta än att införa ett 15-procentigt
              bolånetak.
            </seg>
            <seg n="642ea516">
              Det här för tankarna vidare till hur det ser ut i hyresrättsbeståndet
              i dag. Jag vill inte påstå att de som bor i hyresrätt inte borde
              bo där, men jag kan mycket väl tänka mig att i denna förmånliga
              upplåtelseform vilket den är på många sätt bor många människor
              som egentligen har möjlighet att skaffa sig en annan bostad. Många
              tar initiativet själva genom att föreslå ombildning. Ombildning
              kritiseras mycket. Det kan jag förstå. Det är kanske inte så kul
              att vara hyresgäst hos sina grannar. Å andra sidan innebär det
              att man inleder en bostadskarriär, som man kanske har möjlighet
              att göra men inte tänkt på att man kunde. Det gör också att fastighetsägaren
              får loss kapital, som innebär att fastighetsägaren kan investera
              i nya bostäder, nya hyresrätter eller renovering av det befintliga
              beståndet.
            </seg>
          </u>
          <note type="speaker" n="5c643e33">
            Anf. 76 YVONNE ANDERSSON (KD):
          </note>
          <u who="yvonne_andersson_0b5397" xml:id="i-2b4bd5fc6184f8dd-1" n="feff11c5">
            <seg n="d9ca042a">
              Fru talman! Jag yrkar redan nu avslag på samtliga motioner och
              bifall till förslaget i betänkandet. Jag tänker ta upp några av
              de övergripande principerna för vår bostadspolitik och bemöta
              några motioner.
            </seg>
            <seg n="022c8f1e">
              Fru talman! Borta bra men hemma bäst. När vi talar om bostäder
              talar vi om hemma. Regeringens mål för bostadspolitiken är en
              långsiktig väl fungerande bostadsmarknad där konsumenterna, vi
              alla, får möta ett utbud av bostäder som svarar mot en efterfrågan.
              Så många som möjligt ska ha en bra bostad till en kostnad som
              motsvarar vad de har möjlighet att spendera.
            </seg>
            <seg n="22e77634">
              För att fler ska vilja investera i, äga eller förvalta bostäder
              krävs självklart långsiktiga, goda och förutsägbara villkor. Det
              är genom en fungerande marknad som hushållens olika behov kan
              bli styrande för hur bostadsbeståndet ska utvecklas. I vårt land,
              till skillnad från Norge, har det blivit en bra balans där 43
              procent av alla bostäder är hyresrätter. Det är en balans som
              vi har arbetat för och som vi säkert kan fortsätta att upprätthålla.
              Kanske är det där någonstans utbudet bör vara.
            </seg>
            <seg n="5a61924c">
              Statens inställning är ändå att så långt som möjligt vara neutral
              i sin behandling av olika upplåtelseformer.
            </seg>
            <seg n="669635d7">
              Väl fungerande bostadsmarknader är viktiga för individernas valmöjligheter
              men framför allt för en fungerande arbetsmarknad. Rörligheten
              på arbetsmarknaden är en förutsättning för tillväxten, och den
              är i sin tur förknippad med bostadsmarknaden och välfärden och
              välståndet i vårt land. Möjligheten att enkelt byta bostad är
              viktig i alla sammanhang.
            </seg>
            <seg n="f9ab79f0">
              Vi har byggt för lite under de senaste 20 åren, ungefär hälften
              mot de nordiska grannländerna. Vi behöver fler hyresrätter, fler
              bostadsrätter, fler äganderätter och fler villor. Nu är en utredning
              på gång som ska behandla hyresrättens ställning, och avsikten
              är att den ska stärkas. Slutbetänkandet ska komma den 31 december
              2012.
            </seg>
            <seg n="10a26766">
              Det kommer ett delbetänkande redan i april, och där hoppas vi
              få veta hur andrahandsmarknaden ska kunna stimuleras. Vi kan inte
              bygga bort bostadsbristen i ett nafs, men vi kan ordna villkoren
              så att det finns möjligheter att klara vissa toppar och att vi
              har bra bostäder. Här spelar naturligtvis kommunerna en viktig
              roll.
            </seg>
            <seg n="7faf1fa2">
              För att uppnå jämställdare villkor, rättvisare villkor, ökat
              inflytande och fler och flexiblare boendeformer är det viktigt
              att hyresgästernas ställning stärks. Möjligheterna att ta ett
              eget ansvar för sitt boende ökar naturligtvis, och antalet boendeformer
              har möjligheter att utökas. Det ska vi vara öppna för. Jag tror
              inte att vi hitintills har klarat att anamma och finna alla de
              lösningar som kan vara möjliga.
            </seg>
            <seg n="2decba7e">
              För drygt ett år sedan kom det en ny lagstiftning som ska stimulera
              utbudet av hyresrätter på lång sikt och som pekar på det stora
              ansvar som bostadsmarknadens parter har.
            </seg>
            <seg n="aebd1b8a">
              Regeringen har poängterat att det är viktigt att alla bruksvärdesfaktorer
              får ett korrekt genomslag på hyrorna. Regeringen kommer att följa
              konsekvenserna av den nya lagstiftningen, och det är genom att
              följa sådana konsekvenser som vi kan se var åtgärder behöver vidtas.
            </seg>
            <seg n="2eedb5b9">
              Behovet av skydd mot kraftiga hyreshöjningar i samband med renoveringar
              och ombyggnation finns reglerat på ett gott sätt, och hyresgäster
              kan få den nya hyran sänkt efter klagan hos hyresnämnden om så
              skulle behövas. Dock måste man naturligtvis ta hänsyn till om
              det finns särskilda avtal mellan parterna.
            </seg>
            <seg n="d5d129a0">
              Fru talman! Det finns stora delar av vårt bostadsbestånd som
              används dåligt, genom att en person kanske bor ensam i en villa
              eller en stor lägenhet. För att stimulera andrahandsuthyrningen
              har regeringen successivt ökat det skattefria beloppet för andrahandsuthyrning
              från 4 000 kronor till 21 000 kronor. Hyressättningen i dessa
              fall, som vid uthyrning generellt av ägarlägenheter, följer bruksvärdesprincipen.
            </seg>
            <seg n="b4c8432e">
              Givetvis följer regeringen vilka effekter detta har på hyresmarknaden.
              En särskild utredare ska analysera marknaden för uthyrning av
              bostäder och lämna underlag för ställningstaganden till hur den
              kan utvecklas. En viktig utgångspunkt för utredningen är att villkoren
              för de olika boende- och upplåtelseformerna ska vara så likvärdiga
              som möjligt med hänsyn tagen till de olika boende- och upplåtelseformernas
              skilda förutsättningar. Utbud och efterfrågan ska inte styras
              av att staten på ett omotiverat sätt gynnar eller missgynnar någon
              särskild form. En annan utgångspunkt är att förutsättningarna
              för att befintliga bostäder utnyttjas effektivt bör förbättras.
            </seg>
            <seg n="5d01a8df">
              Det var lite om Kristdemokraternas och Alliansens utgångspunkter.
            </seg>
            <seg n="0ff6fa39">
              På det personliga planet har jag bott i princip i de flesta av
              de boendeformer som vi har i vårt land. Jag måste säga att det
              viktiga trots allt är att vi får det boende som vi behöver i den
              situation i livet som vi befinner oss i.
            </seg>
            <seg n="17f1f864">
              I början av livet vill vi ofta ha en hyresrätt. Vi kanske inte
              är så fastlåsta vid var vi ska bo, inte fastlåsta vid storlek
              och inte fastlåsta vid den trygghet som en ägandeform många gånger
              kan innebära. Längre fram i livet är mönstret ofta att man har
              andra boendeformer, och under den sista delen av livet är det
              många som vill återgå till hyresrätten. Jag tror att alla boendeformer
              har sin stora betydelse för dem som behöver dem.
            </seg>
            <seg n="89e38f15">
              Med det vill jag ytterligare en gång yrka bifall till förslaget
              i betänkandet.
            </seg>
          </u>
          <note type="speaker" n="16af5bf3">
            Anf. 77 KATARINA KÖHLER (S):
          </note>
          <u who="katarina_kohler_34bfc7" xml:id="i-bd0ca59bc41dbd99-0" n="d5ca58e5">
            <seg n="bd77cb83">
              Fru talman! Trots att jag inte var med i debatten från början
              kände jag att det var en hel del av det Lars Tysklind sade som
              inte får stå oemotsagt. Det gäller framför allt förvärvslagen
              och det faktum att den togs bort. Lars Tysklind sade att vi socialdemokrater
              ville ha den kvar. Riktigt så var det inte.
            </seg>
            <seg n="e8109ed2">
              Vi ville ha kvar en förvärvslag därför att vi menade att det
              är till gagn för hyresgäster. Vi sade också att vi var medvetna
              om att det fanns brister i den men att man i stället skulle åtgärda
              de bristerna i lagen och ha kvar den då vi menade att lagen hade
              en preventiv inverkan. Det menade också många av de remissinstanser
              som svarade på remissen inför borttagandet av lagen. Många kommuner
              sade också i sina remissvar att man var orolig för vad det skulle
              innebära om förvärvslagen helt togs bort.
            </seg>
            <seg n="9d6d2f25">
              Vi socialdemokrater har sedan vid flera tillfällen sagt att vi
              vill ha en förvärvslag och att vi vill att den ska vara enkel
              och modern. Jag tycker att det är värt att påpeka det. Vi uttalade
              aldrig att vi ville ha kvar förvärvslagen som den var. Jag tycker,
              som sagt, att det är viktigt att påpeka det.
            </seg>
            <seg n="1385606e">
              Det är också viktigt att understryka igen, trots att Hillevi
              Larsson har sagt det flera gånger, att vi socialdemokrater menar
              att vi ska ha ett bostadsbestånd som innehåller alla boendeformer.
              Därför är det också viktigt att vi får ett bestånd av hyreslägenheter
              som balanserar.
            </seg>
            <seg n="0fdc3871">
              Därför vill jag passa på, när jag nu har ordet, att säga att
              bostadskarriär är ett ord som jag ogillar därför att i det ligger
              en värdering. Då värderar man olika bostäder på olika sätt, och
              det är vi socialdemokrater emot. Vi tycker att alla olika bostadsformer
              är lika mycket värda, och därför är det viktigt att vi har dem.
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="5a282382">
            9 § Vissa frågor om fristående skolor
          </note>
          <note n="53ec93f1">
            Föredrogs
          </note>
          <note type="speaker" n="bc633179">
            Anf. 78 RICHARD JOMSHOF (SD):
          </note>
          <u who="richard_jomshof_aea762" xml:id="i-5cb80e911c33a8f4-0" n="883ce87f">
            <seg n="25d734ae">
              Fru talman! Jag tänkte fatta mig kort. Det är i grunden positivt
              att fristående skolor ges möjlighet att arbeta med elever med
              särskilt stöd. Problemet med den föreliggande propositionen, Vissa
              frågor om fristående skolor , är att detta förslag leder till
              att ytterligare förstärka en situation som innebär att fristående
              och kommunala skolor inte verkar på lika villkor.
            </seg>
            <seg n="4f9d262f">
              Kommunerna har nämligen ingen möjlighet att begränsa mottagandet
              av elever till vissa grupper utan måste erbjuda en skola för alla.
              Kommunala skolor är tvungna att anpassa undervisningen efter elevernas
              behov, detta för att inte exkludera någon elev från undervisningen.
              Att låta fristående skolor begränsa mottagandet till vissa elevgrupper
              strider mot principen att fristående och kommunala skolor ska
              verka på lika villkor.
            </seg>
            <seg n="d618c84f">
              Jag uppfattar det som att såväl Skolverket som Statens skolinspektion
              instämmer i detta påstående.
            </seg>
            <seg n="8010e72c">
              Jag menar att utgångsläget måste vara att fristående och kommunala
              skolor ska vara öppna för alla elever. Men samtidigt ska en skola,
              oavsett om den är fristående eller kommunal, ha möjlighet att
              skapa klasser eller skolor för till exempel barn med speciella
              behov. Dessa ska dock vara undantag från regeln, vilket innebär
              att den huvudman, oavsett om det är en kommunal huvudman eller
              en fristående, som vill skapa en sådan klass eller skola och därmed
              begränsa mottagandet till vissa elevgrupper ska vara tvungen att
              söka ett speciellt tillstånd för detta.
            </seg>
            <seg n="e8c5db04">
              Jag menar att denna princip ska gälla både grundskolor och gymnasieskolor,
              såväl fristående som kommunala. Därför menar jag att regeringen
              bör återkomma med ett nytt förslag i enlighet med vad jag framför
              i min reservation. Jag yrkar därmed bifall till Sverigedemokraternas
              reservation i frågan.
            </seg>
          </u>
          <note n="d44f83c2">
            I detta anförande instämde Carina Herrstedt (SD).
          </note>
          <note type="speaker" n="a0874978">
            Anf. 79 YVONNE ANDERSSON (KD):
          </note>
          <u who="yvonne_andersson_0b5397" xml:id="i-2b4bd5fc6184f8dd-2" n="feff11c5">
            <seg n="1f2c9f03">
              Fru talman! Samtliga partier i utbildningsutskottet har varit
              överens om att debatt är överflödig beträffande betänkandet. Då
              trots detta en ledamot anmält sin uppfattning vill jag yrka bifall
              till förslaget till beslut och avslag på samtliga reservationer.
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="4d704665">
            10 § Användningen av basanslaget för forskning och forskarutbildning
          </note>
          <note n="53ec93f1">
            Föredrogs
          </note>
          <note type="speaker" n="7c860341">
            Anf. 80 RICHARD JOMSHOF (SD):
          </note>
          <u who="richard_jomshof_aea762" xml:id="i-5cb80e911c33a8f4-1" n="883ce87f">
            <seg n="bd317622">
              Fru talman! Ärade ledamöter! Jag tänker fatta mig kort också
              den här gången.
            </seg>
            <seg n="4a4e7260">
              I dag finansieras en del av forskningen på de olika lärosätena
              genom externa finansiärer. Detta är en fördel då forskningen kan
              utökas i väsentlig grad på de olika lärosätena. Ofta samfinansieras
              projekt med resurser från såväl externa bidragsgivare som statens
              basanslag. En nackdel kan dock vara att basanslagen byggs upp
              i dessa samfinansierade projekt, vilket kan medföra att högskolornas
              frihet och integritet minskar. Dessutom kan det innebära att basanslagen
              inte används på det sätt som regeringen från början har avsett.
            </seg>
            <seg n="d919d3a0">
              Riksrevisionen talar i sin rapport om ett bristande underlag
              för verksamheten. Och man landar i slutsatsen att regeringen borde
              ha mer kunskap om hur anslaget används än vad som är fallet i
              dag.
            </seg>
            <seg n="ca72fd2c">
              Samfinansiering är en finansieringsform som även i framtiden
              kommer att utgöra en betydande del av lärosätenas finansiering
              av forskning. Det är dock mycket angeläget, menar jag, att klara
              regler utfärdas och att lärosätenas årsredovisningar innehåller
              följande, som jag framför i min reservation.
            </seg>
            <seg n="33f48a2e">
              För det första: Storleken på de externa bidrag som har mottagits
              under året.
            </seg>
            <seg n="92e38ccd">
              För det andra: Hur stor andel av de externa bidragen som har
              förbrukats samt till vad.
            </seg>
            <seg n="14f5e98e">
              För det tredje: Hur stor andel av basanslaget som har förbrukats.
            </seg>
            <seg n="c2945bee">
              För det fjärde: Hur stor andel av basanslaget som har använts
              till forskning respektive forskarutbildning samt hur stor andel
              av basanslaget som har använts till samfinansiering.
            </seg>
            <seg n="77cd71f5">
              Även här vill jag yrka bifall till Sverigedemokraternas reservation.
            </seg>
          </u>
          <note type="speaker" n="90a832a8">
            Anf. 81 YVONNE ANDERSSON (KD):
          </note>
          <u who="yvonne_andersson_0b5397" xml:id="i-2b4bd5fc6184f8dd-3" n="feff11c5">
            <seg n="9574ad78">
              Fru talman! Betänkandet under den här punkten är synnerligen
              viktigt med ett mycket intressant och viktigt innehåll. Men på
              grund av att samtliga partier i utbildningsutskottet varit överens
              om att debatt är överflödig beträffande betänkandet har vi inte
              anmält oss till den, utan vi avvaktar med debatten till dess att
              vi kommit vidare med forskningsfrågorna.
            </seg>
            <seg n="d0a0a3ae">
              När nu trots detta en ledamot har anmält sin uppfattning här
              yrkar jag bifall till förslaget till beslut och avslag på samtliga
              reservationer.
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="2f4674df">
            11 § Livsmedelskontroll
          </note>
          <note n="53ec93f1">
            Föredrogs
          </note>
          <note type="speaker" n="763702d7">
            Anf. 82 PYRY NIEMI (S):
          </note>
          <u who="pyry_niemi_f2ba76" xml:id="i-0058fe8fdbeb9cd3-0" n="17dacc61" next="i-e27320679c66ba99-0">
            <seg n="7f3800d8">
              Fru talman! Vi socialdemokrater ställer oss bakom samtliga reservationer,
              men för tids vinnande yrkar vi bifall bara till reservation 1.
            </seg>
            <seg n="aa033c66">
              Fru talman! Offentlig upphandling av livsmedel är en av de viktigaste
              aktiviteterna för att skapa en långsiktigt hållbar livsmedelskonsumtion
              och livsmedelsproduktion. Staten, landstingen och kommunerna spenderar
              miljarder på olika matupphandlingar, och givetvis gör det skillnad
              om dessa blir mer ekologiskt anpassade. På samma sätt gör det
              skillnad ifall det går att ställa större krav än EU:s minimikrav.
            </seg>
            <seg n="156f5f06">
              Sigtuna kommun ställde tuffare krav vid en matupphandling. En
              av de få stora leverantörerna överklagade och fick rätt i förvaltningsrätten.
              Kommunstyrelsen i Sigtuna kommun accepterade inte förvaltningsrättens
              beslut och valde att överklaga domen till kammarrätten. Där har
              huvudfrågan varit om kommunens krav på kortare tider för transport
              av djur till slakt, bedövning av alla djur innan slakt och nej
              till slentrianmässigt användande av antibiotika i djurfodret har
              brutit mot lagen om offentlig upphandling. Så sent som för en
              månad sedan avgjorde kammarrätten till Sigtuna kommuns fördel,
              vilket innebär att det går att ställa tuffare krav, och det är
              mycket glädjande.
            </seg>
            <seg n="fea61f10">
              Vilka signaler får vi då av domen? Jo, det är ett mycket stort
              steg för hela Upphandlingssverige. Därför måste vi agera skyndsamt
              från riksdagen och regeringen för att elda på nu när tiden är
              mogen för en ordentlig offensiv.
            </seg>
            <seg n="d3f8bc29">
              Det är förvisso viktigt med de pågående utredningarna om upphandlingsregelverket
              samt hur upphandlingsstödet bör samordnas, men det räcker inte.
              Regeringens alltför tama hållning i alla dessa frågor skapar förvirring
              och tvehågsenhet. Det finns ingen tydlig ambition, bara reaktion,
              på de domar som verkställs, och satsningen på Matlandet Sverige
              tar inte tillräcklig hänsyn till komplexiteten i LOU och även
              de möjligheter som förknippas med den offentliga upphandlingen.
            </seg>
            <seg n="b07edb71">
              Det är också intressant att importen av mat fortsätter att öka
              till Sverige trots regeringens mycket ambitiösa satsning på Matlandet
              Sverige. Vän av ordning ställer sig givetvis frågan: Håller projektet
              Matlandet Sverige på att tappa sin glans? Den stora världshandeln
              av mat påminner återigen Sverige om att vi behöver en tydlig livsmedelsstrategi
              som tar hänsyn till bland annat möjligheterna med offentlig upphandling
              och den positiva inverkan som offentlig upphandling kan ha på
              den svenska matproduktionen.
            </seg>
            <seg n="5791f90a">
              Livsmedelsverket har förvisso fått uppdraget att skapa ett kompetenscentrum
              för stöd till kommuner och landsting att ta fram handlingsprogram
              för den offentliga måltiden i förskola, skola och äldreomsorg.
              Men som oftast med regeringens satsningar är de för kortsiktiga,
              och i det här fallet löper dess värre projektet ut 2012.
            </seg>
            <seg n="667f2413">
              Det är bra att Livsmedelsverket skapar nya rekommendationer och
              riktlinjer, men vi socialdemokrater anser att även Miljöstyrningsrådet
              måste få ett större utrymme att informera och utbilda. Tyvärr
              har Konkurrensverket alltför stor inverkan på upphandlingarna.
              Det finns en stor tro på att det inte ska gå att ställa större
              krav på andra bedömningsgrunder än pris och leveranssäkerhet.
              Sigtuna kommun har ju faktiskt visat att det går att göra så.
              Därför välkomnar även vi socialdemokrater utredningen om upphandlingsstödet.
            </seg>
            <seg n="2caf20e8">
              Kommunerna och landstingen måste få mycket mer skarpa råd och
              riktlinjer för hur man kan ställa alla de krav som på sikt ger
              ett ökat utrymme för fler producenter och leverantörer att medverka
              vid upphandlingarna. Det kommer också att leda till att fler lokala
              och ekologiska producenter får chansen.
            </seg>
            <seg n="524788a4">
              Fru talman! Den kommunala livsmedelstillsynen är viktig. Duktiga
              livsmedelsinspektörer gör skillnad, och de blir ännu bättre när
              riktlinjerna och råden från Livsmedelsverket håller hög klass
              och är tydliga. Det är bra att Livsmedelsverket gör särskilda
              insatser för att kvalitetssäkra livsmedelkontrollerna.
            </seg>
            <seg n="fad483b7">
              Det är också en rättvisefråga. Varje konsument ska känna trygghet
              i att de livsmedel som köps in och konsumeras ska vara underställda
              en sådan kontroll som i allt väsentligt förebygger och motverkar
              otjänlighet och ohälsa som en följd av bristfällig livsmedelshantering.
            </seg>
            <seg n="5567b278">
              Vår livsmedelskonsumtion måste förändras. Det handlar om en minskad
              köttkonsumtion och en kraftig reduktion av matsvinnet. Här har
              vi ett stort politiskt ansvar i samverkan med Livsmedelsverket,
              producenter och konsumenter att med snabba steg förändra beteenden
              i konsumtions- och produktionsmönster. Vi måste våga ge tydliga
              instruktioner och råd.
            </seg>
            <seg n="c4037422">
              Det går att ändra animalieproduktionen med olika steg till att
              bli mindre klimatpåverkande och mer effektiv. Idisslare kan i
              ännu större utsträckning beta i hagar och på annan mark som inte
              lämpar sig för odling. Detta stärker den biologiska mångfalden
              och ökar ekosystemtjänsterna samtidigt som det minskar importen
              av foderväxter, exempelvis sojafoder från Sydamerika, som i stället
              kan användas för livsmedelkonsumtion i en situation då vi måste
              öka livsmedelsproduktionen med 70 procent fram till 2050 för att
              möta den växande befolkningens behov av mat.
            </seg>
            <seg n="ee7705f5">
              Om grisar och höns åt mer av vårt livsmedelsavfall skulle vi
              få både minskad klimatpåverkan och minskat matsvinn. Om vi fick
              en mer effektiv livsmedelsproduktion och hantering i livsmedelsbutikerna
              skulle matsvinnet minska radikalt. 30 procent av färskvarorna
              når aldrig konsumenterna. Det är ingen enkel ekvation, men det
              handlar om attityd och förändringsvilja.
            </seg>
            <seg n="040ad2e5">
              Ersätter vi bästföredatum med minst-hållbar-till-datum skulle
              det leda till ett minskat matsvinn i alla led från producent till
              konsument och till minskad klimatpåverkan.
            </seg>
            <seg n="f9d3b152">
              Fru talman! Det är därför helt obegripligt att regeringen avstått
              från att ge en instruktion till Livsmedelsverket om att publicera
              verkets råd om matens klimatpåverkan. Regeringens stopp av utgivningen
              ter sig anmärkningsvärd med tanke på att råden anpassats till
              EU-kommissionens kritik. Regeringen hävdar att det är Livsmedelsverket
              som avgör detta, och det är förvisso riktigt att detaljerna och
              innehållet ägs av verket, men ambitionen och inriktningen är väldigt
              mycket kopplad till regeringens uppfattning i ärendet.
            </seg>
            <seg n="2a006d9a">
              Om regeringen har en icke-uppfattning svävar också Livsmedelsverket
              i en viss ovisshet när det gäller avvägningar. Åter visar regeringen,
              som i många andra liknande notifieringar, ett ointresse i viljan
              att ha en politisk uppfattning och framåtsyftande ambition.
            </seg>
            <seg n="3f0f77c9">
              Det kan till och med tolkas som att regeringen inte bryr sig
              om matens klimatpåverkan. Signalvärdet i regeringens handlingar
              är stort, speciellt i ett land av Sveriges storlek. Matens klimatpåverkan
              är betydande från jord till bord, och då måste varje råd som i
              allt väsentligt verkar för att minska matens klimatpåverkan tas
              på största möjliga allvar.
            </seg>
            <seg n="a9d37fa8">
              Fru talman! Vi socialdemokrater är glada att utskottet enats
              kring vårt förslag om att regeringen ska verka för att införa
              ett förbud mot att azofärgämnen som livsmedelstillsats återinförs
              i Sverige. Det är märkligt men glädjande att borgarna har valt
              att ställa sig bakom vårt förslag trots ett tidigare hårdnackat
              motstånd. Det är positivt att vi har ett enigt utskott.
            </seg>
          </u>
          <note n="bc1563f3">
            I slutet av 2007 publicerades en brittisk forskningsrapport,
            Southamptonstudien , där vissa hittills tillåtna azofärgämnens
            tillåtlighet ifrågasattes. Studien visade att barn drabbades av
            överaktivitet. I mars 2008 uttalade Efsa att Southamptonstudien
            inte gav anledning att ändra listan över godkända livsmedelstillsatser.
            Studien ledde dock till nya märkningskrav.
          </note>
          <u who="pyry_niemi_f2ba76" xml:id="i-e27320679c66ba99-0" n="17dacc61" prev="i-0058fe8fdbeb9cd3-0">
            <seg n="e335b621">
              EU-parlamentets miljöutskott har röstat för att dessa färgämnen
              ska förbjudas i ny lagstiftning för livsmedelstillsatser.
            </seg>
            <seg n="65b7487b">
              I Danmark resulterade en kampanj i att samtliga livsmedelskedjor
              tog bort färgerna från sortimentet.
            </seg>
            <seg n="3f3130b5">
              I Sverige har Ica beslutat att ta bort azofärgämnen i godis men
              behålla dem i stenbitsrom som ju inte riktar sig till barn. Coop
              har också fasat ut azofärgämnen. Dock kan det finnas kvar i lösgodis
              och i importerat godis.
            </seg>
            <seg n="73d5eb11">
              Då överkänslighetsreaktioner och allergier är vanligare hos barn
              än hos vuxna är det troligt att också detta främst drabbar och
              påverkar barn. Därför är det ett angeläget förbud som jag hoppas
              att vi kan införa.
            </seg>
            <seg n="5dd128ff">
              Eftersom EU granskat Southamptonstudien och efter det godkänt
              ämnena kan ett medlemsland inte hävda dessa vetenskapliga rön
              för att införa nationellt förbud utan måste i så fall hänvisa
              till nya rön.
            </seg>
            <seg n="69aad28d">
              Emellertid kan ett medlemsland notifiera, det vill säga meddela
              EU att man vill införa ett förbud. Det är det vi önskar. EU-kommissionen
              kan säga nej till det, men själva notifierandet kan betraktas
              som en opinionsyttring. Detta är viktigt för regeringen att känna
              till och ta med sig framöver.
            </seg>
            <seg n="b1f51281">
              Jag hoppas att regeringen med ett enigt utskott bakom sig vågar
              ha en hög aktivitetsnivå i ärendet så att det sker saker och vi
              inte behöver vänta ett år på att det kommer någon form av förslag
              tillbaka till riksdagen.
            </seg>
          </u>
          <note type="speaker" n="2836e00d">
            Anf. 83 KEW NORDQVIST (MP):
          </note>
          <u who="kew_nordqvist_e9a604" xml:id="i-04823b64d1be68d9-0" n="49577d0b">
            <seg n="8997643a">
              Fru talman! Vi talar i dag om livsmedel. Likadant gjorde vi för
              ett år sedan. Jag sade då att för mig är livsmedel just medel
              för livet, för att upprätthålla livet, det vill säga medlet är
              vår mat och föda. Det är något som är direkt livsviktigt.
            </seg>
            <seg n="25f49f3d">
              Det är därför jag och Miljöpartiet reagerar så starkt när skilda
              intressen på olika sätt tillsätter ämnen i vår mat som vi anser
              är inte bara onödiga utan rent av hälsovådliga.
            </seg>
            <seg n="ba0ae859">
              Glädjande nog har i år enighet uppnåtts i utskottet om att verka
              för ett förbud mot de så kallade azofärgämnena som kan ge upphov
              till allergiska reaktioner och beteendestörningar.
            </seg>
            <seg n="3bee48d9">
              Ytterligare ett hot mot vår föda är transfetter. Det är industriellt
              framställda fetter som har stor användning inom livsmedelsindustrin.
              Fettet härdas genom kemisk behandling med bland annat nickelspån,
              vätgas, värme och tryck i reaktorer. Fettet blir lättare att använda,
              och dessutom härsknar det inte lika lätt. Smidigt och praktiskt
              kan det tyckas men förödande för folkhälsan.
            </seg>
            <seg n="a5b43b68">
              Transfetterna i livsmedel bidrar till att försämra människors
              fysiska hälsa. Folk riskerar att drabbas av hjärtsjukdomar, bröst-
              och prostatacancer, cancer i tjocktarmen, insulinresistens och
              försämrat immunförsvar.
            </seg>
            <seg n="0bd337a3">
              Förra året beslutade riksdagen att vi inte ska ha sådan bråte
              i vår föda, i våra livsmedel. Trots det har regeringen inte genomfört
              det som riksdagen ålade den för ett år sedan.
            </seg>
            <seg n="4cf55488">
              Jag menar att regeringen snarast bör lägga fram en lag som förbjuder
              användningen av industriellt framställda transfetter i livsmedel.
              Regeringen måste också redovisa för riksdagen varför lagstiftningen
              dröjer.
            </seg>
            <seg n="2d60b8d8">
              I betänkandet under punkt 2, Märkning av livsmedel, har jag gjort
              en reservation till förmån för Miljöpartiets motion MJ343 som
              handlar om märkning av livsmedel när man äter ute. Vare sig man
              besöker en krog, en lunchrestaurang eller äter på restauranger
              på sjukhus, skolor, förskolor, äldreboenden eller andra kommunala
              verksamheter anser vi att man bör få veta vad de olika maträtterna
              som erbjuds innehåller.
            </seg>
            <seg n="2f954de8">
              Med tydligt redovisade innehållsförteckningar på såväl privata
              som offentligt finansierade restauranger kan matgästerna undvika
              oönskade tillsatser och ingredienser.
            </seg>
            <seg n="0ca69ecd">
              Regeringen bör därför låta ta fram ett förslag på hur innehållsdeklarationer
              på svenska restauranger kan bli verklighet.
            </seg>
            <seg n="458c71ab">
              Lite längre fram i debatten kommer motionären att utveckla motiven
              bakom sin motion.
            </seg>
            <seg n="d21d6675">
              Fru talman! Jag stöder givetvis Miljöpartiets samtliga reservationer
              men för tids vinnande yrkar jag bifall bara till reservation 2
              om märkning av livsmedel.
            </seg>
          </u>
          <note type="speaker" n="9ea4cc99">
            Anf. 84 JOSEF FRANSSON (SD):
          </note>
          <note n="271e2620">
            Fru talman! Jag yrkar bifall till reservationerna 3, 5 och 7.
          </note>
          <u who="josef_fransson_030758" xml:id="i-4b7460a519a8d1e7-0" n="1efc90aa" prev="i-89adb8e4c4b7f9a0-0">
            <seg n="bb9fc459">
              Jag ska en stund uppehålla mig vid Sverigedemokraternas reservation
              nr 3 som handlar om märkning av livsmedel. Jag ska förklara innebörden
              av förslaget så bra jag kan.
            </seg>
            <seg n="efd45512">
              Vi vill alltså få till stånd en nationellt reglerad märkning
              som uppmärksammar svensk högkvalitativ mat. Det handlar om en
              frivillig märkning som syftar till att stärka produktens konsumentvärde
              genom att ett antal kriterier uppfylls. På så sätt kan man erhålla
              en märkning som garanterar en viss kvalitet. Tyvärr har vårt förslag
              i betänkandet blandats samman med det skydd som förordningarna
              från EU ger mot att företag ska kunna kopiera befintliga produkters
              varumärken.
            </seg>
            <seg n="7b9b6cf5">
              Det vi föreslår är något helt annat som är tänkt att fungera
              som ett komplement. Man skulle kunna jämföra det med en afrikansk
              kaffeproducent som jag läste om för en tid sedan. Man gjorde några
              smärre justeringar i produktionen och sedan lanserade man det
              tidigare lågpriskaffet som lyxkaffe. På så sätt kunde man höja
              sina marginaler och utveckla regionens ekonomi.
            </seg>
            <seg n="9e4d5dd2">
              Principen i vårt förslag är något liknande, och den föreslagna
              märkningen kan mycket väl göra att fler producenter kan satsa
              på kvalitetsmat och mathantverk. Vid ett införande av en sådan
              här nationell reglering föreställer jag mig ett upplägg inspirerat
              av vår nuvarande Kravmärkning. Krav som är en förening för en
              frivillig märkning har givits vissa myndighetsliknande befogenheter
              genom att man innehar rätten att utforma regler och kontrollera
              att de efterföljs. På samma sätt tycker vi att ett system bör
              utformas som tar till vara och uppmärksammar traditionella matprodukter
              som är nära sammankopplade till vårt land, vår miljö och vår kulturhistoria
              och som förtjänar att lyftas fram.
            </seg>
            <seg n="47ea5f28">
              Man kan med fördel titta på föregångslandet Norge som har en
              matmärkning som liknar den vi föreslår. År 2007 grundade det norska
              Lantbruks- och matdepartementet stiftelsen KSL Matmerk, som tilldelades
              ansvaret för att stärka marknaden för norskproducerade matvaror.
              Genom särskilda märkningar lyfts goda exempel på närproducerad
              och högkvalitativ mat fram, vilket bidrar till att stärka de utvalda
              produkternas varumärke. År 2008 tilldelades stiftelsen också ansvaret
              för att märka och marknadsföra ekologisk mat.
            </seg>
            <seg n="4e0ab763">
              Förutom denna ekologiska märkning använder sig stiftelsen av
              tre olika märkningar, vilka alla har olika kriterier. Märket Nyt
              Norge, som skulle kunna översättas till ungefär njut av Norge,
              garanterar att produkten är framställd helt med norska råvaror.
              En matvara märkt med specialitet anses vara just en specialitet
              som ger konsumenten en äkta matupplevelse. Slutligen används märket
              översatt till svenska skyddade beteckningar för att ge en produkt
              officiell status som unik, kulturhistoriskt betydelsefull och
              varumärkesskyddad. Den sistnämnda märkningen går i sin tur att
              få baserad på tre olika kvaliteter, nämligen ursprung, koppling
              till en geografisk plats eller en traditionell och unik karaktär.
              Allt detta styrs av ett nationellt regelverk.
            </seg>
            <seg n="5954d1bc">
              Vi tror att ett system med inspiration från vår västliga granne
              Norge skulle ge goda förutsättningar för svensk mat att hamna
              på kartan och ge mervärden för såväl landets egna invånare som
              turister och producenter.
            </seg>
            <seg n="172f656c">
              Fru talman! Vår reservation nr 5 handlar om att söka lösning
              på problematiken med parasiter i dricksvatten. Vi har under de
              senaste åren sett hur allvarliga fall av vattenburen smitta har
              drabbat både Östersund och Skellefteå. Vi är väl medvetna om att
              regeringen beställt informationsinhämtning gällande detta problem,
              men vi konstaterar samtidigt att inget ännu hänt i detta arbete.
              Med vår reservation vill vi speciellt belysa att behandling med
              UV-ljus har visat sig vara mycket effektivt mot parasiter. Vi
              skulle vilja se nationella enhetliga regler för att säkerställa
              att svenska vattenverk levererar vatten av fullgod kvalitet.
            </seg>
            <seg n="164f07c4">
              Till sist vill jag säga några ord om Sverigedemokraternas reservation
              nr 7 som är baserad på en kristdemokratisk motion.
            </seg>
            <seg n="1ea8ca6c">
              Motionen uppmärksammar problemet att Livsmedelsverket har gjort
              en orimligt strikt tolkning av ett EU-direktiv och att ideella
              föreningar som serverar till exempel korv, smörgås, tårta eller
              fika vid mer än 20 tillfällen per år klassas som livsmedelsföretag
              och därmed måste registreras som det med den byråkrati och de
              kostnader som detta medför.
            </seg>
            <seg n="07f369bf">
              Något som är ganska lustigt är att Kristdemokraterna gjorde ett
              stort nummer av denna fråga när man 2006 var i opposition. Vår
              barn- och äldreminister, Maria Larsson, drev till exempel en kampanj
              i valrörelsen med namnet Rädda kyrkkaffet och barnens bullbak.
              Från kristdemokratiskt håll ondgjorde man sig i starka ordalag
              över socialdemokratisk regeringsiver. Nu kan man ju undra varför
              frågan fortfarande är aktuell, sex år efter det att Kristdemokraterna
              var med och tog regeringsmakten. Är detta en fråga som bäst drivs
              i opposition? I så fall är Sverigedemokraterna redo att ta över
              stafettpinnen. Att sådan här meningslös och onödig EU-byråkrati
              kan tillåtas sätta käppar i hjulen för våra så viktiga ideella
              föreningar ska vi såklart inte acceptera.
            </seg>
          </u>
          <note type="speaker" n="55b4b9e0">
            Anf. 85 JENS HOLM (V):
          </note>
          <u who="jens_holm_726eb1" xml:id="i-2e61bc39b200bae7-0" n="0670d386">
            <seg n="e902112a">
              Fru talman! Jag ska först säga något om azofärgämnen. Azofärgämnen
              kan vara tartrazin, azorubin, allurarött, paraorange. De har många
              namn. Om man tittat på de E-nummer som ska förtydliga vad ett
              azofärgämne är blir man knappast klokare. Det är E104, E112, E109
              och så vidare.
            </seg>
            <seg n="7953fce2">
              I Sverige hade vi tidigare ett förbud mot azofärgämnen för att
              vi ville skydda de grupper som kan drabbas av hyperallergi, eksem,
              klåda, astma och så vidare. Det är allergiker, i synnerhet barn.
              Våra barn äter mycket godis, bakverk och tuggummin och dricker
              drycker som innehåller azofärgämnen. Azofärgämnena tillför inte
              produkterna någonting. De gör att produkterna blir lite färggladare
              och kanske ser lite häftigare ut, men de kan utsätta små barn
              för direkt livsfara.
            </seg>
            <seg n="0da66c8a">
              Efter EU-inträdet var vi tvungna att häva förbudet. Det tycker
              jag var djupt olyckligt. Nu känns det lite smått historiskt. Om
              några timmar kommer förhoppningsvis den här kammaren att fatta
              beslut om att azofärgämnena ska förbjudas igen. Vi sätter folkhälsan,
              i synnerhet barnens hälsa och trygghet, före EU-fundamentalismen.
              Det är viktigare att värna barnen än någonting annat.
            </seg>
            <seg n="16b198bb">
              Jag tycker att det ska bli intressant att se hur EU reagerar
              på detta. Jag tror att hela EU är moget för ett förbud mot azofärgämnen.
              Därför är det positivt som Socialdemokraterna anförde att miljöutskottet
              i EU-parlamentet kräver hårdare tag mot färgämnen. Vi kan samarbeta
              med andra länder, till exempel Danmark, om att få ett EU-förbud
              mot azofärgämnen. Det är den andra delen av det beslut som vi
              ska fatta senare i dag. Jag tycker att det är särskilt välkommet
              att man även på den borgerliga kanten är för ett förbud mot azofärgämnen.
              Så har det inte varit tidigare. Vi har förhandlat fram och tillbaka
              i utskottet. De har spjärnat emot och försökt stoppa detta in
              i det sista. Jag gläds åt att de inte har lämnat någon reservation
              där de försöker stoppa förbudet mot azofärgämnen. Nu är även de
              borgerliga partierna med på att vi ska driva igenom förbudet i
              Sverige. Det är faktiskt smått historiskt.
            </seg>
            <seg n="8fcc6a67">
              Jag vill också ta upp frågan om tillsyn och vägledning. År 2009
              kom Livsmedelsverket med nya kostråd. Tidigare har Livsmedelsverket
              angett kostråd utifrån folkhälsan. I kostråden 2009 tog man också
              med miljö- och klimataspekten. Det var väldigt efterlängtat. Man
              sade till exempel att det är önskvärt att man äter mer närproducerad
              mat, och att det är önskvärt att vi svenskar konsumerar mindre
              kött och mer vegetabilier. Av någon outgrundlig anledning stoppades
              dessa kostråd av regeringen i september 2011. Det är konstigt.
              I andra länder, till exempel Danmark och Storbritannien, har man
              nästan identiska kostråd till sina medborgare. Även EU-kommissionen
              uppmanar i kampanjen Ta kontroll: Ät lokalt; ät säsongsanpassat.
              Regeringens argument har varit att vi inte får ha sådana här kostråd
              eftersom de kan strida mot den inre marknaden. Jag tycker att
              det är tråkigt att vi har en regering som går in och detaljstyr
              en myndighet på det här sättet. Det är också tråkigt att vi har
              en regering som censurerar sig själv och censurerar en myndighet
              innan kostråden formellt har klubbats.
            </seg>
            <seg n="9aea21c0">
              Ibland handlar EU-frågorna om att man måste våga ta strid för
              en progressiv politik. Jag noterar att när det handlar om att
              jaga utrotningshotade vargar eller att snus ska kunna säljas runt
              om i hela Europa har vi en regering som är beredd att ta strid
              kors och tvärs. Men när det gäller att vi ska få kostråd som handlar
              om att vi ska kunna äta bättre och miljövänligare har vi en regering
              som lägger sig platt för Bryssel. Det tycker jag är olyckligt.
            </seg>
            <seg n="6bf37a35">
              I reservation 6 föreslår vi att regeringen nu ska anta dessa
              kostråd. För tids vinnande yrkar jag inte bifall till denna reservation,
              men självklart står vi rödgröna bakom den.
            </seg>
            <seg n="08247ce1">
              Avslutningsvis vill jag också lyfta fram frågan om transfetter.
              Som Kew Nordqvist från Miljöpartiet sade här tidigare var det
              ungefär ett år sedan, den 17 mars, som vi i denna kammare klubbade
              igenom att regeringen ska driva på ett förbud för industriellt
              framställda transfetter.
            </seg>
            <seg n="246b1d43">
              Den absoluta merparten av svenskarna har antagligen inte något
              större problem med transfetter. Men en överkonsumtion av industriellt
              framställda transfetter kan leda till fetma och hjärt- och kärlsjukdomar.
              Enligt undersökningar vet vi att det finns vissa grupper i samhället
              som verkligen överkonsumerar transfetter. Det är främst våra ungdomar.
              Det är just för att vi vill skydda dessa grupper och tycker att
              industriellt framställda transfetter inte tillför något till våra
              livsmedel som vi vill ha ett stopp för dem.
            </seg>
            <seg n="f578d672">
              Jag tycker att det är mycket märkligt att det nu har gått ett
              år och att regeringen ännu inte har gjort något.
            </seg>
            <seg n="67f36d98">
              I detta betänkande redovisas att Livsmedelsverket den 2 juli
              i år ska komma med en strategi för hur vi ska kunna minimera användningen
              av industriellt framställda transfetter. Detta har tagit mycket
              lång tid. Det är mycket osäkert vad denna strategi egentligen
              kommer att leda till. Men jag är pragmatisk. Vi inväntar denna
              presentation från Livsmedelsverket i juli. Vi får se vad de exakt
              föreslår, och vi får se vad regeringen kommer att göra av det.
              Men om regeringen inte föreslår ett förbud mot industriellt framställda
              transfetter blir det bråk om denna fråga igen i denna kammare.
            </seg>
          </u>
          <note type="speaker" n="1150debd">
            Anf. 86 ÅSA COENRAADS (M):
          </note>
          <u who="asa_coenraads_e4dd7d" xml:id="i-50c2dc192a774c59-0" n="8f188279">
            <seg n="4756fe82">
              Fru talman! I dag debatterar vi ett betänkande med motioner från
              allmänna motionstiden. I betänkandet behandlas 24 yrkanden inom
              området livsmedelskontroll. Det är ett brett område och inte helt
              lättdebatterat då livsmedel inte bara handlar om lagar och regler
              utan även om känslor, något som inte är helt lätt att lagstifta
              om.
            </seg>
            <seg n="d48ddd0a">
              Låt mig börja med att säga att Alliansen ställer sig bakom utskottets
              förslag i betänkandet i dess helhet.
            </seg>
            <seg n="7a6aa49f">
              Offentlig upphandling är bra. Det skapar stora möjligheter för
              privata företag att växa och frodas. Offentliga kontrakt skapar
              värden på arbetsmarknaden och ger företag möjlighet att ta fram
              nya produkter och tjänster som kan leda till att fler kommer ut
              på arbetsmarknaden.
            </seg>
            <seg n="51c95091">
              Den offentliga köpkraften är stark och stimulerar entreprenörer
              och triggar till innovation. Det skapar nya erfarenheter hos företag
              som sedan kan användas i större sammanhang.
            </seg>
            <seg n="9935c2d7">
              Vi är en liten nation med ett stort behov av export. Den offentliga
              upphandlingen skapar tillväxt och jobb. Arbetslinjen är lika viktig
              inom livsmedelssektorn som inom alla andra branscher i Sverige.
            </seg>
            <seg n="d9efd953">
              I det offentliga Sverige upphandlas för ca 500 miljarder kronor
              varje år. Bryter man ned det innebär det att det varje dag serveras
              tre miljoner måltider i den offentliga sektorn. Att vi påverkar
              vilken mat som serveras får därför en stor påverkan på miljön,
              livsmedelsproduktionen och djurhållningen, inte bara i Sverige
              utan i hela EU.
            </seg>
            <seg n="520d5cb4">
              I regeringens satsning på Sverige det nya matlandet fick Livsmedelsverket
              i uppdrag att inrätta ett nationellt kompetenscentrum för att
              stödja kommuner och landsting att ta fram handlingsprogram för
              offentliga måltider. Det bedrivs även utbildningar med skolkökspersonal
              och kostchefer för att våra barn och gamla ska få näringsriktig
              och god mat. Sedan förra året står det dessutom inskrivet i skollagen
              att maten som serveras i skolan ska vara näringsriktig, vilket
              öppnar upp för både ekologisk och närproducerad mat om man skulle
              vilja det.
            </seg>
            <seg n="7b2cfbcf">
              Det går inte att överdriva hur viktigt det är med säkra och näringsrika
              livsmedel som i sin framställning inte påverkar miljön negativt.
              Genom att den svenska djurvälfärden går längre än den europeiska
              har det svenska köttet dessutom producerats på ett säkert och
              hållbart sätt. Den offentliga sektorn kan bli bättre på att ställa
              krav vid upphandling av mat så att den uppfyller de mål som vi
              politiker ställer. Men det ställer krav på politiker att upphandla
              smart. Det krävs inte bara en hel del mod utan även kunskap och
              engagemang, och engagemang tar tid.
            </seg>
            <seg n="b67ec4e4">
              Vi kan runt om i Sverige se att politiker och tjänstemän kan
              bli bättre på att ställa krav enligt lagen om offentlig upphandling.
              Tyvärr känner inte alla till vilka krav som får ställas.
            </seg>
            <seg n="a1f7a120">
              Miljöstyrningsrådet är regeringens expertorgan inom offentlig
              upphandling och till god hjälp för politiker och tjänstemän. De
              har tagit fram miljökriterier för upphandlingar, som är enkla
              att kopiera och använda för upphandlaren, för att nå en långsiktigt
              hållbar konsumtion.
            </seg>
            <seg n="b5d8c494">
              Miljöstyrningsrådet ger också konkret hjälp till offentliga upphandlare
              när det gäller att ställa krav på upphandlingen. I internationella
              jämförelser lyfts ofta Miljöstyrningsrådets arbete fram som ett
              gott exempel på kunskap och användarvänlighet. I en omfattande
              EU-studie om miljövänlig offentlig upphandling placerade sig Miljöstyrningsrådet
              och Sverige på första plats. Miljöstyrningsrådet ligger även i
              framkant när det gäller socialt ansvarstagande vid upphandlingar
              och tillgänglighet.
            </seg>
            <seg n="286ddd34">
              I en uppmärksammad dom i kammarrätten fastställdes det att det
              är tillåtet för myndigheter att ställa djurskyddskrav som går
              längre än vad EU-rätten kräver. Kraven måste naturligtvis uppfylla
              till exempel principen att inte diskriminera leverantörer i andra
              länder. I detta rättsfall var det Sigtuna kommun som vann målet,
              och där använde man sig av just Miljöstyrningsrådets djurskyddskriterier
              vid livsmedelsupphandling. Detta är ett utmärkt exempel där rådgivning
              till kommunerna fungerar som det är tänkt utan lagstiftning.
            </seg>
            <seg n="fb24a318">
              Regeringen införde den så kallade bör-regeln i lagen om offentlig
              upphandling 2010. Regeln innebär att offentliga upphandlare bör
              ställa krav om upphandlingens art motiverar detta. När det gäller
              upphandling av mat kommer bör-regeln väl till hands. Även Miljöstyrningsrådet
              har satsat stort på kompetensutveckling inom offentlig upphandling
              av just mat.
            </seg>
            <seg n="9596d7b2">
              Tittar vi närmare på vad som faktiskt görs i dag märker vi att
              det redan pågår ett omfattande arbete för att förbättra den offentliga
              upphandlingen. Det pågår en utredning som utvärderar om regelverket
              tillvaratar konkurrens och hur köpkraften används för att förbättra
              miljön, sociala och etiska hänsynstaganden samt hur små och medelstora
              företag får ökade möjligheter att konkurrera.
            </seg>
            <seg n="74a77999">
              Politiken kan hjälpa till med information och stöd. Tidigare
              har Kammarkollegiet stått för den största delen av upphandlingsstödet,
              medan Konkurrensverket och Miljöstyrningsrådet har stått för de
              mindre delarna. Detta är inte ett optimalt sätt att arbeta. Därför
              har det tillsatts en särskild utredning för att titta på hur vi
              kan samordna upphandlingsstödet så att vi ökar kompetensen och
              tillgängligheten hos alla parter.
            </seg>
            <seg n="ff43e38d">
              Fru talman! Marknaden ligger ofta före politiken. Konsumenterna
              har värderingar, och marknaden är inte sen att haka på. Där det
              finns en efterfrågan finns det ett utbud.
            </seg>
            <seg n="6dbeb831">
              När det gäller märkning av mat har producenterna kommit längre
              än lagstiftaren. De flesta producenter märker redan sina varor
              för att kunderna efterfrågar detta. Frivillig märkning fungerar
              oftast alldeles utmärkt. Enligt den EU-förordning som det beslutades
              om förra året blir uppgift om ursprungsland eller härkomstplats
              obligatorisk för kött av svin, får, get och fjäderfä från och
              med den 13 december 2014.
            </seg>
            <seg n="cad641fc">
              För att hjälpa konsumenterna ytterligare har även Livsmedelsverket
              föreskrifter om att märkningen ska vara på svenska, lätt att förstå
              och väl synlig. Vi tycker att branschen och EU har kommit långt
              i sina märkningssystem redan och vill därför inte i dagsläget
              föreslå några ytterligare förändringar.
            </seg>
            <seg n="8ebafb49">
              Förbättrad information om livsmedel på restauranger är bra. Vi
              ser gärna att regeringen inleder en dialog med branschen om tydligare
              märkning, och då framför allt ursprungsmärkning av kött. Restaurangbranschen
              är viktig. Vi äter alltmer färdiglagad mat.
            </seg>
            <seg n="64effe96">
              Regeringen satsar på regelförenklingar och har sedan 2006 arbetat
              med detta.
            </seg>
            <seg n="9ff9b4f8">
              Restaurangbranschen skapar många jobb, särskilt för ungdomar
              och för dem som inte etablerat sig eller som är nya på arbetsmarknaden.
            </seg>
            <seg n="86294136">
              Vi ser gärna att de restauranger som vill berätta för sina gäster
              vad maten innehåller gör det. För många seriösa aktörer skulle
              det dessutom kunna vara en konkurrensfördel.
            </seg>
            <seg n="b5408fd6">
              Jag besöker ofta lantbrukare och matproducenter. Det är människor
              med drivkraft och entusiasm och som är riktigt stolta över de
              produkter som de tillverkar produkter som restaurangbranschen
              sedan lyfter fram och gör till en svensk konkurrensfördel därför
              att de håller hög kvalitet. Denna höga kvalitet gör Sverige unikt.
            </seg>
            <seg n="9ebb296a">
              Regeringen har valt att satsa på detta genom Matlandet Sverige.
            </seg>
            <seg n="42690c1d">
              Inom EU finns det tre olika namnskydd för jordbruksprodukter
              att använda sig av. Vi anser att dessa tre namnskydd räcker. Vi
              behöver knappast lägga till ytterligare ett nationellt namnskydd.
              Poängen med ett sådant namnskydd skulle i så fall vara att främja
              verksamheter. Men så blir det inte för småföretagaren då det blir
              ytterligare en administrativ börda, och för konsumenten blir det
              ytterligare en märkning att hålla ordning på.
            </seg>
            <seg n="0228b4ce">
              Vi arbetar för mindre byråkrati, inte för mer byråkrati. Vi ser
              till att Livsmedelsverket hjälper företag med rådgivning om regelverket
              kring EU:s namnskydd.
            </seg>
            <seg n="8079475c">
              Fru talman! När det gäller mat kommer nästan alltid EU-reglerna
              på tal. Sverige har ofta hårdare regler än EU. Men ibland ligger
              EU faktiskt i fas med den politik som också vi vill driva. Ett
              exempel är märkningen av palmolja.
            </seg>
            <seg n="5a84d4d8">
              Enligt en EU-förordning från förra året ska alla livsmedel märkas,
              och detta ska gälla från och med år 2014. Därför finns det ingen
              anledning för oss att föregå det med en egen lagstiftning.
            </seg>
            <seg n="f9ec06ce">
              När det gäller azofärgämnena har EU en lite liberalare lagstiftning
              än Sverige hade när vi gick med i unionen. EU är en tullunion
              som verkar för frihandel inom unionens gränser.
            </seg>
            <seg n="005ffdd8">
              I EU finns det hinder för länder som försöker använda hälsoargumentet
              för att förbjuda tillsatser. Import av mat från andra länder ska
              inte hindras av krav som har politisk bakgrund eller som saknar
              substans. Vi vill ju också gärna exportera mat till EU.
            </seg>
            <seg n="3be9eb94">
              Att ha strängare krav på azofärgämnen i Sverige har setts som
              ett handelshinder. Därför behöver vi gå en omväg för att kunna
              hävda det här enligt vår försiktighetsprincip.
            </seg>
            <seg n="c54576bd">
              Fru talman! Avslutningsvis: Moderaterna värnar företagare. Vi
              vill inte att det ska finnas onödiga regler och byråkrati som
              förhindrar tillväxt och skapar krångel. Därför vill vi att tillsynen
              från myndigheter ska klara av att garantera en hög matsäkerhet
              utan att detta blir en börda för företagarna.
            </seg>
            <seg n="f6121864">
              Politikens uppgift i matfrågorna är att underlätta bra val och
              konkurrens. För att nå dit behöver vi enklare lagar och regler.
              Vi står för en livsmedelsproduktion där hänsyn tas till hälsa,
              miljö och en god djurhållning.
            </seg>
            <seg n="88556266">
              Vi politiker ska inte bli alltför klåfingriga när det gäller
              lagstiftning. Vi måste våga lita på branschen, på att man där
              på egen hand löser problem och möter upp när det gäller vad konsumenterna
              vill ha. Vi ska inte heller ge vår livsmedelsindustri konkurrensnackdelar
              genom onödiga pålagor, och vi ska inte använda skattepengar till
              onödiga subventioner.
            </seg>
            <seg n="a8ca72c9">
              En ansvarsfull politik betyder insikt om politikens begränsningar
              och att man ser till att livsmedelsbranschen får precis rätt mängd
              tillsyn och regler för att kunna frodas och kunna producera på
              det säkra och fantastiska sätt som maten i Matlandet Sverige görs
              på.
            </seg>
          </u>
          <note type="speaker" n="2dfe56b2">
            Anf. 87 PYRY NIEMI (S) replik:
          </note>
          <u who="pyry_niemi_f2ba76" xml:id="i-06674665e6a3e96f-0" n="17dacc61">
            <seg n="5eb97c44">
              Fru talman! Jag har några frågor till Åsa Coenraads.
            </seg>
            <seg n="f6c638a5">
              Min första fråga är: Vad är rätt mängd tillsyn och lagstiftning?
              Jag funderar väldigt mycket på det du där säger. Frågan är alltså
              vilken nivå det kan läggas på för att det ska vara rätt mängd.
            </seg>
            <seg n="61cc4ab5">
              Åsa Coenraads talade sig varm för Matlandet Sverige. Men trots
              allt som satsas och allt fokus som regeringen lägger på Matlandet
              Sverige ökar importen av mat till Sverige. En av LRF:s käpphästar
              är att det är ett väldigt tufft konkurrensläge för svensk matproduktion.
              Inte har det blivit bättre sedan Matlandet Sverige infördes!
            </seg>
            <seg n="7f1393d6">
              Därför kvarstår frågan: Vad har Matlandet Sverige egentligen
              tillfört den svenska matproduktionen på vilket sätt har det gett
              de konkurrensfördelar som Åsa Coenraads talar om?
            </seg>
            <seg n="dd9d4a9b">
              Slutligen: När det gäller offentlig upphandling av mat är min
              fråga: På vilket sätt har Matlandet Sverige gynnat den svenska
              matproduktionen och den offentliga upphandlingen av mat i Sverige?
            </seg>
          </u>
          <note type="speaker" n="de76962b">
            Anf. 88 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50c2dc192a774c59-1" n="8f188279">
            <seg n="5129b025">
              Fru talman! Var gränsen går när det gäller rätt mängd tillsyn
              är någonting som våra myndigheter måste bedöma. Jag tror att det
              är svårt för oss politiker att exakt bestämma vad som är rätt.
              Vi kan dra upp riktlinjer för var gränsen ska gå och hur det ska
              gå till. Men exakt vad som är rätt mängd tror inte jag kan bestämmas
              från talarstolen här i riksdagen. Det blir lätt väldigt mycket
              tyckande och väldigt lite fakta. Risken finns att den politiska
              klåfingrigheten går alltför långt.
            </seg>
            <seg n="451284b2">
              Pyry Niemi tar också upp frågan om matimporten som ett problem.
              Jag ser matimporten som en möjlighet att också exportera mat.
              Vi finns i ett land med fantastiska råvaror och måste se även
              våra möjligheter att exportera mat, alltså se maten som en inkomstkälla
              för Sverige. Får vi det att gå båda vägarna är det bara positivt.
            </seg>
            <seg n="3433adf5">
              Matlandet Sverige har hjälpt till med att minska byråkratin och
              den administrativa bördan för våra livsmedelsproducenter. Detta
              gör det enklare att producera mat i Sverige. Kan mer mat produceras
              i Sverige är det positivt.
            </seg>
          </u>
          <note type="speaker" n="f3bf606e">
            Anf. 89 PYRY NIEMI (S) replik:
          </note>
          <u who="pyry_niemi_f2ba76" xml:id="i-06674665e6a3e96f-1" n="17dacc61">
            <seg n="2b804ae2">
              Fru talman! Åsa Coenraads säger att vi inte ska ägna oss åt klåfingrighet
              och politisk detaljstyrning. Men då är det väl ganska tufft att
              som politiker själv gå ut och tala om rätt mängd och på något
              vis låta det innefatta ett uttalande här i riksdagens kammare.
              Jag skulle kunna förvänta mig ett svar men får uppenbarligen inget
              svar.
            </seg>
            <seg n="e8b55579">
              När det gäller Matlandet Sverige undrar jag vad du, Åsa Coenraads,
              anser vara minskad byråkrati och minskade administrativa bördor.
            </seg>
            <seg n="ef76f051">
              Och anser Åsa Coenraads som moderat politiker mycket ska ju vara
              avreglerat, och det ska vara så lite stöd som möjligt att det
              är skäligt att regeringen går in och satsar på branschen och ger
              ekonomiskt stöd? Samtidigt efterfrågar Åsa Coenraads stor import
              och stor export av olika råvaror. I princip ska branschen kunna
              klara sig själv. Också detta känns lite märkligt.
            </seg>
            <seg n="8970e388">
              Slutligen när det gäller Matlandet Sverige: Anser Åsa Coenraads
              fortfarande att den offentliga upphandlingen på något vis har
              påverkats av satsningen på Matlandet Sverige?
            </seg>
            <seg n="42066cc2">
              Jag tycker inte att det räcker att säga att krånglet och byråkratin
              har minskat. I så fall vill jag gärna få något bevis på det. Jag
              kan få några bra exempel från Åsa Coenraads på vad det är för
              typ av administration och byråkrati som minskat under den här
              perioden.
            </seg>
          </u>
          <note type="speaker" n="0d4759d2">
            Anf. 90 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50c2dc192a774c59-2" n="8f188279">
            <seg n="64d13b97">
              Fru talman! Matlandet Sverige är alliansregeringens sätt att
              lyfta fram våra svenska matproducenter. Det handlar inte bara
              om att underlätta administrationen vi har tagit bort ganska mycket
              av regelbördan för lantbrukare utan också om ett sätt att lyfta
              fram svensk kvalitetsmat i ett vidare perspektiv.
            </seg>
            <seg n="12dfd17c">
              Vi kan vända på kuttingen lite grann. Skulle ni socialdemokrater
              om ni kom till makten plocka bort satsningen på Matlandet Sverige
              och ta bort det stödet och den information som vi sprider på Sveriges
              ambassader och på matmässor runt om i landet? Vi för där ut information
              om svensk mat i ett exportperspektiv.
            </seg>
            <seg n="d8e4bc10">
              Jag talar om att minska byråkrati och klåfingrighet. Men Pyry
              Niemi representerar ett parti som vill lägga ytterligare bördor
              på lantbrukarna, som vill ha ytterligare regleringar, ytterligare
              tillsyn och ännu mer av märkning av produkterna. Detta gör det
              svårt, komplicerat, att i dag vara lantbrukare så det vill vi
              stå emot. Vi vill i stället underlätta för människor och hjälpa
              dem så att saker kan produceras på ett säkert och bra sätt.
            </seg>
          </u>
          <note type="speaker" n="88bc2197">
            Anf. 91 JENS HOLM (V) replik:
          </note>
          <u who="jens_holm_726eb1" xml:id="i-2e61bc39b200bae7-1" n="0670d386">
            <seg n="62c27a89">
              Fru talman! Den regering som Åsa Coenraads stöder är den regering
              som har avskaffat de livsmedelsråd som Livsmedelsverket tagit
              fram. Detta gjorde regeringen i september 2011.
            </seg>
            <seg n="a7a3b32f">
              Av den anledningen vill jag till Åsa Coenraads ställa frågan:
              Tycker inte Moderaterna att en svensk myndighet ska kunna rekommendera
              mer närodlat och en minskad köttkonsumtion?
            </seg>
            <seg n="ba8d616e">
              En andra fråga rör Matlandet Sverige som ju debatterats här.
              Det är bra med satsningar på en ökad svensk livsmedelsproduktion.
              Men ärligt talat: Om vi går in med offentliga medel måste vi bidra
              med någonting nytt. Därför handlar Vänsterpartiets förslag om
              det hållbara Matlandet Sverige. Livsmedlen ska produceras på ett
              mer hållbart sätt än som i dag sker. Det är den formen, sådana
              livsmedel, som ska kunna få offentligt stöd. Skulle det kunna
              vara någonting Moderaterna kan tänka sig att stödja?
            </seg>
            <seg n="955e7b89">
              Avslutningsvis nämnde du, Åsa, azofärgerna. Vi kommer snart att
              rösta om att de ska förbjudas. Jag tyckte dock inte att det kändes
              som att du sade det med någon större entusiasm och emfas. Jag
              skulle därför vilja veta vad Moderaternas position i denna fråga
              egentligen är. Kan du klart och tydligt säga att Moderaterna vill
              förbjuda azofärgämnen i Sverige?
            </seg>
          </u>
          <note type="speaker" n="cc12f892">
            Anf. 92 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50c2dc192a774c59-3" n="8f188279">
            <seg n="c65f8f29">
              Fru talman! Det var många puckar på en gång.
            </seg>
            <seg n="01dbec5e">
              Alla lagar vi stiftar ska bygga på fakta och evidens. Gör de
              inte det måste man gå tillbaka till kärnan och ta fram fakta och
              evidens för att faktiskt ha råd och rön som våra myndigheter kan
              gå ut med. Just nu ligger det på Livsmedelsverket att ta fram
              nya direktiv för hur det ska se ut med rådgivningen, och jag har
              fullt förtroende för att de kommer att ta fram bra underlag för
              detta.
            </seg>
            <seg n="e10bb0bb">
              Jag tycker att det känns tryggt att Vänsterpartiet och Jens Holm
              vill utveckla Matlandet Sverige. Till skillnad från många andra
              oppositionspartier vill ni fortfarande satsa på den svenska matproduktionen,
              och det tycker jag är otroligt positivt. Det gläder mig verkligen.
              Hur vi ska göra det i framtiden och hur vi kan fortsätta att utveckla
              det är jag öppen för en dialog om. Åt det hållet vill nämligen
              jag också gå.
            </seg>
            <seg n="9244e799">
              När det gäller azofärger var vi under förra året överens om att
              azofärger inte är bra. Sedan ser vi lite olika på hur man ska
              göra med lagstiftningen och var lagstiftningen ska ske någonstans.
              Nu har vi faktiskt hittat en överenskommelse där vi vill trycka
              på EU lite grann, eftersom vi tycker att EU går långsammare fram
              än vi skulle vilja. Där är vi i dag överens.
            </seg>
          </u>
          <note type="speaker" n="e1cc7035">
            Anf. 93 JENS HOLM (V) replik:
          </note>
          <u who="jens_holm_726eb1" xml:id="i-2e61bc39b200bae7-2" n="0670d386">
            <seg n="6dd064ab">
              Herr talman! Vi kan komma ihåg att det förbud mot azofärgämnen
              som jag hoppas att Moderaterna röstar för om några timmar innebär
              att vi ska
            </seg>
            <seg n="d653c06c">
              Jag tolkar dock Åsa Coenraads svar som att Moderaterna nu är
              för även ett nationellt förbud mot azofärgämnen. Om det inte är
              på det viset tycker jag att det är viktigt för denna debatt att
              vi får ett tydliggörande. Det har nämligen inte riktigt varit
              så när vi har diskuterat frågan i utskottet, och det är därför
              jag tycker att det är viktigt att få ett förtydligande från Moderaterna.
            </seg>
            <seg n="18e52462">
              Åsa Coenraads säger att Livsmedelsverket nu ska ta fram nya kostråd.
              Fast regeringen stoppade ju Livsmedelsverkets kostråd, och såvitt
              jag förstod var det just att man rekommenderade mer närodlat och
              en minskad konsumtion av kött. Därför vill jag fråga igen: Tycker
              inte Moderaterna att en svensk myndighet ska kunna ha detta mandat?
              Förutsatt att det är baserat på en solid grund, vilket det alltid
              är när våra myndigheter föreslår saker, ska inte en myndighet
              ha friheten att komma med sådana rekommendationer?
            </seg>
            <seg n="661a7cf1">
              Avslutningsvis tycker jag att det är bra att Moderaterna vill
              utveckla Matlandet Sverige så att det verkligen blir ett mervärde
              för miljön och klimatet. Jag ska därför skicka över vårt förslag
              om det hållbara Matlandet Sverige, så hoppas jag att vi kan rösta
              igenom det i kammaren.
            </seg>
          </u>
          <note type="speaker" n="876b07e6">
            Anf. 94 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-50c2dc192a774c59-4" n="8f188279">
            <seg n="21995756">
              Herr talman! Som jag sade innan ska alla politiska beslut tas
              med fakta och evidens i grunden. Bygger saker och ting inte på
              fakta och evidens kan vi inte lagstifta om dem. Livsmedelsverket
              har fått tillbaka att man ska ta fram mer fakta och evidens inom
              området. Det ska inte bara vara tyckande och lite politiska vindar
              som blåser, utan det ska bygga på saker och ting innan vi fattar
              beslut om det hela. Uppdraget ligger kvar.
            </seg>
            <seg n="91fcb1cc">
              Jag ser fram emot att läsa om hur vi kan utveckla Matlandet Sverige,
              och jag hoppas verkligen att vi får möjlighet att diskutera detta
              igen. Det tror jag också att vi kommer att få inom en snar framtid.
            </seg>
          </u>
          <note type="speaker" n="0e8d57fc">
            Anf. 95 NINA LUNDSTRÖM (FP):
          </note>
          <u who="nina_lundstrom_bfbd4f" xml:id="i-f76f628613cb62c1-0" n="9c5595b7" next="i-4c576b5f2568cc40-0">
            <seg n="38318d87">
              Herr talman! Livsmedel är ett område som engagerar många. Vi
              kan alla förhålla oss till dessa frågor, som omfattar så många
              perspektiv: hälsa, ohälsa, matglädje, turism, företagande, handel,
              överlevnad, djurhållning, miljö och klimat, etik, forskning och
              ibland även kemikalier. Det finns förstås också många andra perspektiv.
            </seg>
          </u>
          <note n="83de3c1e">
            Betänkandet vi debatterar, Livsmedelskontroll , handlar om motioner
            från allmänna motionstiden. Jag vill börja med att yrka bifall
            till förslaget i betänkandet och avslag på reservationerna.
          </note>
          <u who="nina_lundstrom_bfbd4f" xml:id="i-4c576b5f2568cc40-0" n="9c5595b7" prev="i-f76f628613cb62c1-0">
            <seg n="0dbef008">
              Herr talman! Det ligger mycket makt i att vara konsument och
              ännu mer makt om vi blir aktiva konsumenter. Personliga matvanor
              är ett område där det är angeläget att skapa goda förutsättningar
              för medvetna val. Det finns också ett stort intresse för miljö-
              och klimatfrågor hos konsumenterna även vad gäller livsmedel.
              Många vill konsumera på ett hållbart sätt.
            </seg>
            <seg n="eb171f3b">
              Med anledning av att frågan om klimatpåverkan, kostråd med mera
              har nämnts några gånger i debatten skulle jag vilja passa på att
              ta tillfället i akt och hänvisa till betänkandet. Det finns nämligen
              på s. 17 en beskrivning av ett interpellationssvar från den 15
              september 2011: Landsbygdsministern tydliggjorde att regeringen
              inte har stoppat arbetet med miljösmarta kostråd. Anledningen
              till att regeringen drog tillbaka notifieringen av Livsmedelsverkets
              kostråd var att omfattande omarbetningar behövdes och att regeringen
              bedömde att dessa bäst gjordes av Livsmedelsverket. Kostråden
              ska vara myndighetens, inte regeringens.
            </seg>
            <seg n="e98444d4">
              Jag skulle vilja framhålla att det också påtalas att det i förvaltningsanslaget
              finns pengar avsatta för aktiviteter kring just matens klimatpåverkan
              3 miljoner kronor.
            </seg>
            <seg n="26e790d0">
              Även den offentliga sektorn har en viktig roll. Åsa Coenraads
              har varit inne på just den offentliga upphandlingens roll. Livsmedelsverket
              ska enligt regleringsbreven stödja kommuner och landsting i deras
              roll att ta fram handlingsprogram för offentliga måltider i förskolor,
              skolor, äldreomsorg med mera. Det kan till exempel gälla offentlig
              upphandling av mat, hållbar mat, samverkan mellan skola och primärproduktion
              samt projekt där maten används som ett pedagogiskt verktyg.
            </seg>
            <seg n="a79a35bc">
              Herr talman! Jag ska nu beröra några andra frågor i betänkandet
              som också har varit uppe i debatten tidigare. Det gäller märkningen
              av livsmedel. I oktober 2011 beslutades om en ny EU-förordning
              om livsmedelsinformation till konsumenterna. Obligatoriska bestämmelser
              om ursprung har sedan tidigare utvecklats till exempel när det
              gäller honung, frukt och grönsaker, fisk och nötkött. Genom EU-förordningen
              kommer uppgift om ursprungsland eller härkomstplats även att vara
              obligatorisk för kött av svin, får, get och fjäderfä från och
              med den 13 december 2014.
            </seg>
            <seg n="994c617b">
              Det är positivt att reglerna för livsmedelsmärkning förtydligas
              genom den nya förordningen. Kommissionen har fått i uppgift att
              efter den 13 december 2014 utvärdera konsekvenserna. Utskottet
              utgår ifrån att regeringen återkommer med förslag i frågan när
              kommissionens konsekvensrapport har presenterats.
            </seg>
            <seg n="be83eaea">
              När det gäller frågan om märkning av maten som serveras på restauranger
              anser utskottet att det finns ett värde i förbättrad information
              till konsumenterna, inte minst när det gäller ursprungsmärkning
              av kött. Utskottet uppmanar regeringen att inleda en dialog med
              hotell- och restaurangbranschen i frågan om hur informationen
              till konsumenterna kan förbättras.
            </seg>
            <seg n="6ff62f9d">
              Regeringen har gett Livsmedelsverket i uppdrag att analysera
              hur ett nationellt regelverk som begränsar användningen av industriellt
              framställda transfettsyror i livsmedel kan utformas. I uppdraget
              ingår att kartlägga andra länders erfarenheter och effekterna
              av lagstiftningsförändringar avseende transfettsyror. Vidare ska
              effekter av andra åtgärder som har vidtagits för att minska andelen
              transfettsyror belysas. Uppdraget ska redovisas till Regeringskansliet
              senast den 2 juli 2012.
            </seg>
            <seg n="6d1c33ff">
              Märkning av livsmedel är verkligen viktigt, inte minst för dem
              som kan drabbas av sjukdom genom att äta något de inte tål. Allergiker
              och gluten- och laktosintoleranta är några av många som betonar
              vikten av märkning. Livsmedelsverket har föreskrifter om märkning
              och presentation av livsmedel. Märkningen enligt dessa föreskrifter
              får inte vara sådan att den på ett avgörande sätt skulle vilseleda
              köparen. Märkningsuppgifterna ska vara lätta att förstå, väl synliga,
              klart läsbara och beständiga. De får inte på något sätt döljas,
              skymmas eller avbrytas av annan text eller illustration. Märkningsuppgifterna
              ska anges på svenska.
            </seg>
            <seg n="24842e5f">
              Det har skett betydande förbättring under årens lopp. Men det
              finns alltid en förbättringspotential. I den nya EU-förordningen
              om livsmedelsinformation till konsumenterna skärps bland annat
              kraven på läsbarhet. Det är något som många välkomnar. I dag behöver
              man inte uppfattas som en konstig konsument när man står och lusläser
              etiketter. Det är allt fler som gör det av olika skäl. I dag finns
              i många affärer specifikt märkta hyllor för olika typer av dieter.
              Branschen känner av konsumenternas efterfrågan, och många organisationer
              bidrar till att lyfta konsumentperspektivet.
            </seg>
            <seg n="c9a29ee8">
              Behovet av märkta livsmedel kan ha helt olika grund. För en del
              handlar det om en etiskt eller religiöst baserad diet. För andra
              är det påtvingat av hälsoskäl.
            </seg>
            <seg n="a4a41e4a">
              Vi kan konstatera att azofärger fortfarande förekommer, bland
              annat i godis och snacks. I betänkandet påtalas att användningen
              av azofärgämnen som livsmedelstillsats är harmoniserad inom EU
              genom EU-förordning.
            </seg>
            <seg n="20b31ec3">
              Utskottet konstaterar i likhet med motionärerna att det är väsentligt
              att den mat vi äter är säker. Särskilt när det gäller barn och
              unga är en försiktighetsansats angelägen vid riskvärderingen.
              Utskottet anser därför att regeringen med kraft ska verka för
              att ett förbud mot azofärgämnen som livsmedelstillsats återinförs
              i Sverige inom ramen för EU:s regelverk.
            </seg>
            <seg n="ed287a50">
              Vidare bör regeringen verka för att en nationell, frivillig överenskommelse
              träffas med branschen om att branschen ytterligare begränsar användningen
              och saluföringen av livsmedel som innehåller azofärgämnen. Regeringen
              bör också verka för att förbättra tillsynen över det regelverk
              som gäller azofärgämnen i livsmedel.
            </seg>
            <seg n="6e873008">
              Slutligen, herr talman: Konsumenternas valfrihet förutsätter
              god information. Viljan att värna bland annat hälsa, djur, klimat
              och miljö är viktig och viktig att ta fasta på. Så är även möjligheten
              att genom sina inköp påverka utvecklingen. Information och märkning
              är viktigt för allt fler. Men det är även kunskap. Jag tycker
              att det är glädjande att regeringen arbetar aktivt med att förbättra
              informationen.
            </seg>
            <seg n="6b18d920">
              Herr talman! Vi får inte glömma bort det globala perspektivet.
              Den globala handeln är oerhört viktig, inte minst för utvecklingsländerna.
              Det är alltid en viktig fråga för Folkpartiet att framhålla i
              dessa debatter.
            </seg>
          </u>
          <note type="speaker" n="cffb3d83">
            Anf. 96 ROGER TIEFENSEE (C):
          </note>
          <u who="roger_tiefensee_2b850e" xml:id="i-004478e528692810-0" n="b317810d">
            <seg n="9bb86904">
              Herr talman, riksdagskolleger och åhörare! En del av betänkandet
              om livsmedelskontroll handlar om upphandling av livsmedel. Jag
              tänker fokusera mitt anförande på just denna del.
            </seg>
            <seg n="013cc7f8">
              Upphandling av livsmedel är otroligt viktigt. Jag tycker personligen
              att det är viktigt. Det är viktigt för barn, elever, gamla och
              sjuka som äter i det offentliga köket varje dag. Tre miljoner
              mål mat serveras i det offentliga köket varje dag. Det är viktigt
              för livsmedelsproducenter. Det finns ett stort värde i matkonsumtionen
              i det offentliga köket och därmed ett stort intresse av att vara
              leverantör till det.
            </seg>
            <seg n="4498da1f">
              I regeringens vision om Sverige som det nya matlandet är de tre
              miljoner mål mat som serveras i det offentliga köket ett av fem
              prioriterade områden. Det ska vara god och näringsriktig mat som
              serveras på skolor och äldreboenden, till exempel. Detta är en
              funktion i den offentliga verksamheten. Barn behöver näring för
              att kunna lära sig också på eftermiddagen. Förhoppningsvis får
              de frukost hemma. Barn behöver få ett bra mål mat mitt på dagen.
              Gamla på våra äldreboenden behöver näring för att hålla sig friska.
              De som finns på våra sjukhus behöver näring för att bli friska.
              Måltiden utgör ofta dagens höjdpunkt på våra äldreboenden. Då
              ska inte maten bara vara god utan måltiden ska också vara en stor
              upplevelse.
            </seg>
            <seg n="95bdcd32">
              Herr talman! Man kan konstatera att mycket har gjorts men att
              mycket återstår att göra. Låt oss ta skolan och skolmaten, till
              exempel. Det har inte varit uppe i debatten här tidigare, men
              under förra mandatperioden ändrade alliansregeringen skollagen.
              Tidigare sades det i skollagen att skolmaten skulle vara avgiftsfri
              punkt. Nu står det i skollagen att skolmaten dessutom ska vara
              näringsriktig. Man kan tycka att det är självklart. Men för den
              som är offentlig upphandlare är det ett viktigt styrmedel. Det
              är ett viktigt styrmedel från alliansregeringen och från den här
              riksdagen som har antagit skollagen, som anger att upphandling
              av livsmedel ska styras mot kvalitet och alltså inte bara mot
              lägsta pris.
            </seg>
            <seg n="04b413fe">
              För mig och Centerpartiet är det självklart att upphandlare ska
              ställa kvalitetskrav på maten. Man ställer kvalitetskrav när vi
              köper brandbilar och annat. Det är klart att man ska ställa kvalitetskrav
              också när man köper mat. Maten ska vara näringsriktig, den ska
              vara god och den ska vara producerad med god miljöhänsyn och gott
              djurskydd, för att ta några exempel.
            </seg>
            <seg n="735c5eb6">
              Men många offentliga upphandlare i kommuner och landsting har
              känt en osäkerhet, och de har inte vågat ställa krav. Det har
              funnits en kunskapsbrist. Man vågar inte. För att inte göra fel
              har man därmed handlat upp livsmedel av en alltför låg kvalitet.
              Man har inte vågat ställa kvalitetskrav. Därför har regeringen
              gett resurser till Miljöstyrningsrådet för att stödja offentliga
              upphandlare när det gäller att ställa miljökrav. Vi har också
              gett uppdrag till Livsmedelsverket att göra ett nationellt kompetenscentrum
              för att stödja kommuner och landsting i att ta fram handlingsprogram.
              Det är en sak för upphandlaren att ställa krav, men upphandlaren
              behöver också ha en politisk uppbackning. Mindre än hälften av
              Sveriges kommuner och landsting har en livsmedelspolicy. Man behöver
              ta den politiska backuppen först, och sedan ska man ge upphandlarna
              stöd och råd. Det gör Miljöstyrningsrådet.
            </seg>
            <seg n="d4ce8d02">
              Herr talman! Man kan fortsätta med att konstatera att det finns
              stöd för kommuner och landsting som vill ställa kvalitetskrav
              på livsmedel när det gäller god miljöhänsyn och gott djurskydd.
              Men det har funnits en rättsosäkerhet, vilket har varit uppe tidigare
              i debatten. Jag är glad att det finns flera rättsfall, tidigare
              i Rättvik och nu senast i Sigtuna, där det har blivit tydligt
              att exempelvis Sigtuna har fått rätt utifrån notera Miljöstyrningsrådets
              förslag på kriterier för livsmedelsupphandling. Vad jag förstår
              kommer inte Servera att överklaga. Tidigare har det varit många
              som har velat ställa krav, men det har nästan slentrianmässigt
              överklagats av de stora drakarna och grossisterna Servera och
              Menigo. Från att man slentrianmässigt har ställt krav blir det
              nu möjligt att som upphandlare undvika att till exempel djur behandlas
              med antibiotika och att djur transporteras under längre tid än
              åtta timmar. Det är också viktigt att kunna kräva att ett djur
              är bedövat före avblodningen vid slakten.
            </seg>
            <seg n="0e5b8685">
              Detta är otroligt viktigt, och jag tror att fler kommuner nu
              kommer att våga följa efter. Många har haft viljan, men inte tillräckligt
              många har haft modet. Jag var inne på Miljöstyrningsrådets hemsida
              strax före debatten här, och jag såg att Oskarshamn med flera
              grannkommuner nu går in och ställer denna typ av krav. Det är
              oerhört positivt. Nu finns inte bara stödet från Miljöstyrningsrådet
              och Livsmedelsverket, utan nu finns också denna tydligare rättssäkerhet.
              Vi vet vad som gäller.
            </seg>
            <seg n="837810e3">
              Det är bra. Det är bra för dem som äter maten i det offentliga
              köket. Det är bra för dem som levererar till det offentliga köket.
              Man ska också tänka på att man kan dela upp upphandlingar. Man
              kan som upphandlare på ett smart sätt göra det lätt för producenter
              som finns i kommunens eller landstingets närhet. Jag lyssnade
              på Vara kommuns kostchef i förra veckan och fick höra hur de på
              ett smart sätt jobbar med sina upphandlare. Vara ligger lägst
              i landet när det gäller hur mycket de lägger på varje skolmåltid.
              Men de har en fantastiskt bra skolmat. Det finns kött, fisk och
              ett vegetariskt alternativ varje dag.
            </seg>
            <seg n="70d8197f">
              Om man har lokalt producerad mat och tillagningskök på skolor
              och äldreboenden kan man både ha en bra ekonomi i den kommunala
              kostverksamheten och en bra kvalitet. Det är viktigt att ta med
              sig. Förut har det varit så att man har tagit det lägsta priset.
              Då blir det mycket halvfabrikat, och sedan blir det ändå dyrare
              och dåligt. Då har ingen vunnit någonting förutom de stora grossisterna
              kanske.
            </seg>
            <seg n="0a59eecd">
              Jag vill avsluta med att det här inte bara är bra för dem som
              äter i det offentliga köket. Tydligheten och det stöd som finns
              där ute är inte bara bra för dem som kan leverera till det offentliga
              köket, utan det är också bra för Sverige totalt som matland. Det
              blir en tydlighet. Den offentliga upphandlingen och den offentliga
              maten är en av fem delar i Sverige det nya matlandet.
            </seg>
          </u>
          <note n="22bf6e0e">
            Jag vill avsluta med att yrka bifall till förslaget i betänkandet
            och avslag på samtliga reservationer.
          </note>
          <note type="speaker" n="b1f5dc11">
            Anf. 97 JENS HOLM (V) replik:
          </note>
          <u who="jens_holm_726eb1" xml:id="i-2e61bc39b200bae7-3" n="0670d386">
            <seg n="3a286bf0">
              Herr talman! Det är jättebra att ni vill att skolmaten ska bli
              bättre, Roger Tiefensee. Det vill vi i Vänsterpartiet också. Det
              är därför vi avsätter extra pengar för att skolmaten och maten
              inom äldreomsorgen ska bli bättre. Ni i Centerpartiet röstar mot
              det. Varför det?
            </seg>
            <seg n="734440a9">
              Vi har också avsatt extra pengar för att man ska kunna öka den
              ekologiska produktionen av mat. Ni i Centerpartiet och de andra
              borgerliga partierna röstar mot det. Varför det?
            </seg>
            <seg n="8a02abaa">
              Jag pratade tidigare om transfetter. Vi vet att i synnerhet ungdomar
              får i sig väldigt stora mängder transfetter. Det finns mycket
              transfetter i bakverk och snabbmat. Transfetter är helt onödigt.
              Det tillför inte maten någonting. Det var därför den här kammaren
              för ungefär ett år sedan beslutade att transfetter ska förbjudas.
              Nu har det gått ett år sedan det beslutet. Ditt parti sitter med
              i regeringen, Roger Tiefensee, och än så länge har vi inte sett
              något. Nu ska det redovisas någonting i juli. Vi vet inte ens
              om det blir ett förslag på ett förbud mot transfetter. Varför
              tar det så lång tid, Roger Tiefensee? Kommer det att bli ett regelrätt
              förbud mot industriellt framställda transfetter i juli?
            </seg>
            <seg n="eaeff112">
              Avslutningsvis vill jag säga att jag lyssnade på radiointervjun
              med miljöminister Lena Ek förrförra lördagen. Hon konstaterade
              att köttindustrin är ett miljöproblem. Jag instämmer. Det är därför
              vi i Vänsterpartiet vill ha en handlingsplan för mer vegetarisk
              konsumtion och en minskad köttkonsumtion. Vi vill till exempel
              ha vegetariska måndagar på skolor, äldreboenden och andra platser.
              Ni i Centerpartiet är emot det. Varför det? Vilka förslag har
              ni för att minska köttindustrins miljöbelastning?
            </seg>
          </u>
          <note type="speaker" n="da729b54">
            Anf. 98 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-004478e528692810-1" n="b317810d">
            <seg n="5833c9cc">
              Herr talman! Tack för intressanta frågeställningar, Jens Holm!
              När det gäller detta att öronmärka pengar till kommunerna vill
              jag säga att jag är för att man som kommunpolitiker ska kunna
              göra sina egna prioriteringar och att kommunerna får pengarna
              i en påse. Jens Holm och Vänsterpartiet öronmärker pengar till
              att handla ekologiskt eller till skolmaten.
            </seg>
            <seg n="6c9e874d">
              Som jag sade i mitt anförande tycker jag att skolmaten ska vara
              bra. Den ska vara näringsriktig. Jag noterar att Vänsterpartiet
              inte har lagt fram något förslag om att den inte bara ska vara
              gratis. Det är alliansregeringen som har drivit igenom att skolmaten
              också ska vara näringsriktig.
            </seg>
            <seg n="4b53f097">
              I Vara blir de kanske med något slags periodicitet uthängda för
              att lägga väldigt lite pengar på sin skolmat. Sedan säger de till
              samma journalister som hänger ut dem: Kom och ät maten! När de
              kommer och äter maten märker de att den är fantastiskt bra. Det
              handlar inte om pengarna utan om hur man gör maten och att man
              har tillagningskök på varje skola och på varje äldreboende. Man
              ska laga maten från grunden.
            </seg>
            <seg n="9846a66b">
              Då behöver man en livsmedelspolicy, Jens Holm. Mindre än hälften
              av kommunerna har en livsmedelspolicy. Jag tror att det är där
              man ska börja. Jag har ingenting emot att man har köttfria dagar
              i det offentliga köket, men det är fel att börja med att säga
              att vi ska ha en köttfri måndag innan vi har en livsmedelspolicy
              som kanske gör att man kan ha vegetariska alternativ varje dag
              i veckan. Det är bättre att ha vegetariska alternativ varje dag
              i veckan än att tvinga alla att vara vegetarianer en gång i veckan.
            </seg>
          </u>
          <note type="speaker" n="05de161f">
            Anf. 99 JENS HOLM (V) replik:
          </note>
          <u who="jens_holm_726eb1" xml:id="i-2e61bc39b200bae7-4" n="0670d386">
            <seg n="0ea4e128">
              Herr talman! Jag noterar att Centerpartiet vill ha vegetariska
              dagar alla dagar i veckan. Lägg fram det förslaget, Roger Tiefensee,
              och jag lovar dig att ni kan räkna med Vänsterpartiets stöd när
              vi röstar om det.
            </seg>
            <seg n="a683df48">
              Kom inte och säg att Vänsterpartiet är emot att vi ska ha en
              näringsriktig mat i våra skolor! Självklart ska vi ha det, men
              jag tycker inte att det är riktigt sjyst mot skolorna att man
              å ena sidan ställer ökade krav och å andra sidan inte tillför
              några nya resurser. Det är viktigt för skolorna att de har resurser
              att köpa in bra mat, ekologisk mat och näringsriktig mat. Då behöver
              vi extra pengar, men det är någonting som ni har röstat emot.
              Jag tycker att det är olyckligt.
            </seg>
            <seg n="02233f73">
              Jag fick inget svar på frågan om transfetter. Jag kastar över
              frågan igen. Varför tar det så lång tid? Kommer det verkligen
              att bli ett förbud mot industriellt framställda transfetter såsom
              vi beslutade för ett år sedan i den här kammaren?
            </seg>
          </u>
          <note type="speaker" n="5abbcf1d">
            Anf. 100 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-004478e528692810-2" n="b317810d">
            <seg n="f3769055">
              Herr talman! Låt mig börja med den andra frågan om transfetter.
              Precis som Jens Holm sade kommer det en redovisning i juni. Jag
              vill inte föregå den.
            </seg>
            <seg n="4b71f915">
              Jag tycker att det skulle vara bra om varje kommun hade en livsmedelspolicy
              som säger att man ska ha ett vegetariskt alternativ alla dagar.
              I Vara kommun har man ett fiskalternativ, ett köttalternativ och
              ett vegetariskt alternativ alla dagar. Men jag tycker inte att
              man ska börja med att säga att det ska vara en köttfri dag, en
              köttfri måndag, i en kommun innan den ens har en livsmedelspolicy.
              I landsting använder man till exempel mycket bomull. Bomull har
              en stor miljöpåverkan. Ska vi ha en bomullsfri tisdag? Det blir
              lite löjligt.
            </seg>
            <seg n="f5ccc5ea">
              Man ska börja med att i grund och botten ha en bra kostverksamhet
              och en livsmedelspolicy som säger att det ska finnas vegetariska
              alternativ alla dagar. Då tror jag att man kan få barnen i skolan
              att inte rösta med fötterna. Man har ju sett exempel på att de
              går till McDonalds i stället när man har haft köttfria måndagar.
              Vad har man vunnit om de går och köper snabbmat i stället för
              att äta maten i skolan? Jag tror att det är viktigt med funktionen
              skolmat för att barnen ska kunna lära sig också på eftermiddagen.
            </seg>
            <seg n="a28cd1ad">
              Då behöver vi öka värdet av skolmaten, men därmed inte sagt att
              man måste tillföra nya resurser. Det ska finnas tillräckliga resurser,
              men det ska också finnas en kostpolicy som gör det möjligt att
              ha tillagningskök i alla skolor och på äldreboenden. Diskussionen
              om cook and chill finns även i kommuner där Vänsterpartiet stöttar.
              I Norrköping har man till exempel tänkt göra ett stort centralkök
              och sedan skicka ut maten. Det är inte en bra måltidsverksamhet.
              Centerpartiet strider för en måltidsverksamhet där man tillagar
              maten från grunden ute på skolorna och äldreboendena. Då blir
              det bra mat, men den behöver inte nödvändigtvis bli dyrare.
            </seg>
          </u>
          <note type="speaker" n="89ffae5c">
            Anf. 101 PYRY NIEMI (S) replik:
          </note>
          <u who="pyry_niemi_f2ba76" xml:id="i-06674665e6a3e96f-2" n="17dacc61">
            <seg n="6748431a">
              Herr talman! Jag noterar att Roger Tiefensee naturligtvis talar
              sig väldigt varm för Matlandet Sverige. Vi har haft den här diskussionen
              förut, Roger Tiefensee och jag, och den har säkert förts med andra
              också. Ett av syftena med Matlandet Sverige är att öka mervärdet
              på den svenska matproduktionen. Därvidlag är vi faktiskt helt
              överens. Jag tycker att det är viktigt att vi har en hög kvalitet
              på den svenska matproduktionen.
            </seg>
            <seg n="8a0c552b">
              Samtidigt är det så att under den tid som Matlandet Sverige har
              introducerats har den svenska matproduktionen och konsumtionen
              av densamma sjunkit. Det har lett till att konsumtionen av svensk
              mat i förhållande till importerad mat inte ökar utan minskar.
              Offentlig upphandling, som Roger Tiefensee valde att lägga vikten
              vid i sitt tal, är en mycket väsentlig del av inköpen av all mat
              i Sverige. Det tror jag att Roger Tiefensee håller med om.
            </seg>
            <seg n="fe987ad2">
              Då ställer jag frågan till Roger Tiefensee: Vad har Matlandet
              Sverige tillfört den offentliga upphandlingen? Samtidigt kan vi
              konstatera att den del av svensk matproduktion som konsumeras
              sjunker.
            </seg>
          </u>
          <note type="speaker" n="d166acfc">
            Anf. 102 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-004478e528692810-3" n="b317810d">
            <seg n="363b34a5">
              Herr talman! Jag delar Pyry Niemis oro. Vi pratar om många decennier
              av minskande livsmedelsproduktion i Sverige och ökande behov av
              import.
            </seg>
            <seg n="96782ae8">
              Jag tror att vi gemensamt i den här kammaren behöver ta tag i
              detta och se vad vi kan göra för att säkra livsmedelsproduktionen
              i Sverige. Det handlar om flera olika delar. Matlandet Sverige
              har haft betydelse för att lyfta fram mervärden hos svenska livsmedel,
              och det är det främsta syftet.
            </seg>
            <seg n="b09f5a33">
              Sedan ska vi inte bara fokusera på att exportera, utan vi ska
              också fokusera på att nyttja de livsmedel som kan produceras i
              Sverige till exempel i det offentliga köket. Jag ser väldigt positivt
              på den tydligare rådgivningen från Miljöstyrningsrådet. Det är
              en tydlig del av Matlandet Sverige. Det är inte för inte som de
              har fått mer pengar och tydligare uppgifter, och det är likadant
              med Livsmedelsverket. Det kan man se som en del i Matlandet Sverige.
            </seg>
            <seg n="f9376de3">
              Rättsosäkerheten börjar bli mindre. Jag hoppas att Sigtuna kommun
              får efterföljare, för nota bene, de använde Miljöstyrningsrådets
              kriterier och fick rätt, och nu verkar det som att det är slut
              med de tidigare rutinmässiga överklagandena från de stora grossisterna.
              De fattar väl själva att det inte har varit så bra för deras varumärken
              att ständigt överklaga upphandlingar som vill ställa krav på miljö
              och djurskydd.
            </seg>
            <seg n="fc45d852">
              Jag är glad att vi nu kan se en utveckling där kommuner vågar
              ställa krav. Det är en del i Matlandet Sverige.
            </seg>
          </u>
          <note type="speaker" n="dbbbf817">
            Anf. 103 PYRY NIEMI (S) replik:
          </note>
          <u who="pyry_niemi_f2ba76" xml:id="i-06674665e6a3e96f-3" n="17dacc61">
            <seg n="5abc959d">
              Herr talman! Jag är också, precis som Roger Tiefensee, väldigt
              glad åt att Sigtuna kommuns överklagande blev positivt bemött.
              Men faktum kvarstår, och så kommer det att vara under väldigt
              lång tid, att fortfarande kommer de offentliga upphandlingarna
              av mat i väldigt stor utsträckning att vara kopplade till de regler
              som finns i dag, och dess värre vågar bara de stora drakarna lägga
              anbud.
            </seg>
            <seg n="e1aa5059">
              Det är ett bekymmer i sig, för det kommer att ta tid innan vi
              får mer ekologiskt odlade produkter i de offentliga upphandlingarna
              just av det skälet att det är ganska krångligt. Det är komplicerat,
              tar mycket kraft och kräver mycket kompetens från leverantörerna
              och producenterna att vara med i de här större upphandlingarna.
              Många gånger är det också så, även om det är ett steg i rätt riktning,
              att man inte kommer att våga lägga de här anbuden för att det
              inte lönar sig.
            </seg>
            <seg n="2486b322">
              Då är frågan till Roger Tiefensee: Kommer den borgerliga regeringen,
              och framför allt Centerpartiet som är främjare av Matlandet Sverige,
              att lägga extra mycket kraft på den offentliga debatten och komma
              med utfästelser från regeringen som styr åt att man ska främja
              den svenska matproduktionen vid upphandlingar och skapa de utbildningsarenor
              som behövs?
            </seg>
            <seg n="a51e7a1d">
              Miljöstyrningsrådet har en mycket positiv inverkan, men de har
              alldeles för lite resurser och för lite personal för att kunna
              åka runt och utbilda alla upphandlare. Kommer regeringen att ha
              den offensiva attityden att nu har det hänt saker, nu måste vi
              agera, och vi hoppas att alla följer Sigtunas exempel?
            </seg>
          </u>
          <note type="speaker" n="aae7d45a">
            Anf. 104 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-004478e528692810-4" n="b317810d">
            <seg n="084502f6">
              Herr talman! Precis som Pyry Niemi konstaterar är jag väldigt
              glad och nöjd över att det verkar som att vi har fått en tydligare
              rättssäkerhet och över att Sigtuna kommun kan få flera efterföljare.
              Men det är viktigt att se Miljöstyrningsrådets bidrag till det
              här. Det är Miljöstyrningsrådets kriterier som Sigtuna kommun
              och andra har använt. De har fått ökade resurser, och jag tycker
              att de gör ett väldigt bra jobb. Sedan är det inte regeringen
              som gör de specifika upphandlingarna. Vi ska vara tydliga här
              i kammaren och i andra sammanhang, men det är kommuner och landsting
              som själva måste ta till sig de råd som finns och använda dem.
            </seg>
            <seg n="24bba1d4">
              Det vi kan göra, både socialdemokrater och centerpartister och
              andra som uppenbarligen är engagerade det är trevligt att Socialdemokraterna
              pratar så varmt om Matlandet Sverige som ju är någonting som Centerpartiet
              har uppfunnit och fått igenom i alliansregeringen är att lyfta
              fram goda exempel så att Sigtuna får efterföljare. Jag tror att
              viljan har funnits där, och nu har vi skapat en förutsättning
              för att man ska kunna omsätta den viljan till politisk handling
              genom att ge Miljöstyrningsrådet resurser att ge råd om och kriterier
              för hur man kan ställa krav på god miljö och god djurhållning.
              I och med det här rättsfallet har det blivit tydligare.
            </seg>
            <seg n="947c7f8e">
              Sedan behöver vi göra andra saker för att leverantörer ska våga
              dela upp upphandlingar. Kommuner måste vara smarta, och då får
              man inte, som Pyry Niemi säger, främja svenskt, för då trillar
              man dit på ett överklagande. Man ska ställa krav. Det Miljöstyrningsrådet
              har sagt är att man ska ställa krav som följer svensk lag, men
              det är inte argumentet. Det är själva innehållet i kvalitetskriteriet
              som är det viktiga.
            </seg>
          </u>
          <note type="speaker" n="3e2d200f">
            Anf. 105 IRENE OSKARSSON (KD):
          </note>
          <u who="christina_oskarsson_f64ac1" xml:id="i-77f0f7f583180fc6-0" n="7b9f928f">
            <seg n="b9f78f0a">
              Herr talman! Det finns lite olika infallsvinklar på dagens ämne
              som berör det viktigaste vi har, nämligen våra livsmedel. Livsmedel
              ska vara säkra och trygga för oss som konsumenter. Vi vill ha
              en produktion som vi kan vara stolta över i Sverige. Dagens betänkande
              behandlar ett antal motioner som spänner över det här området
              och som tar upp ganska vitt skilda ämnen. Jag vill lyfta fram
              några, även om mina kolleger redan har berört en del av dem.
            </seg>
            <seg n="6f7cf893">
              Upphandlingsfrågan är oerhört central och oerhört komplex. Det
              har vi kunnat höra i flera tidigare inlägg. Därför sitter också
              en utredning ledd av Anders Wijkman just nu och tittar på detta
              för att se vad vi kan förändra för att göra upphandlingen enklare,
              tydligare och säkrare.
            </seg>
            <seg n="e1841a98">
              Den dom som kom för några veckor sedan när Sigtuna kommun fick
              rätt har gett nya möjligheter att ta in djurskydd, transporter,
              avlivning med mera i upphandlingarna. Det är bra.
            </seg>
            <seg n="847f72cf">
              Ännu bättre är egentligen det som kanske inte fick lika stor
              uppmärksamhet men som hände några dagar senare när LRF:s ordförande
              och företrädare för grossistföretagen satt i samma soffa, tog
              varandra i hand och konstaterade att man ska hjälpas åt för att
              skapa förutsättningar för en bra upphandlingsstruktur. Det tycker
              jag bådar gott för svenska produkter och svensk kvalitet också
              i de storhushåll som vi svenskar blir alltmer beroende av. Såväl
              barn som äldre och även vi som finns i det här huset äter den
              typen av mat dagligen.
            </seg>
            <seg n="3a16e438">
              Mervärden är viktiga. Det handlar som vanligt om att handlingar
              talar högre än ord. Alltså är det viktigt med kunskap och kvalitet.
              Där är Sverige det nya matlandet en viktig pusselbit.
            </seg>
            <seg n="a82b8f39">
              Vi har många goda matambassadörer i vårt land, och jag hoppas
              att vi som sitter här i kammaren i dag vet vem som är matambassadör
              i vår hemregion och vem vi ska vända oss till för att lyssna in
              vad branscherna i vår region har för behov för att utvecklas.
              Det är nämligen viktigt att höja kompetensen hos alla, och därför
              är det nationella centrum som nu finns i Livsmedelsverkets hägn
              för att stödja kommuner och landsting viktigt, och där har resurser
              tillförts.
            </seg>
            <seg n="ca3c094a">
              Det är också viktigt att säga att Sveriges kommuner och landsting
              själva har en duktig organisation i det vi till vardags kallar
              SKL och som är en viktig aktör när det gäller detta. Dessa kan
              gemensamt komma långt i att utbilda och ge kompetens för att vi
              ska kunna få en god tillsyn och goda upphandlingar.
            </seg>
            <seg n="430d10f7">
              Någon har tidigare berört här att det är viktigt att vi får en
              tillsyn som fungerar. Ja, det är det, och den tillsynen ska vara
              riskbaserad.
            </seg>
            <seg n="e5785181">
              Det är också en viktig punkt i det arbete som Livsmedelsverket
              nu gör. Där kommer under året nya riktlinjer, något som bland
              annat Kristdemokraterna drivit på. Vi vill att den ideella sektorn
              fortfarande ska kunna servera sin korv på fotbollsmatchen eller,
              för den delen, sitt kyrkkaffe. Det är viktigt att vi hittar formerna
              för det arbetet.
            </seg>
            <seg n="d4904309">
              På det området finns även EU:s grönbok. Den kom för ett tag sedan
              och innehåller ganska många positiva signaler om att stimulera
              det närproducerade, det som finns i vår omgivning. Det ska ske
              i nära samverkan mellan aktörerna för att vi ska kunna handla
              på ett bra sätt. Om vi till exempel vill att svensk grisproduktion
              ska ha en framtid måste vi handla de produkterna till ett något
              högre pris eftersom vi själva satt ribban betydligt högre än andra
              länder hittills gjort. Då måste också det vägas in, vilket flera
              tidigare talare redan berört och jag därför inte tänker gå djupare
              in på, herr talman.
            </seg>
            <seg n="fbf5801a">
              Ekologisk produktion är en fråga som vållat mycket debatt och
              diskussion genom åren och också behandlas i det här betänkandet.
              Ekologiska producenter har många gånger varit föregångare, spjutspetsar,
              för att visa i vilken riktning vi ska gå. Det har gjort att hela
              näringen ändrat sitt beteende och sina produktionsmetoder i en
              riktning som varit mycket positiv.
            </seg>
            <seg n="3d71131e">
              I dag är efterfrågan på ekologiska produkter i många fall större
              än tillgången, och därmed borde marknaden kunna hantera detta.
              Men det verkar av någon outgrundlig anledning inte vara fallet.
              Kan det vara så att även här spökar det faktum att vi inte alltid
              agerar som vi säger? Varför är det i så fall så? Om man inte vill
              möjliggöra detta i upphandlingsunderlag och annat blir det problem.
              Vi vill att det ska finnas möjlighet att köpa dessa produkter
              utan att det är någonting konstigt i sig. Däremot, herr talman,
              tror jag inte att vi därmed behöver större målprocentsatser och
              så vidare i det arbetet.
            </seg>
            <seg n="067d244e">
              Nu ser Jordbruksverket över frågan hur mycket av den svenska
              arealen som ska ha ekologisk produktion, inte hur mycket produktion
              vi ska ha. Det gör man i samband med det tulpanprojekt allting
              har sitt namn som handlar om det nya landsbygdsprogrammet. Det
              är en oerhört viktig fråga, och det är dessutom intressant att
              följa varför fler inte ställer om när marknaden efterfrågar dessa
              produkter.
            </seg>
            <seg n="0e567471">
              Herr talman! Nina Lundström berörde tidigare hur det är att leva
              med behovet att kunna se vad som står på etiketterna. Jag har
              en partikollega som motionerat om detta och motionen behandlas
              i dagens betänkande. Kollegan har lyft upp frågan i olika sammanhang
              och har också stor egen erfarenhet. Viktiga steg har alltså tagits.
              Därför är det glädjande att se att märkningen och kontrollen blivit
              bättre beträffande hur produkter ska beskrivas, vad som ska stå
              på etiketterna och framför allt att de ska vara läsliga för oss
              alla.
            </seg>
            <seg n="e91f8446">
              Det är oerhört viktigt att märkningen och kontrollen görs på
              ett sådant sätt att vi inte slår undan fötterna på de små näringsidkarna.
              Därför har vi, herr talman, med viss restriktivitet från Alliansens
              sida, bejakat att man ska ursprungsmärka och etikettera och det
              ena med det tredje. Vi och jag som kristdemokrat tror att det
              är bättre att näringen själv löser detta. Därmed får vi det som
              nu finns, nämligen kött som till hundra procent är svenskt. Det
              har näringen själv tagit initiativ till.
            </seg>
            <seg n="a5ffd863">
              Det finns således ett mervärde som de själva ser, och kontrollen
              ger sig självt. Man får inte etikettera om man inte uppfyller
              kraven, vilket ju så att sägas kontrolleras av kollegerna. Därmed
              behöver vi inte lägga gemensamma skattepengar på det, och vi behöver
              inte en kontrollapparat. Vi får ändå en kvalitetsmärkning. Mer
              sådant bör stimuleras, däremot inte mer lagstiftning på området.
            </seg>
            <seg n="8f2345ce">
              Azofärgerna skulle jag, herr talman, kunna hoppa över, men jag
              vill dock säga ett par saker trots att tidigare talare tagit upp
              dem och min talartid snart är slut. Det är viktigt att i dessa
              frågor agera ur ett barnperspektiv. Det är viktigt att Sverige
              driver på inom befintlig EU-lagstiftning. Jag ska inte läsa upp
              det som står i betänkandet, för det gjorde Nina Lundström alldeles
              förträffligt för en stund sedan, utan bara rekommendera åhörare
              både i kammaren och annorstädes att läsa betänkandet, som lätt
              hittas på riksdagens hemsida, för att se vad som faktiskt står
              där.
            </seg>
            <seg n="61162680">
              Sverige ska driva på inom EU för att få till stånd förändringar
              på detta område. Det är oerhört centralt. Samtidigt förväntar
              jag mig att denna och andra debatter driver på näringen så att
              den blir självsanerande, det vill säga att producenter av varor
              som innehåller dessa ämnen gör klokt i att på egen hand plocka
              bort dem. Det går mycket fortare än att vi ska lagstifta om det.
            </seg>
            <seg n="37f5d45d">
              Herr talman! Det finns mer att ta upp, men jag stannar här och
              yrkar bifall till utskottets förslag i betänkandet.
            </seg>
          </u>
          <note type="speaker" n="72fd2165">
            Anf. 106 ANNIKA LILLEMETS (MP):
          </note>
          <u who="annika_lillemets_0161f8" xml:id="i-eb88048211bd46e0-0" n="c80fd3ee" next="i-abf2bf5ea5502110-0">
            <seg n="953a082a">
              Herr talman! Att intresset för mat växer sig allt starkare är
              inte konstigt. Alla behöver äta, varje dag, och vad vi äter har
              stor betydelse för vår hälsa och vårt välbefinnande. Alltmer av
              den mat vi äter tillagas industriellt och i stor skala. Parallellt
              med trenden mot mer processad mat har allergier, diabetes, cancer
              och andra välfärdssjukdomar ökat.
            </seg>
            <seg n="785df8ae">
              Samtidigt blir reaktionen allt starkare mot att maten blir alltmer
              anonym, näringsfattig och full av kemiska tillsatser och mer och
              mer smaklös. Allt fler tröttnar på fusk och tricks, på att vissa
              mindre nogräknade livsmedelsproducenter i sin jakt på vinst tillsätter
              mer eller mindre tveksamma färg- och smakämnen till billiga råvaror
              av dålig kvalitet för att få dem att verka mer tilltalande.
            </seg>
            <seg n="1554ef2f">
              Att mat inte ska få innehålla tillsatser som azofärger eller
              ingredienser som transfetter, vilka är skadliga för hälsan, är
              självklart, men det är viktigt att inte lägga ribban för lågt.
              Maten ska också vara näringsrik och god. Även den miljöpåverkan
              maten har, var den kommer ifrån och hur den producerats, till
              exempel vad gäller djurhållning och djurskydd, är viktiga och
              relevanta aspekter och av intresse för oss konsumenter.
            </seg>
            <seg n="dceca88f">
              I livsmedelsbutikerna kan vi genom att läsa innehållsförteckningarna
              välja vad vi vill köpa hem. Den som exempelvis vill slippa tillsatser
              kan välja rena och oprocessade varor. Den mat som vi själva inte
              lagar utan äter på restaurang vet vi däremot oftast alldeles för
              lite om. Men mat är mat, oavsett var den tillagas och äts. Därför
              borde det vara självklart att få motsvarande information om den
              mat som serveras på restauranger.
            </seg>
            <seg n="580ce10c">
              Enligt uppgift i boken Döden i grytan från 2010 av Mats-Eric
              Nilsson och Henrik Ennart är detta redan verklighet på tyska krogmenyer.
              Med tydligt redovisade innehållsförteckningar på restauranger
              kan matgästerna lätt välja bort mat med oönskade tillsatser eller
              ingredienser, precis som i affärer. Antingen man besöker en krog
              eller en lunchrestaurang, eller äter i offentliga restauranger
              på sjukhus, i skolor, förskolor och äldreboenden, är det ett rimligt
              krav att man får veta vad olika maträtter som erbjuds innehåller.
            </seg>
            <seg n="4ef80b14">
              EU:s förordning om livsmedelsinformation till konsumenter är
              ett steg på vägen. Men det finns flera anledningar att gå längre
              än så. Som utskottet konstaterar i betänkandet kan en obligatorisk
              konsumentinformation stärka konsumentinflytandet och förväntas
              stärka konkurrenskraften för seriösa producenter. I klartext betyder
              det att om folk fick ett bra beslutsunderlag skulle de troligen
              välja mat av god kvalitet och därmed gynna kvalitetsmedvetna restauranger.
            </seg>
            <seg n="4c560c83">
              Jag har därför i motion MJ343 föreslagit att riksdagen ska uppmana
              regeringen att låta ta fram ett förslag på innehållsdeklarationer
              på svenska restauranger. Hur ett sådant regelverk ska utformas
              i detalj kräver givetvis en djupare utredning, men att helt förlita
              sig på dialog med hotell- och restaurangbranschen om hur informationen
              till konsumenterna kan förbättras, som utskottsmajoriteten vill,
              är alltför defensivt.
            </seg>
            <seg n="cdf6d2d9">
              Grundregeln ur konsumentperspektiv bör enligt min mening vara
              att matgäster ska få information om matens innehåll utan att särskilt
              behöva fråga efter den. I praktiken är det förstås både rimligt
              och befogat att göra undantag för mindre restauranger. En tänkbar
              lösning, som balanserar matgästernas berättigade intresse av att
              få veta vad de äter och småföretagens lika berättigade intresse
              av att slippa onödigt krångel, vore att det för små företag endast
              skulle vara obligatoriskt att redovisa allergener och tillsatser
              som inte är tillåtna i ekologisk mat. På så sätt skulle matgästerna
              få information om de tillsatser som kan vara av intresse, som
              färgämnen, glutamat och liknande, men restaurangerna slipper krångel
              med att redovisa askorbinsyra och liknande. Därutöver ska det
              förstås finnas någon till hands som muntligen kan svara på vad
              maten innehåller när gästerna frågar.
            </seg>
            <seg n="18b020d1">
              Kvaliteten på maten som serveras av stora aktörer har stor betydelse
              för folkhälsan och miljön, eftersom det handlar om många portioner
              till många människor. För storkök och restauranger som serverar
              standardportioner, det vill säga snabbmatskedjor med centralt
              beslutade rätter och menyer, bör kraven därför vara högre. För
              dessa stora aktörer bör det vara obligatoriskt att redovisa ingredienslista
              och näringsdeklaration. Stora livsmedelsproducenter har knappast
              de problem att uppdatera skriftlig information i takt med recept-
              och ingrediensförändringar som vanliga små restauranger kan ha,
              eftersom deras matproduktion per definition är högst uniform.
            </seg>
            <seg n="58f606e1">
              Obligatorisk redovisning av innehålls- och näringsdeklarationer
              räcker naturligtvis inte för att garantera att maten som serveras
              på skolor, äldreboenden och sjukhus alltid blir så nyttig och
              god som den ska vara. Det handlar också om sådant som fördelning
              av resurser, upphandlingsregler, var och hur maten lagas och andra
              stora frågor som inte ryms i denna debatt. Men det vore ett steg
              på vägen. Skolelever, äldre och patienter har visserligen ofta
              i praktiken inte möjlighet att välja en annan restaurang, men
              lättillgänglig information om vad maten innehåller och dess näringsvärde
              förbättrar förutsättningarna för dem som äter i dessa offentliga
              restauranger eller deras anhöriga att ta upp en diskussion om
              matens kvalitet med ansvariga politiker och tjänstemän när så
              behövs.
            </seg>
            <seg n="f455d0d3">
              Alla medborgare och konsumenter har rätt att utan krångel få
              veta vad det är i maten. Ärlighet och öppenhet smakar gott överallt.
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="7da120b8">
            12 § Botniabanan och järnvägen längs Norrlandskusten
          </note>
          <note n="53ec93f1">
            Föredrogs
          </note>
          <note n="39c0cfcf">
            Andre vice talmannen konstaterade att ingen talare var anmäld.
          </note>
          <note n="ac5a6efa">
            Ajournering
          </note>
          <note n="42f1f936">
            Kammaren beslutade kl. 15.52 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="annika_lillemets_0161f8" xml:id="i-abf2bf5ea5502110-0" n="c80fd3ee" prev="i-eb88048211bd46e0-0">
            <seg n="1739e73e">
              Återupptagna förhandlingar
            </seg>
          </u>
          <note n="60a45d08">
            Förhandlingarna återupptogs kl. 16.00.
          </note>
          <note n="6d4773e9">
            13 § Beslut om ärenden som slutdebatterats den 1 mars
          </note>
          <note n="4b46cb0b">
            Punkt 1
          </note>
          <note n="76621005">
            Punkt 2
          </note>
          <note n="b55e2396">
            Punkt 3
          </note>
          <note n="1796c8fb">
            Punkt 4
          </note>
          <note n="2b0fa6ca">
            Punkt 5
          </note>
          <note n="f86ec0a4">
            Punkt 6
          </note>
          <note n="4b46cb0b">
            Punkt 1
          </note>
          <note n="b55e2396">
            Punkt 3
          </note>
          <note n="9ec053db">
            Punkt 10
          </note>
          <note n="5e9315cc">
            Övriga punkter
          </note>
          <note n="678b10d6">
            14 § Beslut om ärenden som slutdebatterats vid dagens sammanträde
          </note>
          <note n="4b46cb0b">
            Punkt 1
          </note>
          <note n="76621005">
            Punkt 2
          </note>
          <note n="b55e2396">
            Punkt 3
          </note>
          <note n="1796c8fb">
            Punkt 4
          </note>
          <note n="2b0fa6ca">
            Punkt 5
          </note>
          <note n="f86ec0a4">
            Punkt 6
          </note>
          <note n="7d2c559c">
            Punkt 7
          </note>
          <note n="5e9315cc">
            Övriga punkter
          </note>
          <note n="4b46cb0b">
            Punkt 1
          </note>
          <note n="76621005">
            Punkt 2
          </note>
          <note n="1796c8fb">
            Punkt 4
          </note>
          <note n="38153a7c">
            Punkt 8
          </note>
          <note n="e360d2d8">
            Punkt 11
          </note>
          <note n="6a8d0921">
            Punkt 12
          </note>
          <note n="9546dff0">
            Punkt 13
          </note>
          <note n="5e9315cc">
            Övriga punkter
          </note>
          <note n="cf7a090f">
            Punkterna 1 och 2
          </note>
          <note n="b55e2396">
            Punkt 3
          </note>
          <note n="4b46cb0b">
            Punkt 1
          </note>
          <note n="76621005">
            Punkt 2
          </note>
          <note n="7d2c559c">
            Punkt 7
          </note>
          <note n="38153a7c">
            Punkt 8
          </note>
          <note n="5e9315cc">
            Övriga punkter
          </note>
          <note n="9e09c5fb">
            15 § Nedrustning, icke-spridning och konventionell rustningskontroll
            samt Sveriges tillträde till konventionen om klusterammunition
          </note>
          <note n="53ec93f1">
            Föredrogs
          </note>
          <note type="speaker" n="91c9134d">
            Anf. 107 OLLE THORELL (S):
          </note>
          <u who="olle_thorell_351f49" xml:id="i-c2be00c7f01b7d24-0" n="c61aec74" next="i-dba09891ebfd8ca6-0">
            <seg n="3e4d4c06">
              Herr talman! Betänkandet vi har att debattera i dag är resultatet
              av ett fördjupat arbete i utrikesutskottet sedan ett drygt år
              tillbaka. Syftet har varit att öka kunskapen samt att bereda relevanta
              motioner och behandla propositionen om Sveriges tillträde till
              konventionen om klusterammunition.
            </seg>
            <seg n="132e9eac">
              Det finns sju reservationer i betänkandet. Vi socialdemokrater
              har tre reservationer. De gäller förstås, men för tids vinnande
              yrkar jag bifall endast till reservation 1 och 3.
            </seg>
            <seg n="dd67cc3a">
              Nedrustning är ett stort och viktigt politikområde som man kan
              tala mycket om. Men jag kommer att ägna mitt inlägg åt två delar.
              Först ska jag tala kort om kärnvapen. Sedan ska jag tala något
              mer om klustervapenkonventionen.
            </seg>
            <seg n="6ce7eec3">
              Herr talman! I dagens värld finns det många hot mot fred och
              säkerhet, men det finns egentligen bara två hot mot hela mänsklighetens
              existens. Det är klimathotet och hotet från kärnvapen.
            </seg>
            <seg n="1ca01c9d">
              Vi socialdemokrater vill att Sverige ska arbeta mer aktivt med
              kärnvapennedrustningsfrågorna. Socialdemokraterna har tidigare
              presenterat ett tolvpunktsprogram för nedrustning som till stora
              delar bygger på Blixkommissionens rapport. Båda dokumenten äger
              fortfarande sin giltighet.
            </seg>
            <seg n="de234b63">
              Under några år har visionen om en kärnvapenfri värld åter stått
              högt på den internationella dagordningen. Det är förstås glädjande,
              men vi anser, som sagt, att den svenska regeringen borde ha varit
              mer aktiv.
            </seg>
            <seg n="1c81e6ae">
              I Nordkorea har det genomförts provsprängningar, och Kim Jong
              Ils död har skapat ytterligare osäkerhet i en redan instabil situation.
            </seg>
            <seg n="7a8479fa">
              EU har infört hårdare sanktioner mot Iran med anledning av deras
              kärntekniska program. Spänningen har stigit, och det finns en
              verklig risk för en ökad konfliktnivå.
            </seg>
            <seg n="2d31d2ee">
              Det internationella atomenergiorganet, IAEA, har en central roll
              för kontroll och uppföljning av den kärntekniska verksamheten
              i Iran. I den organisationen har Sverige en plats i styrelsen
              och måste då använda sitt uppdrag för att agera pådrivande i nedrustnings-
              och icke-spridningsfrågor.
            </seg>
            <seg n="b00e3b1e">
              Lösningen på konflikten med Iran och i Nordkorea måste nås genom
              dialog och diplomati för att undvika katastrofala följder. Vi
              socialdemokrater anser också att Sverige ska arbeta aktivt för
              upprättandet av en zon fri från massförstörelsevapen i hela Mellanöstern.
            </seg>
            <seg n="02e07f82">
              Herr talman! Jag tänker nu gå över till frågan om klustervapen.
            </seg>
            <seg n="d7c732b9">
              Klustervapen utgör ett stort humanitärt problem, dels för att
              de sprider substridsdelar över ett så stort område att det i praktiken
              har visat sig mer eller mindre omöjligt att undvika civila offer,
              dels för att de efterlämnar blindgångare som i åratal efter kriget
              skadar, lemlästar och dödar civilbefolkningen. 98 procent av de
              människor som dött av klustervapen beräknas ha varit civila.
            </seg>
            <seg n="ed07c610">
              Socialdemokraterna välkomnar att regeringen äntligen till riksdagen
              överlämnat en proposition om Sveriges tillträde till konventionen
              om klusterammunition. Vi kommer självfallet att rösta ja till
              Sveriges tillträde till denna. Det är inte en dag för tidigt.
            </seg>
            <seg n="e7be0b05">
              Det har verkligen inte varit någon självklarhet att vi skulle
              komma till den här dagen i riksdagens kammare. Låt mig göra en
              liten tillbakablick!
            </seg>
            <seg n="922f810f">
              Den 23 februari 2007 avslutades en internationell konferens i
              Oslo om klustervapen. Slutdeklarationen från mötet, som 46 länder,
              inklusive Sverige, skrev under och ställde sig bakom, handlade
              om ett internationellt avtal som förbjuder användning, produktion,
              överföring och lagring av klustervapen som orsakar oacceptabel
              skada på civilpersoner.
            </seg>
          </u>
          <note n="043a0aca">
            I maj 2007 beslutade riksdagen att Sverige ska fortsätta att
            vara pådrivande för att få till stånd ett internationellt förbud
            rörande klustervapen i enlighet med Oslodeklarationen.
          </note>
          <u who="olle_thorell_351f49" xml:id="i-dba09891ebfd8ca6-0" n="c61aec74" prev="i-c2be00c7f01b7d24-0">
            <seg n="208444d6">
              Oslokonferensen innebar startskottet för en historisk process
              mot ett internationellt långtgående förbud mot klustervapen. Trots
              detta har den borgerliga regeringen inte varit pådrivande i det
              här arbetet, utan man har under processen snarare arbetat för
              att få igenom undantag, som förstås råkat inkludera den svenska
              bombkapsel 90. Det har varit påtagligt hur regeringen och utrikesministern
              genom hela Osloprocessen har försökt förminska dess betydelse.
            </seg>
            <seg n="1685a72e">
              När Osloprocessens slutdokument undertecknades den 3 december
              2008 gjordes det av över 100 länder. Ett stort antal utrikesministrar
              från hela världen var där, dock ej Sveriges utrikesminister som
              prioriterade annat. Jag var där. Jag tror att jag var den enda
              svenska politiker som var på plats i Oslo den dagen.
            </seg>
            <seg n="470e68e0">
              Här är vi då, tre år, tre månader och elva dagar efter att Sverige
              undertecknat slutdokumentet. Och äntligen ska Sverige tillträda
              konventionen om klustervapen.
            </seg>
            <seg n="24f41d9f">
              Socialdemokraterna har drivit på för att Sverige skulle vara
              bland de första 30 länderna som tillträdde konventionen, så att
              den kunde träda i kraft. Så skedde inte, utan till dags dato har
              över 60 länder hunnit före Sverige.
            </seg>
            <seg n="32e7f4f2">
              Regeringens agerande har, som sagt, varit anmärkningsvärt senfärdigt
              alltsedan Osloprocessens start. Men genom tryck från en enig riksdag,
              många frivilligorganisationer och fredsrörelsen har arbetet ändå
              gått framåt och burit frukt.
            </seg>
            <seg n="bf63e000">
              Vi socialdemokrater välkomnar att processen med att avveckla
              bombkapsel 90 nu har inletts. Men vi noterar att exempelvis Spanien
              tidigare redan avslutat sitt destrueringsarbete efter att på några
              månader ha förstört inte mindre än 233 261 substridsdelar.
            </seg>
            <seg n="feee9c07">
              Den här propositionen beskriver en fastslagen tidsplan för att
              avveckla och destruera bomkapsel 90, och vi förutsätter att det
              sker så skyndsamt som möjligt.
            </seg>
            <seg n="21352239">
              Propositionen beskriver vidare att denna avveckling ryms inom
              befintliga anslag. Men i en interpellationsdebatt 2008 här i kammaren
              sade utrikesministern att ett icke oväsentligt antal hundra miljoner
              kronor skulle behöva tillföras för att ta fram ett vapensystem
              som skulle kunna ersätta BK 90 innan man kunde avveckla. Det är
              positivt att så inte är fallet.
            </seg>
            <seg n="87a78986">
              I frågan om förbud mot investeringar i företag som tillverkar
              klusterammunition anser vi att det är viktigt att den positiva
              trend som setts de senaste åren, där marknaden själv har reagerat
              genom att flytta investeringar från dessa företag, fortsätter.
              Vi förutsätter också att regeringen nogsamt kommer att följa frågan
              så att det följs upp kontinuerligt om dessa åtgärder är tillräckliga
              eller om andra åtgärder behöver vidtas.
            </seg>
            <seg n="e9678125">
              En del av konventionen som vi socialdemokrater lägger extra stor
              vikt vid handlar om att statsparterna ska arbeta för att stater
              som inte är parter i konventionen ansluter sig till denna. Såväl
              remissinstanser som regeringen själv påtalar också vikten av att
              konventionen får en så bred anslutning som möjligt.
            </seg>
            <seg n="e52f99fa">
              Vi socialdemokrater anser inte att Sverige hittills har agerat
              tillräckligt aktivt och pådrivande för att få denna konvention
              till stånd. Det är olyckligt, särskilt som Sveriges position i
              nedrustningsfrågor i allmänhet och i klusterkonventionen i synnerhet
              är viktig. Vi menar därför att Sverige i fortsättningen måste
              bedriva ett kraftfullt arbete i såväl internationella forum som
              bilateralt för att få fler stater att ansluta sig till den här
              viktiga konventionen.
            </seg>
          </u>
          <note n="852ced11">
            I detta anförande instämde Urban Ahlin och Kenneth G Forslund
            (båda S).
          </note>
          <note type="speaker" n="1321a7f1">
            Anf. 108 BODIL CEBALLOS (MP):
          </note>
          <u who="bodil_ceballos_9366f3" xml:id="i-43bfa1a9a4410cf4-0" n="8ae8cba9">
            <seg n="2388f43b">
              Herr talman! Precis som Olle Thorell berättade är det här ett
              arbete som har pågått i utrikesutskottet. Vi har alltså prioriterat
              och har fokus på nedrustning sedan en längre tid tillbaka.
            </seg>
            <seg n="4c4c3c26">
              Det står dock i bjärt kontrast till vad som sker på andra sidan
              Strömmen, det vill säga i regeringen där man ökar vapenexporten
              till aldrig tidigare skådade höjder. Det vi gör här i riksdagen
              är en sak; sedan händer det något helt annat i Regeringskansliet.
            </seg>
            <seg n="8858b1f5">
              Det som hände förra veckan var som om det briserade en bomb här
              i Sverige. Det var en minst sagt förödande bomb som totalt slog
              ut den lilla skärva av förtroende som fanns kvar för hur den här
              regeringen sköter vapenexportpolitiken. För min del var den skärvan
              väldigt liten redan, men andra som inte hanterar frågan lika ofta
              som jag blev nog mer förvånade och bestörta.
            </seg>
            <seg n="c618fa9e">
              Det som bomben slog ut i Sverige var det värsta som kan hända
              i en demokrati: Den slog ut allmänhetens förtroende för regeringens
              kompetens att fatta välgrundade beslut och i förlängningen också
              förtroendet för demokratin.
            </seg>
            <seg n="348e4dda">
              Det bomben också visade var ännu tydligare än någonsin att för
              regeringen är handelsrelationer och pengar viktigare än mänskliga
              rättigheter, att arbetstillfällen i Sverige är viktigare än människors
              liv i andra länder och att den stolta tradition som Sverige tidigare
              haft i nedrustningssammanhang nu bytts mot upprustning och aktivt
              stöd till diktaturer att förtrycka sina befolkningar.
            </seg>
            <seg n="a1867a67">
              Jag skäms över hur både myndigheter och ministrar betett sig
              och beter sig, både när avtalet med Saudiarabien ingicks 2005
              och när det sedan förlängdes. Det är helt obegripligt. Det är
              också obegripligt och inte sunt i en demokrati med den stränga
              sekretess som ledamöterna i Exportkontrollrådet är satta under.
            </seg>
            <seg n="ae54933d">
              Herr talman! Jag tycker att det är oförlåtligt att föra medborgarna
              bakom ljuset på det sätt som sker, och det är djupt omoraliskt
              och oetiskt att slingra sig runt lagstiftningen på det sätt som
              regeringen och myndigheten har gjort. Att bryta mot lagen eller
              tänja dess gränser till oigenkännlighet är inte okej. I synnerhet
              gäller det när det är lagstiftarna själva som gör det, för vi
              förväntas veta bättre.
            </seg>
            <seg n="a19fca9b">
              Vi har inte valts till riksdagen eller regeringen för att bygga
              vapenfabriker i andra länder. En mycket stor majoritet, 80 procent
              ungefär, av väljarna står inte bakom att svenskproducerade vapen
              ska kunna användas av diktaturer mot den egna befolkningen. Det
              var inte det de valde i september 2002, 2006 eller 2010. Hade
              det varit väljarnas vilja hade frågan kunnat diskuteras öppet
              utan problem.
            </seg>
            <seg n="f0db42f8">
              Vapenindustrin är stor och har många anställda. Det vet vi. Men
              antalet anställda legitimerar inte att vi ska frångå huvudregeln
              att vapenexport är förbjuden och att export kan förekomma bara
              om det är ett svenskt försvars- eller säkerhetspolitiskt intresse
              och inte strider mot svensk utrikespolitik.
            </seg>
            <seg n="3a5f6940">
              Jag undrar därför: På vilket sätt är det ett svenskt politiskt
              intresse att förse Saudiarabien med vapen? Jag skulle vilja ha
              svar på den frågan. Jag har ställt den förr, men jag får inga
              svar. I dag hade vi ett seminarium under tre timmars tid där vi
              diskuterade vapenexporten men också det som nyligen har hänt med
              Saudiarabien. Det enda svar man någonsin får när det gäller vad
              vi har att göra i Saudiarabien är att vi ska hålla handelsvägarna
              öppna. Är det det svenska intresset?
            </seg>
            <seg n="e5147a91">
              Herr talman! När förtroendebomber briserar i Sverige har vi flera
              motvapen i form av KU-anmälningar, allmänna val med mera. Vi möts
              inte av skott, tårgas och batonger när vi demonstrerar mot nedskärningar,
              nedläggningar av sjukhus eller skolor etcetera. Vi fängslas inte,
              åtminstone inte några långa stunder. Vi väntar in valdagen och
              lämnar våra valsedlar.
            </seg>
            <seg n="89f04ef2">
              Den möjligheten har inte människor i många av de länder vi säljer
              vapen till. I stället möts de just av skott, tårgas, batonger
              eller ännu värre. Med den vetskapen borde det inte vara möjligt
              att sälja svenska vapen alls enligt svensk lag till många länder
              som vi i dag säljer till. Men vi vet ändå att det sker.
            </seg>
            <seg n="b99c291c">
              Vapen löser inga konflikter. Vapen kan ibland, genom sin blotta
              existens, dämpa konflikter i en akut situation, men de kan inte
              lösa dem långsiktigt. Förekomsten av vapen kan också eskalera
              en bagatellkonflikt till något mycket större.
            </seg>
            <seg n="d7f771c7">
              Herr talman! När den svenska bomben briserade här hemma befann
              jag mig på behörigt avstånd i ett land i krig, eller rättare sagt,
              där delar av landet är i krig och andra delar befinner sig i en
              form av mellankonfliktsituation. En tredjedel av utrikesutskottet
              var i Colombia på utskottsresa.
            </seg>
            <seg n="c3bbc173">
              Jag åkte i förväg och besökte Medellín. För inte så länge sedan
              räknades Medellín som världens farligaste stad. Nu var det lugnt.
              Visst fanns det beväpnade vakter i staden, men värre har jag sett
              i länder utan krig eller postkonflikt. De kändes mer som en form
              av fredsbevarande.
            </seg>
            <seg n="b6eede61">
              På andra sidan berget kunde man däremot inte befinna sig, eftersom
              det fortfarande är krig där. Mängden små och lätta vapen är fortfarande
              mycket stor, precis som antalet mord, och människor fortsätter
              att mördas eller drivas på flykt och in till städerna av gerillor,
              rester av paramilitären och kriminella gäng.
            </seg>
            <seg n="a5cc8d13">
              I Colombia pågår mitt i konflikten nu ett fredsarbete. Land återbördas
              till dem som fördrivits, fattigdomen bekämpas och rättegångar
              drivs mot höga militärer och makthavare. Folk avväpnas, och i
              de trakter vapnen lämnats in är det nu lugnare.
            </seg>
            <seg n="b5f91aab">
              Det är fortfarande inte lätt att vara fackföreningsaktivist eller
              MR-försvarare, och ju närmare maktens boningar människorättsförsvararna
              kommer i jakten på förövare av brott mot de mänskliga rättigheterna,
              desto farligare lever de. Även om många avväpnats finns mängder
              med vapen kvar. Tusentals mördas i Colombia, men siffrorna har
              sjunkit.
            </seg>
            <seg n="5e5c241d">
              I Venezuela, som utskottet också besökte, är det inte krig, men
              gatorna i Caracas är mycket mer osäkra än i både Medellín och
              Bogotá. I Venezuela mördas omkring 20 000 personer varje år. Det
              är mycket vapen som rör sig okontrollerat i området.
            </seg>
            <seg n="242ddb11">
              Vi ska dock inte slå oss för bröstet och tro att vi inte drabbas
              av våld och mord i Sverige. De senaste åren har det dödliga våldet
              eskalerat även här. En anledning kan vara att det är lätt att
              skaffa legala vapen i Sverige, en annan att vapen också smugglas
              in. Där det är lätt att skaffa vapen ökar också det dödliga våldet,
              och gängkriminaliteten blomstrar. Nedrustning, inte upprustning,
              är någonting som behövs också i demokratier.
            </seg>
            <seg n="177be8cb">
              Herr talman! De största illegala handelsvarorna i världen är
              knark, människor och vapen. Den illegala vapenhandeln som ju redan
              den är gigantisk utgör ändå bara ca 10 procent av all handel med
              lätta vapen. Ca 90 procent är legal.
            </seg>
            <seg n="e407aa9f">
              Även när det gäller lätta vapen har Sverige en tradition att
              tala för nedrustning, men de återredovisningar som sker till oss
              i riksdagen är bristfälliga. Import redovisas inte alls. Samtidigt
              som vi talar för nedrustning exporterade vi små och lätta vapen
              för 3,2 miljarder kronor 2010. Vi säger en sak men gör precis
              tvärtemot.
            </seg>
            <seg n="dc3e239e">
              Mycket mer behöver göras i världen och i Sverige för att minska
              mängden lätt åtkomliga vapen. Ett steg är naturligtvis att sluta
              producera och sälja dem. Ett annat steg är att arbeta för trygga
              samhällen. I trygga samhällen finns inte samma behov av vapen.
              Vapen i orätta händer skapar otrygga samhällen.
            </seg>
            <seg n="5f8571cc">
              Det finns motsägelser i svensk utrikespolitik. Vi utmärker oss
              dels för att arbeta med utveckling med grund i fattigdomsbekämpning,
              mänskliga rättigheter och fredsfrämjande, dels för att sälja vapen
              som riskerar att spridas och som i de flesta fall leder till destabilisering
              av samhällen. Det är den vanliga dubbelmoralen.
            </seg>
            <seg n="818cd4ae">
              Låt oss nu ändå hoppas att resultat nås på den FN-konferens om
              vapenhandel som hålls under 2012. I väntan på resultat yrkar jag
              bifall till reservation 7.
            </seg>
            <seg n="ba4b90c8">
              Herr talman! Miljöpartiet välkomnar att Sverige äntligen tillträder
              konventionen om klusterammunition. Det satt långt inne och har
              tagit hela tre år, men nu är det på gång och vi välkomnar det.
            </seg>
            <seg n="352b3767">
              Av dem som drabbas av klustervapen är 98 procent civila. 40 procent
              är barn. Klustervapen orsakar ett oerhört mänskligt lidande. De
              är utan tvekan bland de grymmaste vapen som går att uppbåda. De
              är anfallsvapen och inte, som tillverkarna av klustervapen ofta
              hävdar, i försvarssyfte. Den svenska bombkapsel 90 är därför en
              skam för Sverige och den bör skrotas med omedelbar verkan. Den
              är förmodligen också orsaken till att det har tagit så lång tid
              för regeringen att vilja tillträda konventionen.
            </seg>
            <seg n="b11b9deb">
              Miljöpartiet menar att Sverige ska gå så långt som möjligt för
              att bidra till ett långtgående genomförande av konventionen för
              att minska riskerna att människor framöver ska drabbas av klustervapnens
              konsekvenser.
            </seg>
            <seg n="23cc0c0d">
              Det är också viktigt att vi sänder en tydlig signal till andra
              nationer att Sverige är berett att gå så långt det går för att
              bidra till en långtgående implementering av konventionen och att
              vi är beredda att minska riskerna för att människor framöver ska
              drabbas av klustervapnens konsekvenser.
            </seg>
            <seg n="9cf98fa6">
              Det vill inte regeringen, som i stället väljer att lägga sig
              på lägsta nivå i anslutningen till konventionen. Regeringen väljer
              en tolkning som är att inte göra något mer än det som är absolut
              nödvändigt. Det finns flera exempel i propositionen: frågan om
              förbud mot investeringar i företag som utvecklar eller tillverkar
              klustervapen, frågan om transit av klustervapen genom svenskt
              territorium och stöd till länder som drabbats av klustervapen.
            </seg>
            <seg n="ba8b3300">
              Regeringen vill till exempel inte följa ett antal andra länders
              exempel och lagstifta mot investeringar i företag som utvecklar
              eller tillverkar klusterammunition. Regeringen väljer, trots att
              den medger att det kan bidra till att uppnå konventionens syfte
              att förhindra användning av klusterammunition, att avvisa förslaget
              om ett förbud mot sådana investeringar för att det skulle vara
              förhållandevis komplicerat. Då får väl regeringen tänka en vända
              till och komma med ett förslag. Det kan ju inte vara omöjligt
              i Sverige när andra länder gör det. Det är väl snarare så att
              regeringen inte vill.
            </seg>
            <seg n="fe4baf8a">
              Som vanligt finns det också i klustervapenfrågan motsägelser
              i den svenska politiken. Vi har med ena handen sålt klustervapen
              och med den andra lämnat bistånd för minröjning, ett bistånd som
              i praktiken har minskat eftersom vi har halverat antalet biståndsländer,
              inte för att behovet har upphört.
            </seg>
          </u>
          <note n="62f71eec">
            Jag yrkar också bifall till reservation 4.
          </note>
          <note type="speaker" n="c676bf76">
            Anf. 109 JULIA KRONLID (SD):
          </note>
          <u who="julia_kronlid_4ece83" xml:id="i-98ceeaa156a9f381-0" n="ae8713c2" next="i-22e8289688bff279-0">
            <seg n="0cf3addb">
              Herr talman! I dag behandlar vi betänkandet Nedrustning, icke-spridning
              och konventionell rustningskontroll samt Sveriges tillträde till
              konventionen om klusterammunition.
            </seg>
            <seg n="60924e6f">
              Utrikesutskottet har gjort bedömningen att spridningen av kärnvapen
              är ett av de största hoten mot mänsklighetens fortlevnad. Arbetet
              för en kärnvapenfri värld bör därför fortgå även om utsikterna
              för en snar avveckling är begränsade. Så länge någon stat innehar
              kärnvapen finns dess värre incitament för andra stater att skaffa
              sådana. Ett tungt ansvar för utvecklingen vilar på världens kärnvapenmakter
              att verka för en begränsning av kärnvapenarsenalerna, för icke-spridning
              och ett påskyndande av en nedrustning med total avveckling av
              kärnvapen som målsättning.
            </seg>
            <seg n="bd27300e">
              Särskilt viktigt är det att förhindra en situation där icke-statliga
              aktörer får tillgång till kärnvapen eller andra massförstörelsevapen
              eller till den tekniska kunskap som krävs för att tillverka massförstörelsevapen.
              Här är arbetet inom säkerhetsresolution 1540 av vikt.
            </seg>
            <seg n="1c831433">
              Särskilt oroande är också utvecklingen i Iran med ett eventuellt
              kärnvapenprogram. Den islamistiska diktaturen i Iran har omfattande
              kränkningar av de mänskliga rättigheterna på sitt samvete. Regimens
              fortsatta stöd till såväl terrorgrupper som andra diktatoriska
              regimer gör att det finns all anledning att ta detta hot på allvar
              och att Sverige bidrar till att situationen hålls under kontroll.
            </seg>
            <seg n="32d4755b">
              Herr talman! Spridningen av osäker klusterammunition i världens
              krigshärdar är något som är djupt olyckligt för de människor som
              har oturen att befinna sig i närheten av krigshärdar av det här
              slaget. Det allvarligaste problemet uppstår när många substridsdelar
              i klusterammunition inte exploderar när de träffar marken utan
              i stället blir liggande som blindgångare och därför kan fortsätta
              att döda och lemlästa civila långt efter konflikternas slut.
            </seg>
            <seg n="0f0b1540">
              Länder med starka krigsmakter, som Förenta staterna, Kina, Ryssland,
              Israel och Turkiet, använder klusterammunition och anger att de
              tänker fortsätta med det. Efter USA:s angrepp med klustervapen
              i Afghanistan 2001 anses stora områden vara kontaminerade med
              blindgångare. Israel angrep Libanon med klustervapen 2006, och
              det ligger fortfarande enorma mängder blindgångare kvar i målområdena.
            </seg>
            <seg n="e9572dc7">
              Ur detta perspektiv är det glädjande att man nu har tagit fram
              en konvention som vi i dagens debatt är eniga om att vilja ratificera
              i Sverige. Förhoppningen är att konventionen ska leda till att
              begränsa kommande skador av klusterammunition och bidra till hjälp
              åt dem som har blivit utsatta för skador till följd av blindgångare.
              En svensk ratificering av konventionen bör innebära att en viktig
              uppgift för framtiden blir att påverka de starka krigsmakter som
              i dag använder klusterammunition att i stället ansluta sig till
              konventionen.
            </seg>
            <seg n="330e4ff6">
              Herr talman! Ur svenskt perspektiv är det dock inte helt okomplicerat
              att tillämpa konventionen. I och med den definition av klusterammunition
              som man har valt i konventionen krävs också att vi avvecklar den
              så kallade bombkapsel 90, som har varit ett av de tillgängliga
              beväpningsalternativen för Jas 39 Gripens attackfunktion. I detta
              sammanhang är det också värt att påpeka att den konstruktion som
              bombkapsel 90 har är av den arten att den löper en i stort sett
              obefintlig risk att lämna blindgångare i terrängen, vilket det
              givetvis också har funnits incitament till eftersom vapensystemet
              var tänkt att användas på svenskt territorium i händelse av krig.
            </seg>
            <seg n="5e654be4">
              Nu är konventionen utformad på ett sådant sätt att den innefattar
              bombkapsel 90, och en avveckling är därför oundviklig vid en anslutning
              till konventionen. Ska Sverige vara trovärdigt i att påverka de
              länder som inte har ratificerat konventionen och som använder
              osäker klusterammunition, som leder till oacceptabla humanitära
              konsekvenser för civila, är det också nödvändigt att vi är konsekventa
              och utifrån den aspekten avvecklar bombkapsel 90.
            </seg>
            <seg n="0c28a94e">
              Det handlar dock om ett vapensystem som är rätt avgörande för
              den kapacitet Gripensystemet har för vissa, för ögonblicket synnerligen
              osannolika, scenarier när det gäller angrepp mot vårt land. Det
              innebär att man måste ta fram och det håller på att tas fram inom
              Försvarsmakten hur man ska ersätta den kapaciteten, om man nu
              anser det nödvändigt.
            </seg>
            <seg n="268e15da">
              Detta påstående om Gripensystemet var inte mina egna ord utan
              vad utrikesminister Carl Bildt uttryckte för några år sedan i
              en interpellationsdebatt om Sveriges tillträde till konventionen
              om klusterammunition.
            </seg>
            <seg n="0c252261">
              Utrikesministern har även framhållit vikten av redovisning till
              framför allt försvarsutskottets ledamöter av hur ett ersättningssystem
              ska kunna se ut inför en ratificering av konventionen. Det är
              därför beklagligt att frågan om hur Sveriges försvarsförmåga ska
              bibehållas efter en avveckling av bombkapsel 90 inte tydligt redovisas
              i propositionen. Sverigedemokraterna menar att det är av vikt
              att ta fram ett alternativ till bombkapsel 90 för att kunna behålla
              den förmåga till markattack som detta vapensystem gav oss.
            </seg>
            <seg n="229a10fa">
              I regeringens proposition om Sveriges tillträde till konventionen
              om klusterammunition framhåller också branschföreningen Säkerhets-
              och försvarsföretagen, Soff, i sitt remissvar att det är sannolikt
              att förtroendet för konventionen och dess bruk kan kräva verkningsfulla
              ersättningssystem utan de icke önskade följdeffekter som vissa
              typer av klustervapen kan ge upphov till.
            </seg>
            <seg n="46ff609c">
              Enligt Försvarsmaktens budgetunderlag för 2012 redovisas däremot
              att man har köpt in den så kallade Small Diameter Bomb som är
              tänkt att användas till attackuppdrag, men detta system är ett
              precisionsvapen som inte har samma förmåga till insats som bombkapsel
              90 har. Det betyder att ett glapp i Sveriges försvarsförmåga riskerar
              att uppstå när bombkapsel 90 nu avvecklas. Vi menar därför att
              regeringen ska se till att ett vapensystem med förmågan att utföra
              de uppgifter som tidigare har kunnat göras med bombkapsel 90 tas
              fram, utan de icke önskade följdeffekter som är förknippade med
              klusterammunition.
            </seg>
            <seg n="a20ed819">
              Eftersom denna typ av försvarsmaterielsystem är tekniskt avancerade
              och eftersom en trygg försörjning av dem är viktig bör möjligheten
              att rikta upphandlingen till svensk industri prövas med hänvisning
              till Sveriges säkerhetspolitiska intresse av att behålla en särskild
              kompetens i Sverige när det gäller tillverkning av och handel
              med försvarsmateriel.
            </seg>
          </u>
          <note n="4a6f4f99">
            Utifrån detta vill jag yrka bifall till Sverigedemokraternas
            reservation nr 5.
          </note>
          <u who="julia_kronlid_4ece83" xml:id="i-22e8289688bff279-0" n="ae8713c2" prev="i-98ceeaa156a9f381-0">
            <seg n="092fb447">
              Herr talman! Jag vill avsluta med att säga någonting om små och
              lätta vapen. Små och lätta vapen orsakar fler dödsoffer och mer
              lidande än alla andra vapentyper. Ett fortsatt arbete för att
              begränsa spridningen av dessa vapen är något som vi och utskottet
              i övrigt anser är av stor vikt. Av särskild vikt för framtiden
              är enligt vår mening att kontrollen av spridning av bärbara luftförsvarssystem
              förbättras och utvecklas. Jag vill i dag också lyfta fram att
              utvecklingen i Libyen, med en stor spridning av vapen, är särskilt
              oroande. Att verka för fungerande gränskontroller i Europa och
              vid dess yttre gränser för att stoppa illegal vapenimport och
              export anser Sverigedemokraterna också vara av stor vikt i detta
              avseende.
            </seg>
          </u>
          <note type="speaker" n="d7f608af">
            Anf. 110 HANS LINDE (V):
          </note>
          <u who="hans_linde_abeaba" xml:id="i-34d183520639b40d-0" n="341d6e07">
            <seg n="84af2082">
              Fru talman! När Berlinmuren föll och Warszawapakten kollapsade
              föddes en dröm om en värld i fred där samarbete och utbyte ersatte
              kallt krig. Då föddes en förhoppning om att även Nato skulle avvecklas,
              att världens kvarvarande stormakt skulle nedrusta och att kärnvapen
              skulle förpassas till historiens skräphög. Mellan 1991 och 1996
              valde Sydafrika, Vitryssland, Ukraina och Kazakstan att avveckla
              sina kärnvapen eller överlämna dem till andra stater. Det var
              en positiv utveckling som närde förhoppningar om att också andra
              länder skulle gå vidare på samma väg.
            </seg>
            <seg n="c95ed17b">
              I dag lever i allra högsta grad drömmen om en värld i fred, men
              förhoppningarna om att drömmen ska infrias har i högsta grad grusats.
              År 2010 spenderade världen ofattbara 1 630 miljarder dollar på
              militära utgifter enligt Sipri. USA har ensamt ökat sina militära
              utgifter med 81 procent sedan 2001. Arbetet med att avveckla kärnvapen
              har i stort avstannat. Denna tydliga militära upprustning leder
              till ökad spänning mellan stater och ytterligare kapprustning
              och därigenom till ökad risk för väpnade konflikter och krig.
            </seg>
            <seg n="a31bc2fc">
              Men den militära upprustningen hotar inte bara mänskligheten
              genom de vapenarsenaler som byggs upp. När alltmer pengar läggs
              på nya övervakningssystem, pansarvagnar och stridsflygplan måste
              andra behov stå tillbaka. Låt mig ge ett sådant exempel.
            </seg>
            <seg n="445f5769">
              Enligt Guttmacher Institute skulle preventivmedel och mödravård
              för jordens alla kvinnor kosta 11,8 miljarder dollar. Det är insatser
              som i högsta grad behövs i en värld där en kvinna dör var 90:e
              sekund i samband med en graviditet. 11,8 miljarder dollar är stora
              summor pengar, men de motsvarar inte ens 1 procent av världens
              samlade militära utgifter. Samtidigt som framstegen när det gäller
              att bekämpa mödradödligheten har varit få har de militära utgifterna
              kraftigt ökat. I valet mellan att rädda gravida kvinnors liv och
              att köpa ytterligare stridsflygplan väljer alltför många av världens
              ledare det senare. Därför är det också viktigt att se på nedrustningsfrågorna
              ur detta perspektiv i dagens debatt.
            </seg>
            <seg n="afc28e1e">
              I Sverige målar vi gärna ut oss som jordens goda samvete med
              de kritvita händerna. Men sanningen är att Sverige i högsta grad
              har bidragit till denna militära kapprustning. Sverige är i dag
              en av världens tio största vapenexportörer. Om vi tar hänsyn till
              befolkningens storlek är Sverige i dag världens främsta exportör
              av krigsmateriel. Om det skulle vara någon som trots detta levt
              med bilden att Sverige skulle vara lite bättre, lite mer moraliskt
              högtstående än andra länder, har den bilden krossats den senaste
              veckan genom avslöjandena om det mycket långtgående militära samarbetet
              mellan Sverige och en av vår tids värsta diktaturer, nämligen
              Saudiarabien.
            </seg>
            <seg n="efc6b475">
              Det här är en fråga som egentligen ligger utanför dagens betänkande,
              men frågan kvarstår trots allt. Med vilken trovärdighet ska vi
              kunna driva på i nedrustningsfrågor, som vi berör i detta betänkande,
              när vi samtidigt militärt samarbetar med en av vår tids värsta
              diktaturer? Det är en diktatur som behandlar kvinnor som andra
              klassens medborgare. Det är en diktatur som har infört en ren
              könsapartheid. Det är en stat som inte bara förtrycker sina egna
              medborgare och dem som befinner sig i Saudiarabien som gästarbetare
              utan också aktivt i sin egen region slår ned folkliga uppror och
              folkliga krav på demokrati och frihet, bland annat i Bahrain.
            </seg>
            <seg n="d08681c2">
              Affären med Saudiarabien skadar Sveriges trovärdighet. Därför
              måste vi också inse att dagens debatt sker i skuggan av denna
              affär.
            </seg>
            <seg n="7e4f980a">
              Fru talman! Kärnvapnen och klimatförändringarna är de enskilt
              största hoten mot mänskligheten. Skillnaden mellan kärnvapen och
              klimatförändringar är att kärnvapenarsenalerna som finns runt
              om på vår jord har kapacitet att på ett ögonblick utplåna både
              mänskligheten, allt liv på vår planet och planeten i sig själv.
              Det finns inte ett enda säkert kärnvapen på jorden. Med varje
              kärnstridsspets finns alltid risken av en mänsklig katastrof.
            </seg>
            <seg n="75649268">
              I debatten om kärnvapen ligger i dag fokus nästan enbart på Iran.
              Vänsterpartiet är en tydlig motståndare till att ytterligare stater
              skaffar sig kärnvapen. För varje land som skaffar sig kärnvapen
              blir målet om en kärnvapenfri värld alltmer avlägset. Samtidigt
              ser vi att riskerna för spridning och kapprustning ökar med varje
              land som skaffar sig kärnvapen. Att dessutom den oberäkneliga
              och grymma regimen i Teheran skulle få kärnvapen till sitt förfogande
              inger extra stor oro.
            </seg>
            <seg n="cb32aff5">
              Men kärnvapenutmaningen som mänskligheten står inför kan inte
              inskränka sig till att bara handla om Iran. Varje land som innehar
              kärnvapen är ett land för mycket. Indien, Pakistan, Israel och
              Nordkorea har i dag kärnvapen men vägrar underkasta sig icke-spridningsavtalet.
              Sverige måste här vara oerhört tydligt i sina krav på att icke-spridningsavtal
              ska undertecknas, respekteras och att kärnvapen ska avvecklas.
              Det kravet måste också riktas mot USA, Ryssland, Kina, Frankrike
              och Storbritannien.
            </seg>
            <seg n="a5d0f7ce">
              Om vi tittar ut över världen kan vi se att Latinamerika, Afrika,
              Asean, Centralasien, södra Stilla havet och en rad andra områden
              i dag har upprättat kärnvapenfria zoner. Det har varit ett viktigt
              steg i arbetet för att avskaffa kärnvapen. Men behoven av ytterligare
              steg är stora. För oss är det naturliga svaret på Israels kärnvapeninnehav
              och Irans eventuella planer på kärnvapen att möta denna oroväckande
              utveckling genom att vi ger vårt tydliga stöd till en zon fri
              från massförstörelsevapen i hela Mellanöstern.
            </seg>
            <seg n="7dbcc278">
              Vi ska inte glömma att vår egen kontinent Europa kanske är den
              mest kärnvapentäta kontinenten i dag. Förutom Storbritannien,
              Frankrike och Ryssland, som har egna kärnvapen, har USA kärnvapen
              utplacerade i Belgien, Tyskland, Italien, Nederländerna och Turkiet.
              Sverige borde därför också aktivt driva på för att Europa ska
              bli en kärnvapenfri zon. Att avveckla de europeiska kärnvapnen,
              att städa upp på vår egen bakgård, skulle vara ett viktigt steg
              mot att helt avskaffa kärnvapen och dessutom tveklöst bidra till
              avspänning i vårt eget närområde.
            </seg>
            <seg n="241db956">
              Fru talman! Klustervapen är utan tvivel ett av de grymmaste vapnen
              som finns. När ett klustervapen exploderar sprids ett stort antal
              mindre sprängladdningar, inte olikt små minor, över ett mycket
              stort landområde, vilket i praktiken gör det omöjligt att undvika
              civila offer. 98 procent av dem som hitintills har fallit offer
              för klustervapen har varit just civila enligt en undersökning
              från Handicap International. 40 procent av offren har varit barn.
            </seg>
            <seg n="a3238a8e">
              Ett av alldeles för många exempel på klustervapnens förödelse
              var Israels 34 dagar långa anfallskrig mot Libanon sommaren 2006.
              Israel använde sig flitigt av klustervapen under detta krig, särskilt
              under de sista 72 timmarna innan vapenvilan inleddes då 90 procent
              av klusterbombningarna skedde.
            </seg>
            <seg n="04477da7">
              FN uppskattade antalet odetonerade klustervapendelar i södra
              Libanon till cirka en miljon efter kriget. De odetonerade substridsdelarna
              har kostat många libaneser och många civila minröjare livet, långt
              efter det att kriget avslutats. Dessutom har tusentals libaneser
              inte kunnat återvända till sina hem. De har inte kunnat odla sin
              mark, skörda sina oliver, på grund av klustervapen. Det innebär
              ett mänskligt lidande och en ekonomisk katastrof.
            </seg>
            <seg n="b6761c96">
              Inte heller på detta område kan Sverige skryta om att vara något
              slags föredöme. Även vårt eget land har haft klustervapen, bombkapsel
              90. Det har beskrivits som en viktig del av vår försvarsförmåga.
              Men krigen i Libanon, Kosovo, Irak och Afghanistan har gång på
              gång tydligt visat att klustervapen inte är något defensivt försvarsvapen.
              De har gång på gång använts som offensiva anfallsvapen som med
              kirurgisk precision har slagit mot civilbefolkningen, mot civila
              män, kvinnor och framför allt barn.
            </seg>
            <seg n="f5b9aaa9">
              Det var därför mycket glädjande när den rödgröna norska regeringen
              2007 tog initiativ till en internationell konferens om klustervapen
              i Oslo. Målet var tydligt, nämligen att enas om ett internationellt
              förbud mot klustervapen. Sverige undertecknade i Oslo den 3 december
              2008 konventionen om förbud mot klustervapen som vi i morgon ska
              besluta om ratificering av.
            </seg>
            <seg n="df9f29d0">
              Det är självklart välkommet att Sverige nu ratificerar konventionen.
              Men de borgerliga företrädare som kommer efter mig i denna debatt
              har ingen anledning att vara stolta, har ingen anledning att slå
              sig för bröstet.
            </seg>
            <seg n="9d4e4422">
              Under den process som ledde fram till klustervapenkonventionen
              var Sverige en tydlig bromskloss på möte efter möte. Den svenska
              borgerliga regeringen försökte urvattna konventionen, försökte
              skapa kryphål som skulle möjliggöra för Sverige att ha kvar bombkapsel
              90, och vid vissa möten valde man inte ens en gång att delta.
            </seg>
            <seg n="8abc542c">
              Efter tre långa år är det nu till slut dags för Sverige att ratificera
              denna konvention. Det är obegripligt att det har tagit så lång
              tid. Men det är än mer obegripligt att de borgerliga partierna
              i dag säger att man vill vänta till den 31 december 2014 för att
              avvecklingen av bombkapsel 90 ska bli färdig.
            </seg>
            <seg n="246eeb26">
              Ärligt talat, ledamöter av Sveriges riksdag: Det är inte raketforskning
              vi pratar om. Hur kan det ta sex år att avveckla bombkapsel 90?
            </seg>
            <seg n="a45cf52f">
              Fru talman! Vänsterpartiet tycker nu att det är viktigt att Sverige,
              i samband med ratificeringen, sätter kraft bakom förbudet mot
              klustervapen. Därför vill vi att Sverige inför ett förbud mot
              investeringar i klustervapen, att transittrafik av klustervapen
              genom Sverige förbjuds och att ett tydligt stöd ges till offren
              för klustervapen.
            </seg>
            <seg n="ba15721b">
              Sist vill jag säga att nedrustning i allmänhet men också konventionen
              om klustervapen i synnerhet har visat att även små stater kan
              göra stor skillnad. Det saknas inte möjligheter. Det har den rödgröna
              regeringen i Oslo visat. Men det saknas uppenbarligen politisk
              vilja i Sverige.
            </seg>
            <seg n="95d4eaec">
              Därför vill jag avslutningsvis yrka bifall till reservation 4.
            </seg>
          </u>
          <note type="speaker" n="113fcbe7">
            Anf. 111 KARIN ENSTRÖM (M):
          </note>
          <u who="karin_enstrom_99ddb6" xml:id="i-0482cac774d53c34-1" n="f74107bf">
            <seg n="75ae499f">
              Fru talman! Spridningen av massförstörelsevapen utgör ett av
              de allra största hoten mot internationell fred och säkerhet och
              planetens överlevnad. Och målet är att alla former av massförstörelsevapen
              ska avvecklas. På denna punkt är vi eniga här i kammaren, trots
              att vi kan ha olika uppfattningar om hur vi ska uppnå det målet.
            </seg>
            <seg n="e02a5158">
              Det är ändå en rätt så blandad bild av utvecklingen på nedrustningsområdet
              som framträtt i detta betänkande.
            </seg>
            <seg n="cf2de06a">
              Å ena sidan finns det anledning att glädjas över
            </seg>
            <seg n="0510403b">
              Det är också positivt
            </seg>
            <seg n="0e8aa33c">
              Men, fru talman, å andra sidan finns det starka skäl att känna
              oro inför utvecklingen med tanke på att nedrustningsarbetet bland
              de etablerade kärnvapenländerna går alldeles för långsamt. President
              Obama sade i nästa andetag i sitt tal i Prag att han inte tror
              att han kommer att få uppleva en värld fri från kärnvapen under
              sin livstid. Låt oss hoppas att han har fel. Om USA och andra
              länder verkligen menar allvar med att spridningen av massförstörelsevapen
              är ett av de största hoten mot internationell fred och säkerhet
              måste de gå före och kraftfullt reducera sina egna arsenaler där
              målet är total avrustning. Detta är nödvändigt för att följa 6
              § i NPT-avtalet. Men det är också centralt för att dessa länder
              med kraft och trovärdighet ska kunna driva på det övriga icke-spridningsarbetet.
            </seg>
            <seg n="78d51c4f">
              Världens kärnvapenländer har att välja mellan att antingen vara
              en del av problemet eller vara en del av lösningen i arbetet för
              icke-spridning. Politiskt ledarskap och exemplets makt är viktiga
              även på detta område.
            </seg>
            <seg n="f62708a3">
              Fru talman! Det finns även anledning att känna en djup oro inför
              att Iran genom sitt kärntekniska program fortsätter att utmana
              det internationella samfundet. Iran samarbetar inte på ett tillfredsställande
              sätt med IAEA:s inspektioner. Det visade även en safeguardrapport
              i höstas som pekade på att Iran har haft ett strukturerat program
              som är relevant för kärnvapenutveckling. Det hade man fram till
              2003, men man tror att vissa delar av programmet sannolikt fortsatt
              därefter. Som en konsekvens av detta har EU och andra aktörer
              vidtagit nya sanktioner för att sätta press på Iran och försöka
              nå en överenskommelse.
            </seg>
            <seg n="7d1deb9f">
              Det är helt nödvändigt. Det är nog ingen fråga i den internationella
              politiken i dag som riskerar att bli så explosiv och förödande
              om Iran fortsätter att inte samarbeta fullt ut med det internationella
              samfundet på det kärntekniska området.
            </seg>
            <seg n="1217f8cc">
              Fru talman! De vapen som skapat verklig massförstörelse under
              de senaste årtiondena har dock varit de små och lätta vapnen.
              Precis som har sagts tidigare i dag i kammaren är det runt en
              halv miljon människor som dödas varje år av dessa vapen i väpnade
              konflikter och på grund av kriminalitet. Störst är problemen i
              utvecklingsländerna, där många länder blir kvar i fattigdom och
              misär på grund av att väpnade konflikter sliter sönder samhällen
              och försvagar de rättsliga institutionerna. Att hindra det illegala
              flödet av små och lätta vapen till dessa länder är därför en viktig
              del av en effektiv utvecklingspolitik.
            </seg>
            <seg n="26eaf763">
              Det behövs därför en internationell uppgörelse om ett globalt
              folkrättsligt bindande vapenhandelsfördrag, och vi välkomnar att
              en arms trade treaty verkar komma på plats under kommande år.
            </seg>
            <seg n="52d0460c">
              Avslutningsvis, fru talman, är det naturligtvis positivt att
              utskottets betänkande nu skapar förutsättningar för att Sverige
              kan tillträda konventionen om klusterammunition. Förbudet mot
              att använda, utveckla, lagra eller överföra klusterammunition
              är ett viktigt framsteg för ökad internationell fred och säkerhet.
              Det här är fruktansvärda vapen, som inte minst genom sina odetonerade
              stridsdelar, så kallade blindgångare, skördar massor av civila
              offer varav väldigt många barn.
            </seg>
            <seg n="ef18bf9d">
              I sedvanlig svensk ordning har arbetet med att förbjuda klusterammunition
              genomförts grundligt och tagit tid. Åtagandet innebär, som har
              framkommit här, att Sverige senast i december 2014 ska ha destruerat
              sin bombkapsel 90.
            </seg>
          </u>
          <note n="eff12874">
            Fru talman! Jag vill avslutningsvis yrka bifall till utskottets
            förslag och avslag på samtliga motioner.
          </note>
          <note type="speaker" n="c8ec2c17">
            Anf. 112 BODIL CEBALLOS (MP) replik:
          </note>
          <u who="bodil_ceballos_9366f3" xml:id="i-43bfa1a9a4410cf4-1" n="8ae8cba9">
            <seg n="19d0e733">
              Fru talman! Jag tror att Karin Enström och jag är överens om
              att nedrustningsfrågan är väldigt viktig. Det är en fråga som
              vi har diskuterat i utskottet, och vi har tyckt att det har varit
              viktigt att fokusera på den. I mitt anförande tidigare tog jag
              upp den problematik som vi har, vi som nu sitter här i riksdagen
              och är överens om att nedrustning är väldigt viktig, med att de
              som sitter på andra sidan i regeringsbyggnaden tydligen har en
              annan uppfattning. I stället för att nedrusta ägnar man sig faktiskt
              åt att upprusta världen genom att öka vår vapenexport så oerhört
              mycket.
            </seg>
            <seg n="232996cc">
              Någonstans känns det som att det fattas en etisk kompass i beslutsfattandet.
              Vi pratar om mänskliga rättigheter, nedrustning, fred och säkerhet
              samtidigt som vi hjälper andra länder, diktaturer, att förtrycka
              sin egen befolkning.
            </seg>
            <seg n="d22014a5">
              Jag undrar: Hur ska vi gemensamt härifrån kunna trycka på? Vi
              har inte de direkta kanalerna in till regeringen som ni har, men
              eftersom ni nu tycker att nedrustningsfrågorna är viktiga, hur
              ska ni kunna få er egen regering att börja agera mer utifrån ett
              nedrustningsperspektiv i stället för ett upprustningsperspektiv?
            </seg>
            <seg n="6a1023e4">
              Sedan har jag kopplat det till att vi i utskottet under förra
              året tog ett beslut om den här skärpningen av lagstiftningen för
              att göra det omöjligt att sälja till diktaturer. Varför händer
              ingenting? Där bör ni också trycka på mycket starkare så att någonting
              sker.
            </seg>
          </u>
          <note type="speaker" n="6f27afc5">
            Anf. 113 KARIN ENSTRÖM (M) replik:
          </note>
          <u who="karin_enstrom_99ddb6" xml:id="i-0482cac774d53c34-2" n="f74107bf">
            <seg n="02d76cb6">
              Fru talman! Bodil Ceballos undrar hur vi ska kunna komma överens
              om nedrustning med regeringen. Då kan jag försäkra Bodil Ceballos
              om att önskan och viljan att föra de här frågorna i olika internationella
              forum är stor. Inte minst en del av de initiativ som jag berättade
              om i mitt anförande visar på detta.
            </seg>
            <seg n="9dfece6d">
              Det jag tror att Bodil Ceballos är ute efter är det till synes
              motsägelsefulla i att kunna exportera vapen över huvud taget och
              samtidigt verka för fred, internationell säkerhet och nedrustning.
              Där är det nog så att vi har fundamentalt olika uppfattningar
              om ifall det över huvud taget ska vara okej att exportera vapen.
            </seg>
            <seg n="f61d91dc">
              Jag liksom regeringen är av uppfattningen att vi av historiska
              skäl har haft en stark och framgångsrik, om man nu får säga så,
              försvarsindustri för att kunna leverera till det svenska försvaret
              och som också fått tillåtelse att exportera till andra länder.
              Det är också så att andra länder har rättighet att bygga upp ett
              eget militärt försvar som vi inte har förnekat dem.
            </seg>
            <seg n="63821b68">
              Om det finns säkerhetspolitiska skäl för det, vilket vi har tyckt,
              har vi varit överens i den här kammaren om de strikta regler vi
              har för vapenexport. Det är inte så konstigt, eftersom till och
              med FN i dess stadgar ger varje land rätt att försvara sig och
              ha ett militärt försvar. Sedan ska vapenexporten omges av restriktiva
              regler, och det har vi varit väldigt överens om.
            </seg>
            <seg n="5975a471">
              Jag förväntar mig det som vi var överens om i våras, för knappt
              ett år sedan, att det kommer ett förslag från regeringen om hur
              vi ska kunna komma till rätta med det som vi var överens om, nämligen
              en skärpning.
            </seg>
          </u>
          <note type="speaker" n="75d71d00">
            Anf. 114 BODIL CEBALLOS (MP) replik:
          </note>
          <u who="bodil_ceballos_9366f3" xml:id="i-43bfa1a9a4410cf4-2" n="8ae8cba9">
            <seg n="e821adb2">
              Fru talman! Vi har en relativt bra lagstiftning, om man tittar
              på ordalydelsen i lagstiftningen och hur den ska efterlevas. Men
              praxis har gått i en riktning som inte alls speglar det som riksdagsledamöterna
              en gång i tiden har beslutat här, alltså riksdagens mening att
              det ska vara svårt att exportera vapen.
            </seg>
            <seg n="aed1a1b8">
              År 2005 sålde vi vapen till Saudiarabien för 5 miljoner kronor
              och under 2011, mitt under den arabiska våren, är vi uppe i nästan
              3 miljarder kronor. Hur kan man få det att sammanfalla med svenska
              säkerhetspolitiska intressen?
            </seg>
            <seg n="575d375e">
              Jag skulle vilja höra om Karin Enström kan förklara för mig vad
              det är för säkerhetspolitiskt intresse vi har i Saudiarabien.
              Jag tror att det handlar mer om ett arbetsmarknadspolitiskt intresse
              här i Sverige än om ett politiskt intresse från Sveriges sida
              i form av säkerhet.
            </seg>
            <seg n="077f219d">
              Jag skulle vilja ha ett svar på vad som är det säkerhetspolitiska
              intresset.
            </seg>
            <seg n="0c0bfa52">
              Jag vill ställa en annan fråga eftersom jag har lite tid kvar
              här. Varför lägger sig Sverige på den absolut lägsta nivån i tillämpningen
              av klustervapenkonventionen? Varför gör inte vi som andra länder
              och faktiskt skyndar på att destruera klustervapnen i stället
              för att ha kvar dem så länge det går? Jag kan absolut inte förstå
              den logiken. Om vi är en nation som sätter traditionen av nedrustning
              högt på agendan, varför gör då Sverige på det här sättet? Det
              är obegripligt.
            </seg>
          </u>
          <note type="speaker" n="ec04040d">
            Anf. 115 KARIN ENSTRÖM (M) replik:
          </note>
          <u who="karin_enstrom_99ddb6" xml:id="i-0482cac774d53c34-3" n="f74107bf">
            <seg n="b602f768">
              Fru talman! Jag börjar med den sista frågan som handlar om tillämpningen
              av klustervapenkonventionen, som är ett viktigt steg, och varför
              Sverige ska ligga efter och vänta.
            </seg>
            <seg n="0c388651">
              Vi ska först och främst vara medvetna om att tyvärr har inte
              de stora användarna av klustervapen anslutit sig till konventionen.
              Det är fortfarande ett stort problem, trots att det är glädjande
              att det nu är 110 länder som har undertecknat och 68 länder som
              har ratificerat konventionen.
            </seg>
            <seg n="31cef11d">
              Det är inte Sverige som är en av användarna, utan det handlar
              nog snarare om att göra förstörelsen i god svensk ordning, för
              det kostar pengar. Det kostar nog inte ett antal hundratals miljoner
              att göra det, men det kostar en hel del. Och det är inte Sverige
              som har använt den här typen av vapen någonstans. Men självklart
              ska de förstöras. Och vi ska ha extremt få kvar bara för att kunna
              vara duktiga på att röja den här typen av ammunition som, trots
              ett förbud och trots att vi hoppas att ingen mer ska använda den,
              kommer att ligga kvar under många år. Svaret är att det tar tid
              och att det inte är Sverige som står för klustervapnen.
            </seg>
            <seg n="0057d206">
              Den andra frågan handlar om vapenexporten och den andra delen,
              nämligen olika typer av samarbetsavtal. Vi har en tradition i
              Sverige av att handla och vara ett öppet land, men vi har också
              en tradition av att ha en restriktiv lagstiftning på det här området.
              Och jag förutsätter att de lagar och regler som vi har ska följas.
              Vi har också tydligt från riksdagen signalerat att vi inte tycker
              att lagarna har varit tillräckligt skarpa för att hindra försäljning
              till ickedemokratier. Det är också därför vi har lämnat den här
              beställningen, och den förutsätter jag att regeringen kommer att
              återkomma till så fort som möjligt.
            </seg>
          </u>
          <note type="speaker" n="5cd09ba5">
            Anf. 116 HANS LINDE (V) replik:
          </note>
          <u who="hans_linde_abeaba" xml:id="i-34d183520639b40d-1" n="341d6e07">
            <seg n="1f4899cd">
              Fru talman! Jag såg att Moderaterna arrangerar ett seminarium
              i riksdagen på temat: Varför går det så bra för Sverige? Jag har
              gått och funderat i dag på vad man ska prata om på detta seminarium
              när Sverige är ett land där massarbetslösheten ökar, där vi ser
              att inkomstklyftorna ökar snabbast av alla OECD-länder och där
              fas 3 är den största arbetsgivaren i landet. Men jag förstår nu
              kanske lite vad man ska prata om på detta seminarium, nämligen
              den framgångsrika svenska försvarsindustrin. Man kan ju inte kritisera
              den borgerliga regeringen för att ha fört en politik som har varit
              direkt negativ för försvarsindustrin. Den har snarare slagit alla
              tidigare rekord.
            </seg>
            <seg n="4577e8eb">
              Jag skulle trots allt vilja använda mitt replikskifte här till
              att ge lite beröm till Karin Enström. Karin Enström och de borgerliga
              partierna är nu tydliga i sitt krav på att en zon fri från massförstörelsevapen
              ska upprättas i Mellanöstern. Jag förutsätter att en sådan zon
              i Karin Enströms värld också skulle inkludera Israel. Det tycker
              jag är väldigt positivt, för de borgerliga partierna brukar annars
              blunda för det faktum att i ett av vår tids värsta och svåraste
              konfliktområden finns ett land som i dag har kärnvapen och som
              vägrar underteckna icke-spridningsavtalet och så vidare. När de
              borgerliga partierna nu stöder en kärnvapenfri zon i Mellanöstern
              funderar jag lite på varför man då accepterar kärnvapen i vårt
              eget närområde.
            </seg>
            <seg n="00aae553">
              Från Vänsterpartiets sida har vi i samband med behandlingen av
              det här betänkandet krävt att man även inom EU ska upprätta en
              kärnvapenfri zon eller en zon fri från massförstörelsevapen, och
              det behövs. Det är åtta länder i Sveriges närområde som har kärnvapen:
              Storbritannien, Frankrike, Ryssland, Belgien, Tyskland, Italien,
              Nederländerna och Turkiet. Varför vill inte de borgerliga partierna
              att vi ska upprätta en kärnvapenfri zon även i vårt närområde?
            </seg>
          </u>
          <note type="speaker" n="595c5844">
            Anf. 117 KARIN ENSTRÖM (M) replik:
          </note>
          <u who="karin_enstrom_99ddb6" xml:id="i-0482cac774d53c34-4" n="f74107bf">
            <seg n="8f655f34">
              Fru talman! Hans Linde ställer frågan om en kärnvapenfri zon
              i Europa, och det vore väl absolut något att sträva efter. Som
              det ligger till just nu vore det fantastiskt att bli av med både
              strategiska och taktiska kärnvapen och inte minst de kärnvapen
              som finns i Ryssland. De kärnvapen som i dag finns utplacerade
              tycker inte vi, enligt vår definition, skulle strida mot icke-spridningsavtalet.
              Men om vi menar allvar med vad vi säger, att massförstörelsevapen
              är ett av de största hoten, är det klart att total avrustning,
              att få bort alla vapen, vore det allra bästa.
            </seg>
            <seg n="915b2067">
              Det är oftare som England och Frankrike nämns i de här sammanhangen
              än Ryssland, så jag skulle vilja höra vad Hans Linde ställer för
              krav på Ryssland i fråga om en kärnvapenfri zon i Europa. Jag
              förutsätter att det ingår.
            </seg>
          </u>
          <note type="speaker" n="81f8865c">
            Anf. 118 HANS LINDE (V) replik:
          </note>
          <u who="hans_linde_abeaba" xml:id="i-34d183520639b40d-2" n="341d6e07">
            <seg n="17732e09">
              Fru talman! Då kan jag göra ett klargörande. Jag nämnde också
              Ryssland tidigare.
            </seg>
            <seg n="66428fa7">
              Vår vision från Vänsterpartiets sida är väldigt tydlig. Vi vill
              se en kärnvapenfri värld. Det innebär inte att vi bara kan fokusera
              på att stoppa Iran från att skaffa kärnvapen eller att vi förmår
              Indien, Pakistan, Israel eller Nordkorea att underteckna icke-spridningsavtalet.
              Det måste också innebära att vi har en långsiktig tanke om att
              samtliga länder som i dag innehar kärnvapen ska avveckla dem,
              och det inkluderar självklart också Ryssland, för vi ser att det
              är en utmaning och ett stort problem att det även i vårt eget
              närområde är så tätt med kärnvapen. Det utgör ett hot också mot
              oss på vår egen kontinent.
            </seg>
            <seg n="8357afca">
              Jag ska ställa ännu en fråga till Karin Enström. Det rör den
              mest centrala frågan i betänkandet, nämligen klustervapenkonventionen.
              Jag är glad att man äntligen, efter att ha dragit detta i långbänk,
              kommer till riksdagen och vill ratificera denna konvention.
            </seg>
            <seg n="a7eecc93">
              Vi ska fatta beslut om detta i morgon, den 15 mars 2012. Varför
              sätter man då slutdatum den 31 december 2014 för avvecklingen
              av de svenska klustervapnen? Vad är det som gör att det tar sådan
              tid? Varför behöver man sex år? Det kommer ju att ha gått sex
              år från det att man undertecknade klustervapenkonventionen till
              slutdatumet för avvecklingen av vapnen. Varför krävs det sex år
              för att avveckla de svenska klustervapnen?
            </seg>
          </u>
          <note type="speaker" n="8e82ec17">
            Anf. 119 KARIN ENSTRÖM (M) replik:
          </note>
          <u who="karin_enstrom_99ddb6" xml:id="i-0482cac774d53c34-5" n="f74107bf">
            <seg n="98f74815">
              Fru talman! Jag vill först gå tillbaka till det vi talade om
              tidigare. I mitt anförande sade jag att det är de stora, etablerade
              kärnvapenmakterna som måste gå före. Som mindre land och del av
              EU ska vi självklart vara tydliga, men det är inte förrän de stora,
              etablerade kärnvapenländerna går före och visar att de är beredda
              att gå ned i antal och som mål avskaffa kärnvapen helt och hållet
              som man också kan sätta tryck på övriga länder. Där är vi eniga.
            </seg>
            <seg n="21e6035a">
              Historien bakom klustervapenkonventionen har flera delar, och
              det tar ganska lång tid att gå in på den. Vi vet att det var en
              diskussion i början om vilket sätt som var det bästa, om man skulle
              använda en traditionell FN-väg eller om man skulle gå den väg
              vi nu har gått genom ett speciellt initiativ i Oslo. Vi ska också
              vara medvetna om att vi fortfarande inte har fått med oss många
              av de stora länder som använder klustervapen.
            </seg>
            <seg n="02082728">
              Frågan var dessutom svår för Sverige. Skulle vår egen bombkapsel
              90, som såvitt jag vet aldrig har använts förutom möjligen vid
              någon provskjutning på ett skjutfält i Norrbotten, ingå eller
              inte? Vad skulle det få för konsekvenser för Sveriges försvarsmakt?
            </seg>
            <seg n="6d097266">
              Jag är glad att vi har kommit hit. Det stämmer att det tog tid.
              Men det är bra att Sverige är med på det och att vi har ett avtal.
              Nu gäller det att få så många länder som möjligt att ansluta sig
              till konventionen.
            </seg>
            <seg n="8c611d74">
              Försvarsmakten får nog själv svara på vad det är som kostar och
              hur svårt det är att förstöra dessa vapen till en rimlig kostnad.
            </seg>
          </u>
          <note type="speaker" n="cc130195">
            Anf. 120 CHRISTER WINBÄCK (FP):
          </note>
          <u who="christer_winback_baf2e4" xml:id="i-bc828667cf51859b-0" n="a477c697">
            <seg n="5a099456">
              Fru talman! Flertalet talare har talat om att spridningen av
              massförstörelsevapen utgör ett av de största hoten mot fred och
              säkerhet i vår värld. Jag vill utveckla det och säga att spridningen
              av vapen över huvud taget utgör ett av de största hoten mot fred
              och säkerhet och utveckling av stöd och bistånd till fattiga länder
              och samhällen i nöd.
            </seg>
            <seg n="1c44ad38">
              Icke-spridning och nedrustning är åter på dagordningen i världen.
              Orsakerna till det är många: en ökad hotbild, upprustning av arsenal,
              att nya prov företas och att stater anrikar uran för att möjligen
              kunna få kapacitet för tillverkning av kärnvapen längre fram.
            </seg>
            <seg n="9cdccb26">
              FN:s generalsekreterare Ban Ki Moon presenterade en fempunktsplan
              för nedrustning 2008 inom ramen för nedrustning och icke-spridning.
              Jag satt själv med på ett möte under en konferens i New York i
              höstas där generalsekreteraren reitererade dessa punkter och slog
              fast att det var en av de viktigare prioriteringarna för fredsarbetet
              i världen.
            </seg>
            <seg n="c4a48144">
              I egenskap av styrelseledamot i PNND som är en sammanslutning
              av parlamentariker mot kärnvapen i 80 länder hade jag på samma
              möte förmånen att få hålla ett anförande och delta i en diskussion
              om hur parlamentariker kan och bör bidra mer aktivt.
            </seg>
            <seg n="d09f4e42">
              Som ett led i detta startar vi nu på initiativ av både majoritet
              och opposition ett nätverk i riksdagen för dessa frågor för att
              på ett strukturerat sätt kunna arbeta, ta emot information och
              diskutera frågorna gemensamt mellan oss och med civilsamhällesorganisationer
              även om vi sedan kanske landar i olika ståndpunkter. För dem av
              er som är intresserade hålls ett uppstartsmöte i morgon kl. 15.00
              i RÖ2-07. Välkomna!
            </seg>
            <seg n="8efbb2c0">
              FN:s arbete är till stora delar kopplat till världens länders
              vilja och förmåga att stödja de initiativ som kommer fram där.
              Att USA:s president Obama argumenterat för en ambition att uppnå
              en kärnvapenfri värld ökar möjligheterna för att på sikt lyckas.
              Att man därtill i den senaste kärnvapenöversynen antagit principer
              för hur kärnvapnens roll ska minska i framtida konflikter är också
              glädjande.
            </seg>
            <seg n="8cbe13fc">
              Det är vidare mycket tillfredsställande att FN:s säkerhetsråd
              antagit en resolution som betonar vikten av arbetet med nedrustning
              och icke-spridning, stöd till NPT och till IAEA och arbetet med
              att förmå stater att avstå från provsprängningar och att ratificera
              provstoppsavtalet.
            </seg>
            <seg n="affcdeac">
              Toppmötet 2010 i USA om nukleärt skydd, där Sverige deltog, gav
              som resultat en deklaration och ett antal åtgärder, såsom destruktion
              av plutonium och höganrikat uran i några länder. Startavtalet
              mellan USA och Ryssland är just en start för att reducera antalet
              vapen och vapenbärare. Fler länder behöver ansluta sig till ett
              liknande avtal, men här återstår mycket att göra. NPT-avtalets
              icke-spridning, nedrustning och främjande av fredlig användning
              är i grunden bra men behöver utvidgas till att omfatta även de
              stater som i dag inte står bakom. Såväl övertalning som sanktioner
              kan krävas gentemot de stater som inte vill uppfylla de internationella
              avtal som är till för att begränsa spridning av kärnvapen.
            </seg>
            <seg n="54a0c12f">
              Med detta sagt faller reservation 1 från S, V och MP platt. Här
              upprepas till stora delar det som står i betänkandet om behovet
              av att arbeta för starka avtal och hitta lösningar på de låsningar
              som finns i arbetet. Det ställer vi alla upp på. Att få fram en
              handlingsplan för FMCT-arbetet och att stärka NPT är heller ingen
              av oss emot.
            </seg>
            <seg n="e268f599">
              Regeringens hållning, genom utrikesminister Bildt, har framförts
              i de senaste utrikesdeklarationerna. Att massförstörelsevapen,
              inklusive kärnvapen, är ett av de största hoten i vår tid och
              att vi stöder en kärnvapenfri zon i Mellanöstern står i utrikesdeklarationen.
              Vidare står det att Sverige arbetar med EU och i internationella
              organ för kärnvapennedrustning, icke-spridning och fredlig användning
              och att Sverige tillsammans med Mexiko är ordförande i den process
              som syftar till att provstoppsavtalet, CTBT, ska träda i kraft.
            </seg>
            <seg n="411cd18a">
              Vi ger också vårt stöd till ansträngningarna för fortsatta minskningar
              av världens kärnvapenarsenaler, inklusive så kallade taktiska
              kärnvapen i vår del av världen. Allt detta står att läsa i utrikesdeklarationen.
              Tydligare än så kan det inte bli. Och jag är säker på att vår
              utrikesminister kommer att nämna också kärnvapenfrågan under sitt
              besök i Pakistan.
            </seg>
            <seg n="c8220e6f">
              Fru talman! Jag är både glad och sorgsen över det jag ska tala
              om nu. Jag är glad över att vi äntligen debatterar ämnet men sorgsen
              över att det behövs. Det är en fråga som har engagerat mig i många
              år. Jag talar om små och lätta vapen, de verkliga massförstörelsevapen
              som varje dag dödar.
            </seg>
            <seg n="9e72904c">
              De dödar 500 000 om året och är ett stort hinder för satsningar
              på tillväxt och välfärd i många länder. 500 000 om året innebär
              ett offer varje minut dygnet runt året om.
            </seg>
            <seg n="52e513db">
              Det är vapen som används i konflikter, inom och mellan länder,
              grupper och kriminella. Det är vapen som används av pirater, som
              vi läser om allt oftare när båtar kapas, eller när kriminella
              rånar postkontor, banker och växlingskontor. Det är vapen som
              används för slitande av tvister i stället för att man resonerar
              sig fram till en lösning. Det är vapen som används oavsiktligt,
              som när ett barn skjuter ihjäl ett annat när de hittat pappas
              undangömda pistol i garderoben.
            </seg>
            <seg n="3685e64a">
              Allt är exempel på vapen som med lätthet köps in, transporteras,
              kanske göms men används.
            </seg>
            <seg n="f849534d">
              Stor tillgång till vapen i ett samhälle betyder att fler människor
              dör i krig, på gatan eller i hemmet. Även om vapen inte är grundorsak
              till våld gör de våldet mycket dödligare.
            </seg>
            <seg n="5089387f">
              I förra veckan besökte utskottet Sydamerika i olika grupper.
              Jag deltog i den grupp som besökte Colombia och Venezuela. Båda
              länderna har ett övermått av våld och mord och är präglade av
              konflikter och strider. Det ena landet går nu sakta åt rätt håll,
              även om mycket återstår. Det andra tenderar att gå i motsatt riktning.
              Vapen flödar i båda länderna och är oftast orsaken till det dödliga
              våldet.
            </seg>
            <seg n="9826607a">
              I Colombia träffade gruppen bland annat arbetsmarknadsminister
              Rafael Pardo som jag träffat några gånger tidigare. Han påminde
              under mötet om när vi träffades i Helsingfors 2004, tillsammans
              med parlamentariker från Sverige, Finland, övriga Europa och Latinamerika
              för att organisera oss i kampen mot den okontrollerade spridningen
              av små och lätta vapen. Även fru talmannen var med på de mötena.
            </seg>
            <seg n="9f241abe">
              Under den två dagar långa konferensen såg jag många tecken på
              ett äkta engagemang hos många parlamentariker, sprunget ur kunskapen
              om hur vapnen påverkar det egna landet och ur övertygelsen om
              att ett kraftigt minskat antal vapen skulle ge positiva effekter.
            </seg>
            <seg n="0856c4a7">
              Under åren som gått sedan dess har många parlamentariker i olika
              delar av världen engagerat sig i frågan. Nu handlar det bland
              annat om att genomföra FN:s programme of action från 2001 där
              huvuddelen handlar om att få gemensamma spelregler på några punkter
              för att minska den okontrollerade spridningen av små och lätta
              vapen.
            </seg>
            <seg n="509fd65c">
              Varje land skapar sina egna vapenlagar, och i flera länder är
              det lagligt att inneha vapen för sin egen säkerhet. I de länderna
              har det visat sig att många har skaffat vapen när de känner att
              staten inte längre kan skydda dem. Ländernas olika vapenlagar
              gör det svårt att kontrollera vapnens spridning samt varifrån
              vapnen kommer. Vi måste få gemensamma regler för försäljning av
              vapen och för märkning och spårning etcetera.
            </seg>
            <seg n="8e48c41e">
              Det finns brister i den information som de olika länderna har
              om lätta vapen. Få regeringar har full information och statistik
              när det gäller hur vapnen används i deras land. Det är sällan
              regeringarna vet hur många vapen som används av polis, militär,
              privatpersoner etcetera, och det är svårt att kontrollera och
              förhindra den illegala handeln. Därför hölls en konferens i FN
              i juli 2001 där man antog programme of action, att förhindra,
              bekämpa och utplåna den okontrollerade handeln med små och lätta
              vapen av alla slag.
            </seg>
            <seg n="58b9d2c5">
              I preambeln står att man är gravely concerned djupt bekymrad
              över den okontrollerade tillverkningen, överföringen och spridningen
              av handeldvapen samt över den överdrivna anhopningen av vapen
              i många regioner i världen. Man skriver också i preambeln att
              det får humanitära och socioekonomiska konsekvenser och är ett
              allvarligt hot mot fred, försoning, säkerhet, stabilitet och hållbar
              utveckling allt enligt de första raderna i dokumentet. Sedan dess
              har FN arbetat oförtrutet med frågan.
            </seg>
            <seg n="93fbb3d0">
              Väpnat våld förhindrar en god utveckling av ett land och utgör
              ett stort hinder för millenniemålens uppfyllelse. De enorma kostnaderna,
              den stora belastningen på sjukvården och det fruktansvärda lidandet
              när en anhörig skjuts behöver jag inte ens gå in på. Det stora
              problemet för myndigheterna i ett land att hålla ordning, försvara
              sig mot kriminella, stävja bråk mellan gängbildningar och försvara
              oskyldiga behöver inte ens nämnas. Det är ingen slump att polisen
              i länder där befolkningen får beväpna sig fritt kanske skjuter
              först och frågar sedan.
            </seg>
            <seg n="896a75f7">
              Handlingsprogrammet från 2001 ligger fortfarande till grund för
              FN:s arbete och uppföljningsmöten hålls regelbundet. Vartannat
              år hålls ett biannual meeting of states. Jag har själv deltagit
              i de tre senaste konferenserna och räknar med att kunna delta
              även i år. Sverige arbetar aktivt med frågorna. Vi kan och ska
              göra mer, men Sverige har under dessa konferenser, som jag har
              följt på plats i New York, haft kloka inlägg och bidragit till
              konstruktiva tillägg i resolutionstexterna.
            </seg>
            <seg n="7330f67a">
              Civilsamhället arbetar också mycket med frågorna bland annat
              genom det svenska nätverket Sansa som är den svenska delen av
              det internationella nätverket för aktivister. På deras hemsida
              kan man läsa: En sak som du kan göra är att kontakta den riksdagsledamot
              som representerar din hemort och fråga henne eller honom vad hon
              eller han gör för att minska tillgången på små och lätta vapen.
            </seg>
          </u>
          <note type="speaker" n="9017f985">
            Anf. 121 KERSTIN LUNDGREN (C):
          </note>
          <u who="kerstin_lundgren_567b92" xml:id="i-830dcbc4b978279d-0" n="d500b6f1">
            <seg n="d307819e">
              Fru talman! Som framgått av debatten har utrikesutskottet under
              drygt ett år ägnat dessa frågor uppmärksamhet och intresse för
              att fördjupa och förstärka vårt arbete för nedrustning. Det gäller
              inte minst massförstörelsevapen som vi vill se avvecklade. Bland
              massförstörelsevapnen är kärnvapnen ett unikt inslag, även om
              man inte ska glömma de andra massförstörelsevapnen jag tänker
              på kemiska och biologiska som också kan slå blint och omfattande
              och för lång tid förstöra möjligheterna till liv.
            </seg>
            <seg n="d4c07984">
              När vi arbetar med att avveckla massförstörelsevapen handlar
              det om att försöka öka transparensen, öka kontrollen och åstadkomma
              nedrustning för att avveckla dessa vapen. Vägen går via internationella
              avtal. Jag ska nämna några som är centrala. NPT-avtalet är centralt
              för nedrustning och avveckling av kärnvapen. Det är långt kvar
              innan vi har nått framgång. Den senaste översynskonferensen som
              hölls i New York 2010 lyckades nå en samsyn trots att motsättningarna
              tycktes stora och omfattande. Det var första gången på ett tag
              som man kunde samsas om en slutsats. Den slutsatsen innehöll också
              frågan om en kärnvapenfri zon i Mellanöstern. Den konferens som
              utlovades ska hållas i Finland 2012. Det är bra och viktigt. Det
              är en del av det förtroendeskapande arbete som måste till för
              att vi ska kunna ta kommande steg.
            </seg>
            <seg n="779bc171">
              En del i detta är att arbeta för att få samtliga kärnvapenstater
              att ansluta sig till NPT. Nordkorea anser att man har lämnat.
              Det accepteras inte. De har skrivit under. Att få Indien, Pakistan
              och Israel att skriva under är naturligtvis också viktigt om NPT-regimen
              ska kunna fungera som ett globalt avtal för alla kärnvapeninnehavare.
            </seg>
            <seg n="da9d6e2d">
              I det förtroendeskapande arbetet ingår naturligtvis också det
              provstoppsavtal som har varit uppe i diskussionen här tidigare.
              Jag tycker att det är bra att Indonesien har anslutit sig. Det
              har gått många år sedan detta CTBT-avtal togs fram. Det är ännu
              inte fullt verkande eftersom Egypten, Indien, Israel, Iran, Kina,
              Nordkorea, Pakistan och USA fortfarande inte har skrivit under.
              Det är bra och viktigt att vi fortsätter att jobba, och att Sverige
              är med och leder det arbetet är också välkommet. Jag hoppas att
              vi kan nå längre än att få bara en ytterligare undertecknare under
              vår ordförandeperiod.
            </seg>
            <seg n="3161d25c">
              I andra sammanhang har jag lyft upp frågan om taktiska kärnvapen,
              det gäller inte minst taktiska kärnvapen här i Europa. Det är
              angeläget att vi får bort de taktiska kärnvapen som finns på vår
              kontinent.
            </seg>
            <seg n="fb94de5a">
              Det är klart att när vi talar om detta är det Västeuropa men
              också Ryssland. Här finns mer att göra. I utskottet har vi fått
              ta del av hur man skulle kunna komma fram för att reducera antalet
              taktiska kärnvapen. Men det är klart att Ryssland måste vara med
              här, och där väntar nog en del ytterligare jobb att göra.
            </seg>
            <seg n="695e89af">
              IAEA, där vi från svensk sida också sitter med i styrelsen som
              tidigare har nämnts, är naturligtvis vitalt för att man ska kunna
              skapa detta förtroende och kunna skapa tilltro till att man har
              kontroll och tilltro till att tillsynen fungerar. Här finns det
              också mer att göra.
            </seg>
            <seg n="5b90e63b">
              Iran har omnämnts, men det finns även när det gäller andra stater
              behov av en bättre kontroll, en bättre tillsyn och bättre öppenhet
              därför att det är en del av att skapa förtroende och transparens
              i systemen.
            </seg>
            <seg n="d4674a5e">
              Tidigare i debatten har inte så mycket nämnts om den konventionella
              rustningskontrollen. Men det är, som vi skriver från utskottets
              sida, centralt att vi når framgång även här, inte minst för svensk
              utrikes- och säkerhetspolitik. Det är i mångt och mycket vårt
              närområde.
            </seg>
            <seg n="9a5384f5">
              Det är trist att Ryssland har valt att kliva av CFE-avtalet.
              Det hade varit bra om vi hade kunnat fortsätta jobba med den öppenhet
              och med det samarbete som startades. Men vi är där vi är, och
              vi får förhoppningsvis se en efterföljare till CFE. Men det är
              viktigt att vi håller i och att vi försöker skapa en helhet som
              handlar om just transparens och förutsägbarhet så att vi inte
              på grund av bristande transparens och på grund av bristande tilltro
              hamnar i en ny rustningskarusell.
            </seg>
            <seg n="25f9dfe6">
              Fru talman! Till sist ska jag säga något om klustervapenkonventionen.
              Det är klart att jag hade önskat att vi hade kunnat fatta beslut
              tidigare än i morgon när det gäller tillträde till klustervapenkonventionen.
              Det sticker jag inte under stol med. Men jag är glad över att
              vi nu är framme vid ett beslut. Jag är också glad över de signaler
              som finns om en snabb ratificering från regeringens sida. Från
              denna utgångspunkt är vi beredda att jobba vidare och se hur konventionen
              utformas och jobba vidare för att få fler att ansluta sig.
            </seg>
            <seg n="e20b5e52">
              Vi har ett ansvar från svensk sida. Vi har också en god tradition,
              inte minst när det gäller landminorna där vi var tidigt ute och
              jobbade för att få bort dem. På samma sätt räknar vi med att vi
              ska kunna få en bredare anslutning till denna konvention och att
              vi också ska kunna få den mer hållfast och tät. Men det är klart
              att innan de stora staterna, som har nämnts tidigare, kliver på
              lär det krävas rätt mycket.
            </seg>
            <seg n="e75fcc35">
              Det är samtidigt viktigt att vi inte glömmer bort eventuellt
              nya vapen som tillkommer som alternativ. Vi har sett en del exempel
              på vapen som skulle kunna vara förödande, med kärnavfallsrester
              och annat, och som skapar våldsamma problem. Det är viktigt att
              vi håller ögonen även på nya vapenslag, även om vi jobbar för
              att försöka få en större anslutning till klustervapenkonventionen.
            </seg>
            <seg n="78f23eec">
              Jag kan instämma i det som har sagts när det gäller små och lätta
              vapen. Christer Winbäck talade mycket om detta.
            </seg>
          </u>
          <note n="25d46a32">
            Fru talman! Jag yrkar bifall till förslaget i utskottets betänkande
            och avslag på reservationerna.
          </note>
          <note type="speaker" n="80c15815">
            Anf. 122 DÉSIRÉE PETHRUS (KD):
          </note>
          <u who="desiree_pethrus_b60467" xml:id="i-0eb3484974bfbd7d-0" n="0893cd13">
            <seg n="061dddaa">
              Fru talman! Kristdemokraterna ställer sig förstås bakom utrikesutskottets
              betänkande rörande nedrustning, icke-spridning och konventionell
              rustningskontroll samt Sveriges tillträde till konventionen om
              klusterammunition.
            </seg>
            <seg n="13b90946">
              En snabbare nedrustningstakt, en minskad spridning och en mer
              effektiv rustningskontroll av konventionella och icke-konventionella
              vapentyper är förstås ett steg framåt i det omfattande arbetet
              mot en säkrare och fredligare värld. Ett svenskt tillträde till
              konventionen om klusterammunition är även det ett naturligt steg
              i denna strävan. Fler vapen gör inte människor säkrare och gör
              inte världen fredligare.
            </seg>
            <seg n="55653132">
              Fru talman! Över 20 år efter det kalla krigets slut utgör massförstörelsevapen
              alltjämt ett av de största hoten mot global fred och säkerhet.
              Två supermakter har ersatts av fler regionalt dominerande stormakter.
              Men med allt fler stater som besitter strategiska och taktiska
              kärnvapen, eller som åtminstone besitter kapaciteten att utveckla
              sådana vapen, är kärnvapenhotet reellt.
            </seg>
            <seg n="11b1cae1">
              Den iranska regimens katt-och-råtta-lek med det internationella
              samfundet kan inte ha gått någon förbi. Behovet av att avveckla
              världens kärnvapenarsenaler är därför påtagligt.
            </seg>
            <seg n="ff756e45">
              Därför är regeringens ambition att minska staters incitament
              att anskaffa och utveckla massförstörelsevapen välkommen. Kärnvapenhotet
              känner inga gränser. Endast genom mer, inte mindre, internationell
              samverkan kan detta hot mötas och bekämpas. Endast genom ett stärkt
              internationellt juridiskt ramverk kan man förhindra utveckling
              och uppmuntra avskaffandet av kärnvapen.
            </seg>
            <seg n="6e743f00">
              Som understryks i betänkandet är det av stor vikt att samtliga
              av de kvarvarande staterna ratificerar provstoppsavtalet CTBT.
              Indonesien gjorde det alldeles nyligen, och man bör fortsätta
              verka för att resterande stater, däribland Iran, USA och Pakistan,
              ratificerar avtalet. Utrikesministerns arbete för att begränsa
              förekomsten av taktiska kärnvapen inom Europas gränser är också
              det en viktig bricka i arbetet mot ett kärnvapenfritt Europa.
            </seg>
            <seg n="abdd4263">
              På samma sätt som ett provstopp för massförstörelsevapen är nödvändigt
              måste också redan befintliga vapens spridning kraftigt begränsas.
              Därför måste icke-spridningsavtalets NPT grundprincip efterlevas.
              Kärnvapenstater ska fortsätta att aktivt arbeta för nedrustning
              och icke-spridning samtidigt som icke-kärnvapenstater inte anskaffar
              eller utvecklar nya kärnvapen. Som medlem av IAEA:s styrelse kan
              Sverige aktivt bidra till att stärka icke-spridningsavtalet och
              vidga IAEA:s inspektions- och kontrollmandat.
            </seg>
            <seg n="2673a7ee">
              Såsom betonas i betänkandet är det av stor vikt att spridningen
              av massförstörelsevapen undviks till länder med förtryck, politisk
              instabilitet och väpnade konflikter. Stater som inte följer omvärldens
              uppmaningar ska också vara medvetna om att oförmåga till efterlevnad
              får konsekvenser. EU:s beslut att utvidga sanktionerna mot Iran
              är därför välkommet. Parallellt med nedrustning och rustningskontroll
              på nationell nivå måste också arbetet med att förhindra icke-statliga
              aktörers tillgång till massförstörelsevapen intensifieras. Genom
              FN:s säkerhetsråds resolution 1540 måste de enskilda länderna
              ta krafttag för att så sker.
            </seg>
            <seg n="f27f0b0a">
              Kristdemokraterna välkomnar större handlingskraft vad gäller
              att försvåra och förhindra nyttjandet av biologiska och kemiska
              vapen. Alla minns vi Saddam Husseins hänsynslösa gasattack som
              dödade uppemot 7 000 människor i irakiska Kurdistan 1988. Alla
              minns vi Halabja. Den pågående debatten om huruvida USA:s nyttjande
              av kemiska vapen, eller åtminstone kemiska ämnen i konventionella
              vapen, såsom vid slaget i Falluja i Irak år 2004, kan ha bidragit
              till fler missbildningar och ökad cancerrisk bland barn, pekar
              på betydelsen av ett stärkt internationellt regelverk rörande
              dessa vapenformer.
            </seg>
            <seg n="d0fead71">
              Konventionen om förbud mot biologiska vapen och toxinvapen, BTWC,
              måste implementeras globalt. Åtgärder måste också till för att
              säkerställa konventionens efterlevnad. Oförmåga att göra så måste
              kunna vara föremål för rättslig prövning. På liknande sätt bör
              insatser från Organisationen för förbjudandet av kemiska vapen
              för att implementera 1997 års kemvapenkonvention genuint uppmuntras.
            </seg>
            <seg n="caf881e2">
              Kristdemokraterna stöder till fullo Sveriges snarast möjliga
              tillträde till konventionen om klusterammunition. Klustervapen
              orsakar ett ofattbart mänskligt lidande. Ett totalförbud mot att
              utveckla, tillverka, använda, lagra, behålla eller överföra sådana
              vapen måste till för att det lidande som dessa vapen medför ska
              försvinna.
            </seg>
            <seg n="a1df941b">
              Kristdemokraterna ställer sig bakom förslaget om införlivandet
              av en särskild straffbestämmelse rörande klustervapen i svensk
              lagstiftning. Detta är en nödvändig åtgärd då inte samtliga av
              konventionens brottsrubricerade handlingar i dag är straffrättsliga
              i Sverige. På liknande sätt måste Sverige permanent stoppa tillverkningen
              av klustervapnet bombkapsel 90. Försvarsmaktens mål är att helt
              avveckla detta vapensystem före utgången av 2014, vilket gör att
              man ligger väl i linje med konventionens uppsatta tidsramar. Dock
              förutsätter denna avvecklingsprocess att Försvarsmakten även framöver
              tillåts förvärva viss ammunition för utbildning i röjnings- och
              förstöringstekniker.
            </seg>
            <seg n="f663b3ed">
              Vidare noterar vi regeringens uppfattning att transitpassage
              inte utgör en del av konventionens förbud mot överföring av klusterammunition
              samt att ett särskilt förbud mot investeringar inte föreligger
              när det gäller klusterammunitionsföretag. Hot om ett skamfilat
              rykte har gjort att många företag självmant valt att inte vilja
              förknippas med landminor, trots att Ottawakonventionen inte direkt
              förbjuder investeringar i företag som producerar landminor. Marknaden
              tycks ha en starkt reglerande effekt här.
            </seg>
            <seg n="a8bf60ba">
              I betänkandet noteras att artikel 9 i konventionen innebär att
              det finns ett straffansvar som ska kunna följa förhandlingar som
              strider mot konventionens förbud i artikel 1 och att det ankommer
              på domstolarna att utifrån en bedömning av de objektiva omständigheterna
              och gärningsmannens uppsåt i varje enskilt fall avgöra om en gärning
              får anses innebära en straffbar medverkan.
            </seg>
            <seg n="8bc4d016">
              Genom FN, EU, OSSE samt andra regionala och internationella organ
              bör Sverige aktivt verka för konventionens universella tillämpning.
              Dessa förhandlingsansträngningar kan och bör kombineras med insatser
              syftande till att förebygga nyttjandet och spridningen av klusterammunition
              samt dess negativa humanitära effekter. Såsom betänkandet mycket
              riktigt påpekar är Sverige en av världens tio största bidragsgivare
              vad gäller att tillintetgöra klustervapen. Vårt land har ett stort
              förtroendekapital på detta område, ett förtroendekapital som till
              fullo ska nyttjas för att förekomma klustervapnens tragiska följder.
            </seg>
            <seg n="caee9168">
              Då kvinnor, barn och funktionshindrade är särskilt drabbade av
              klustervapen är det av stor betydelse att det svenska stödet till
              konventionens utformning och tillämpning tar kön, ålder och funktionsnedsättning
              i beaktande.
            </seg>
            <seg n="91313c9f">
              Fru talman! Krafttag för nedrustning och icke-spridning krävs
              också för konventionella vapen. Dessa vapen bidrar dagligen till
              många fler människors död än icke-konventionella. Behovet av att
              ingångna avtal efterlevs och att nya, mer kraftfulla avtal förhandlas
              fram på detta område är stort. Därför är det välkommet att Wiendokumentet
              om konventionell rustningskontroll nyligen har uppdaterats och
              att så fortsättningsvis kommer att ske på femårsbasis.
            </seg>
            <seg n="c139c69b">
              På liknande sätt måste den fortsatta tillämpningen av fördraget
              om begränsning av konventionella vapen i Europa, CFE, garanteras.
              En stor mängd konventionella vapen har sedan fördragets tillkomst
              1990 förstörts, och förtroendet undertecknarna emellan har stärkts.
              Detta fördrag bör dock också inkludera ett tillämpbart avtal om
              konventionell rustningskontroll. Genom ett sådant avtal skulle
              ökad transparens, förtroende och förutsägbarhet inom och mellan
              Europas stater skapas. På så sätt skulle CFE kunna bli en än större
              garant för Europas säkerhet och fred.
            </seg>
            <seg n="f8cb19a2">
              Fru talman! Inga vapen är så billiga, lätthanterliga och mer
              vitt spridda än små och lätta vapen. Inga vapen dödar heller fler
              människor. Omkring 875 miljoner små och lätta vapen finns i omlopp
              årligen och ligger bakom minst en halv miljon människors död.
              Från Guatemala Citys och Rio de Janeiros gängkrig via väpnade
              strider på gränsen mellan Sydsudan och Uganda till uppgörelser
              i Göteborgs undre värld överallt leder okontrollerad vapenspridning
              till omätbar förödelse och lidande.
            </seg>
            <seg n="8bd1aaf2">
              FN:s vapenkontroll, som stipulerar märkning av skjutvapen, tillhörande
              ammunition och förpackningar, är ett viktigt steg mot förbättrad
              kontroll. Denna FN-mekanism tros öka medvetenheten om denna vapentyps
              destabiliserande inverkan på konfliktregioner, precis som organiserad
              brottslighet och terroristverksamhet. Sverige bör även fortsättningsvis
              verka för att stärka FN:s regelverk, i synnerhet genom stöd till
              implementeringen av säkerhetsrådets resolutioner rörande kvinnors
              och barns utsatta situation i väpnade konflikter.
            </seg>
            <seg n="c5446873">
              Kristdemokraterna ställer sig också bakom ett fortsatt stark
              svenskt engagemang i förhandlingarna om ett universellt och juridiskt
              bindande Arms Trade Treaty. Betydelsen av internationella parlamentarikerforumets,
              exportkontrollregimens och OSSE:s arbete för att begränsa den
              illegala spridningen av små och lätta vapen kan inte underskattas.
            </seg>
            <seg n="7157a8cd">
              Fru talman! Europeiska kommissionens stärkta mandat att påverka
              förordningen om exportkontroll av produkter med dubbla användningsområden
              är också välkommet. Denna reform kommer att underlätta för berörda
              länder att uppfylla exportkontrollregimens förpliktelser och för
              kommissionen att sålla bort icke önskvärda destinationsländer
              och produkter från unionens lista. Detta är en stärkt exportkontroll
              som har alla förutsättningar att minska spridningen av såväl massförstörelsevapen
              som konventionella vapen.
            </seg>
            <seg n="4182bb61">
              Fru talman! Avslutningsvis är nedrustning, icke-spridning och
              förbättrad rustningskontroll kristdemokratiska hjärtefrågor. En
              snabb svensk anslutning till konventionen om klusterammunition
              är för oss en självklarhet. Alla vapentyper har gemensamt att
              de dödar. Oavsett om vi talar om Irans och Kinas kärnvapenaspirationer,
              vapensmugglingens destabiliserande effekter på Afrikas horn eller
              det faktum att Guatemala Citys gängkrig dagligen skördar fler
              dödsoffer än 1980-talets inbördeskrig behövs kraftfulla kontroll-
              och påtryckningsmekanismer.
            </seg>
            <seg n="d2e762bc">
              På nationell, regional och global nivå finns i dag tämligen väl
              fungerande initiativ och organ som hanterar frågan. Sveriges roll
              i dessa forum kan inte underskattas. Kristdemokraterna kommer
              att fortsätta att verka för att vår röst gällande och vårt bidrag
              till global nedrustning, icke-spridning och förbättrad rustningskontroll
              stärks.
            </seg>
          </u>
          <note n="a7ed4ba4">
            I detta anförande instämde Caroline Szyber (KD).
          </note>
          <note n="2bcc715e">
            Överläggningen var härmed avslutad.
          </note>
          <note n="46d1a8dd">
            16 § Subsidiaritetsprövning av förslaget om inrättande av ett
            europeiskt gränsövervakningssystem (Eurosur)
          </note>
          <note n="53ec93f1">
            Föredrogs
          </note>
          <note type="speaker" n="6a6b2663">
            Anf. 123 KRISTER HAMMARBERGH (M):
          </note>
          <u who="krister_hammarbergh_8f62c2" xml:id="i-fbe6b0c6a1808ff7-0" n="ab2556ef">
            <seg n="81ff09bc">
              Fru talman! Detta ärende från justitieutskottet handlar om en
              så kallad subsidiaritetsprövning med ett motiverat yttrande till
              kommissionen. I detta fall handlar det om ett nytt gränsövervakningssystem
              vid namn Eurosur som kommissionen har föreslagit.
            </seg>
            <seg n="983ddd68">
              Bara ordet subsidiaritetsprövning har krävt ett antal år för
              många av oss att ens kunna uttala, och det är också för många
              av oss en ny process, en ny praxis och ett nytt arbetssätt i Sveriges
              riksdag. Det är positivt att vi har den här typen av prövningar.
              Det innebär att vi som nationellt parlament i ett mycket tidigare
              skede än tidigare kan gå in, lämna bedömningar och göra så kallade
              lämplighetsprövningar av de förslag kommissionen lägger fram.
            </seg>
            <seg n="91c33530">
              Vi har en nuvarande praxis, som med tiden säkert kommer att förändra
              sig, om när och var vi ska yttra oss och när riksdagen ska lämna
              ett så kallat motiverat yttrande. Vi har en modell där vi gör
              en lämplighetsprövning och där vi utgår ifrån på vilken nivå vi
              anser att utgångspunkten på förslag som gäller Europeiska unionen
              och var det ska göras i första läget ska bedömas av riksdagen.
              Vår utgångspunkt är alltid att den lägsta möjliga nivån är den
              som ska fatta beslut om regelverket.
            </seg>
            <seg n="bd35c6ca">
              Man ska ha klart för sig att det är en lite annorlunda hantering
              än vad många av oss är vana vid. Det vi gör nu är inte att vi
              yttrar oss eller tar ställning till ett förslag som kommer från
              regeringen. Det är heller inte så att vi yttrar oss eller tar
              ställning till ett motionsförslag från en enskild ledamot. Motparten,
              den vi yttrar oss till, är i stället Europeiska kommissionen.
              Vi har en ny modell därför att det är vi som parlament som ska
              göra den bedömning som krävs av om förslagen som kommer från kommissionen
              är en lämplighetsprövning. Det är alltså inte fråga om att ta
              ställning till regeringens eventuella åsikter. Däremot ska regeringen
              tillställa riksdagen en bedömning av hur man ser på saken.
            </seg>
            <seg n="161b2c2b">
              Den prövning vi gör är alltså ställd gentemot kommissionen. Då
              prövar vi först om det är lämpligt gentemot subsidiaritetsprincipen.
              Ligger det på rätt nivå? Vi har dock även möjlighet enligt Lissabonfördraget
              att göra en proportionalitetsprövning. Det innebär att vi ser
              om varje åtgärd i sig löser ett problem med rätt typ av verktyg
              eller om man har tagit i för mycket.
            </seg>
            <seg n="11d1596d">
              Vi ser, fru talman, ett antal problem med det här förslaget vad
              gäller Eurosur. Förslaget innebär att vi ska ha ett gemensamt
              regelverk för ett informationsutbyte mellan länderna när det gäller
              gränsövervakningssystemen. Det är i sig inte särskilt märkligt
              eller konstigt, och det kan i många lägen också vara önskvärt
              att vi har gemensamma regelverk och att medlemsstaterna agerar
              på ett likartat sätt gentemot de yttre gränserna.
            </seg>
            <seg n="05f0bf37">
              Syftet med förslaget är att medlemsstaterna ska ha en gemensam
              lägesbild för att kunna göra en korrekt bedömning, ett system
              för utbyte av information.
            </seg>
            <seg n="3ae43f6d">
              Förslaget innebär att man ska ha tre typer av lager vad gäller
              information: en rapportering av olika typer av händelser som sker,
              en rapportering av de operativa uppdrag som man har genomfört
              och planerar att genomföra samt också de analyser som ska göras.
            </seg>
            <seg n="8e17edae">
              På det ska man sedan göra en bedömning, vilket kommissionen har
              benämnt effektnivåer, efter en andra svensk översättning. De ska
              klassificeras till låg risk, medelrisk och hög risk. Låg risk
              betyder att det är en obetydlig risk, medelrisk graderas som måttlig,
              och vid hög risk är det betydande risk för störningar.
            </seg>
            <seg n="8ab793a7">
              Därefter ska man skaffa sig en EU-gemensam lägesbild. Jag tror
              också att det är korrekt att säga att en EU-gemensam lägesbild
              bäst skaffas på EU-nivå.
            </seg>
            <seg n="3d7380e4">
              Likafullt ser vi från allianspartiernas sida men också från flertalet
              av oppositionspartierna i riksdagen problem med förslaget. Det
              finns ett parti som inte ser något som helst problem utan tycker
              att detta är bra. Men vi har en kritik gentemot kommissionen,
              och det är också anledningen till att utskottet gör ett motiverat
              yttrande.
            </seg>
            <seg n="aafacf70">
              Vi anser inte att kommissionen tillräckligt klart och tydligt
              har lyckats klargöra hur det bäst ska ske på unionsnivå, inte
              lyckats motivera huruvida det uppfyller subsidiaritetsprincipen
              eller proportionalitetsprincipen. Därför har vi valt att göra
              ett motiverat yttrande.
            </seg>
            <seg n="dc639cd5">
              Praxis är sådan att vi på någon punkt måste hitta förslag i artiklarna
              som innebär att förslaget de facto bryter mot subsidiaritetsprincipen.
              Vi kan konstatera att artikel 15 på ett mycket detaljerat sätt
              försöker reglera hur medlemsstaterna ska hantera och agera efter
              den information som kommer lägesmässigt.
            </seg>
            <seg n="0c9882c0">
              I och med att vi anser att den delen bryter mot subsidiaritetsprincipen
              har vi också valt att lägga in synpunkter vad gäller proportionaliteten
              i förslaget. Vi pekar på att det är viktigt att kommissionen vid
              den fortsatta behandlingen utgår från de faktiska behov som finns
              för att lösa problemen. Det gäller att inte ta i för mycket för
              att lösa ett problem som kanske inte är så stort.
            </seg>
            <seg n="12a393c7">
              Det är viktigt att systemet blir rättssäkert. Ett informationsutbytessystem
              innebär också att man måste ta hänsyn till och respektera människors
              integritet. Systemen måste vara utformade så.
            </seg>
            <seg n="ba92071f">
              Dataskyddet är oerhört viktigt, inte minst när det gäller behandlingen
              av personuppgifter. Mänskliga rättigheter måste respekteras, och
              inte minst måste man titta på kostnadsaspekterna.
            </seg>
            <seg n="7d9a5315">
              Även om vi i utskottet inte har nämnt det i texten kan vi konstatera
              att vi tidigare har haft problem, inte minst vad gäller systemet
              SIS II, som har kostat unionen och medlemsstaterna väsentliga
              medel, fast vi ännu inte har sett någon produkt. Vi anser att
              det är viktigt att det finns en kostnadskontroll.
            </seg>
            <seg n="7a80af09">
              Jag anser, fru talman, att det är viktigt att vi folkvalda i
              Sveriges riksdag, som representerar svenska folket, lämnar yttranden
              när vi anser att det är befogat. Men det är också viktigt att
              våra yttranden är utformade så att man tar hänsyn till dem och
              de väcker respekt. De måste vara väl genomarbetade. Vi måste bygga
              på faktisk och korrekt kritik. Vi kan inte komma med felaktigheter
              i yttrandena, för då kommer Sveriges riksdag inte att uppfattas
              på ett positivt sätt.
            </seg>
            <seg n="13652812">
              Det är viktigt att komma ihåg detta. Det är gentemot kommissionen
              vi arbetar. När vi har gemensamma uppfattningar mellan partierna
              i Sveriges riksdag tror jag det är bra att vi försöker arbeta
              tillsammans för att som en riksdag lämna in yttrande gentemot
              en kommission.
            </seg>
            <seg n="8029cab9">
              I det här läget handlar det inte om inrikespolitik, utan det
              handlar om att göra en subsidiaritetsprövning av ett kommissionsförslag.
              Så småningom kommer förslagen kanske att bli inrikespolitik. Därför
              är det viktigt att vi ser till att ha genomarbetade yttranden
              som man de facto får respekt för och som gör att vi kan påverka
              de fortsatta förhandlingarna.
            </seg>
            <seg n="ef6b2f19">
              I det här fallet kan jag tyvärr det kan vara lite grann ovanans
              makt konstatera att det har funnits en ovilja från tre i oppositionen
              att arbeta ihop. Det har mycket handlat om teknikaliteter. Jag
              kan bara beklaga detta.
            </seg>
            <seg n="efc8444c">
              I det här läget väljer jag att yrka bifall till reservation 1
              och ser fram emot att kammaren bifaller den i morgon.
            </seg>
          </u>
          <note n="c053af81">
            I detta anförande instämde Carl-Oskar Bohlin, Pia Hallström och
            Patrick Reslow (alla M).
          </note>
          <note type="speaker" n="1b805e86">
            Anf. 124 KENT EKEROTH (SD):
          </note>
          <u who="kent_ekeroth_3b89d3" xml:id="i-ca08fe723ec6a319-0" n="31bc844a">
            <seg n="d3fd2a7e">
              Fru talman! I dag diskuterar vi justitieutskottets utlåtande
              om inrättande av ett europeiskt gränsövervakningssystem, kallat
              Eurosur. I korthet är det ett gemensamt regelverk för informationsutbyte
              mellan medlemsstaterna och Frontex för att förbättra kunskapen
              om situationen vid EU:s yttre gränser och förbättra förmågan att
              hantera uppkomna situationer vid dessa gränser.
            </seg>
            <seg n="cc3a6f6a">
              Det handlar om att använda satellit- och fartygssystem och sensorer
              på plattformar samt upprätta överblickbara kartor med riskzoner
              och annat. Syftet är att förhindra illegala invandrare och gränsöverskridande
              organiserad brottslighet.
            </seg>
            <seg n="85510f78">
              Jag ska först berätta varför Sverigedemokraterna i ett av få
              fall inte motsätter sig den här prövningen. Därefter ska jag redogöra
              för några synpunkter på de övriga sju partiernas ställningstagande
              i frågan.
            </seg>
            <seg n="a83502e3">
              Dagens situation är sådan att Sveriges förmåga och vilja att
              bevaka och kontrollera våra gränser har försvunnit. För det första
              är vi med i Schengen, vilket gör att alla ska få röra sig helt
              fritt inom det området, där det är hög prioritet på att kontroller
              inte ska existera. För det andra är Sveriges vilja att upprätthålla
              en förmåga och dessutom viljan att använda denna förmåga i den
              utsträckning den nu finns kvar begränsad.
            </seg>
            <seg n="3173af52">
              Detta gör sammantaget att vi har en situation där kontrollen
              över våra gränser på sin höjd är svag. Vår medverkan i det okontrollerade
              EU har också medverkat till att den organiserade brottsligheten
              har fått fäste och brottsligheten ökat, vilket till och med regeringen
              har erkänt i proposition 63 i år. Där skriver man:
            </seg>
            <seg n="4c21f20d">
              De kriminella nätverken breder ut sig och blir allt fler. Brottsligheten
              har också blivit mer internationell, bl.a. till följd av Sveriges
              medlemskap i EU och inträde i Schengensamarbetet.
            </seg>
            <seg n="5697e133">
              Det är alltså vad regeringen själv säger i propositionen.
            </seg>
            <seg n="79f9606f">
              Som man brukar säga: Kedjan är bara så stark som dess svagaste
              länk. Schengen har i dag över 42 000 kilometer sjögränser och
              9 000 kilometer landgränser. Det blir många länkar som måste vara
              lika starka. När man väl har tagit sig in i Schengen är det alltså
              fritt fram att röra sig.
            </seg>
            <seg n="9ec12699">
              Varje år fångas omkring 100 000 människor som försöker ta sig
              in illegalt till EU. Under särskilda situationer till och med
              ökar detta tryck från dessa illegala. Detta kan överraska enskilda
              medlemsstater som inte är förberedda, vilket bidrar till ohållbara
              situationer.
            </seg>
            <seg n="b68042ea">
              I oktober 2010 försökte till exempel dagligen 350 illegala invandrare
              korsa över från Turkiet till Grekland bara vid staden Orestiada.
              För första gången någonsin begärde Grekland hjälp av Frontex för
              att problemet skulle kunna avhjälpas.
            </seg>
            <seg n="fde51a9f">
              Under den arabiska vintern som alla kallar våren ökade antalet
              illegala invandrare till EU med 50 procent, trots Frontex punktinsatser,
              Hermes och Poseidon. I februari 2011 deklarerade Italien en humanitär
              katastrof på ön Lampedusa. 25 000 beräknades ha anlänt till ön,
              som har en befolkning på 5 000 invånare.
            </seg>
            <seg n="2ba7d555">
              Hur många som inte fångas in vet vi inte, men mörkertalet för
              antalet personer som tar sig in anses vara stort. Det är personer
              som genom asylshopping söker sig till det mest naiva landet och
              utnyttjar dess välfärdstjänster. Det är personer som uppehåller
              sig illegalt, urholkar medborgarskapet och bidrar till en svart
              ekonomi i värdlandet som slår ut seriösa företag och dumpar lönerna
              för hederliga arbetare. Det är personer som visar att det är lönsamt
              för organiserad brottslighet att bedriva människosmuggling och
              trafficking.
            </seg>
            <seg n="eab94945">
              Det är inte bara människor som tar sig in illegalt, utan även
              vapen och narkotika kommer in. Våldet i Malmö möjliggörs av alla
              illegala vapen som har smugglats in. På Tullverket uppger man
              att majoriteten av dessa skjutvapen kommer från östeuropeiska
              länder utanför EU.
            </seg>
            <seg n="de725adf">
              Narkotika, som heroin och kokain, tillverkas utanför EU och förs
              in samma vägar som illegala invandrare, det vill säga där Europas
              gränsskydd för tillfället är svagast.
            </seg>
            <seg n="97858317">
              Utöver detta kan det vara bra att påminna om tullens situation.
              År 2000 hade man 2 600 anställda. Förra året hade man 2 100. Det
              är alltså en minskning med nästan 500 på ungefär tio år. År 2000
              kontrollerades ungefär 144 000 sökande. Förra året var det 35
              000. Det är en minskning med 76 procent. I ljuset av den situation
              som andra politiker än sverigedemokratiska politiker har fattat
              beslut om för Sveriges räkning verkar det tyvärr endast vara Frontex
              som har ens en ambition att stoppa dessa typer av gränsöverskridande
              problem.
            </seg>
            <seg n="255a1fc6">
              Sett i relation till denna och tidigare regeringars agerande,
              inte minst deras syn på illegala invandrare men även hanteringen
              av importerad och organiserad brottslighet, ser vi det som det
              mindre dåliga av de båda alternativen att i detta specifika fall
              ställa oss bakom någon form av gränskontroll i stället för ingen
              alls. Därför menar vi att Eurosur för tillfället är acceptabelt.
            </seg>
            <seg n="a52ba2b7">
              Men det ska även sägas att den dag vi har makten i Sverige kommer
              detta att rivas upp, liksom många andra saker för den delen, i
              den meningen att vi själva kommer att införa fullgott gränsskydd
              även om vi givetvis kommer att eftersträva fortsatt samarbete
              inom Europa.
            </seg>
            <seg n="163e4986">
              Vad har man då för argument på den andra sidan, alltså hos de
              andra sju partierna? Jo, deras argument vilar huvudsakligen på
              två saker: dels att förslaget är vad de kallar otydligt, dels
              att de menar att det är för detaljerat och inskränker det nationella
              självbestämmandet.
            </seg>
            <seg n="e7dd24d3">
              Låt mig börja med detta med otydlighet. Utskottstexten, som i
              detta fall härrör från S, V och MP, säger bland annat att förslaget
              är oklart och ofullständigt. M, FP och KD tillsammans med Centern,
              antar jag, även om de inte var närvarande vid beslutet använde
              exakt samma formulering, det vill säga att det var oklart och
              ofullständigt.
            </seg>
            <seg n="a91afeca">
              Jag har svårt att förstå vad som skulle vara otydligt i förslaget.
              Vi kan ta frågan om PNR som ett jämförande exempel. Efter att
              ha tittat på båda dokumenten, alltså både PNR och Eurosur, kan
              man relativt snabbt konstatera att otydligheten, eller tydligheten,
              i båda förslagen är snarlik. Det finns för PNR, liksom i fallet
              med Eurosur, en lista med krav som medlemsstaterna ska leva upp
              till. Båda dokumenten anger syfte, tillämpningsområde, definitioner
              och så vidare på jämförbar detaljnivå, och så fortsätter det.
              Både i PNR och Eurosur anges att en medlemsstat ska inrätta nationella
              myndigheter. I båda anges hur de ska agera med informationen och
              så vidare. Tydligheten, eller vad man nu vill kalla det, i förslagen
              är på jämförbar nivå.
            </seg>
            <seg n="c6630569">
              När PNR subsidiaritetsprövades ställde sig allianspartierna och
              Socialdemokraterna ändå bakom det, trots avsaknad av stora, uppenbara
              skillnader i tydlighet. Som jag ser det är invändningen rörande
              tydlighet mycket svag sett i ljuset av vad vi ständigt matas med
              från EU och som regeringen och de andra partierna ständigt accepterar.
            </seg>
            <seg n="e8bc70f0">
              Den andra motiveringen, nämligen sjuklöverns prat om nationellt
              självbestämmande och att förslaget är för långtgående, är intressant
              som om de någonsin skulle ha brytt sig om det!
            </seg>
            <seg n="5df9f7f3">
              S, V och MP skriver: Detta är enligt utskottet en alltför långtgående
              utökning av Frontex befogenheter, och det är inte acceptabelt
              ur subsidiaritetssynpunkt.
            </seg>
            <seg n="719ec5a1">
              Alliansen skriver i sin tur: Målen med dessa åtgärder kan uppnås
              lika bra om medlemsstaterna ges större utrymme att () själva bestämma
              de närmare åtgärder som ska vidtas.
            </seg>
            <seg n="016eaa29">
              Först och främst kan vi notera att detaljerade regler för hur
              kontrollen av externa gränser ska ske har funnits sedan i vart
              fall 2002. I det fallet var det Schengenkommittén som bestämde.
              Kraven ser liknande ut i de nu aktuella artiklarna 1315. Sedan
              2006 finns det även en förordning om gränspassager som i sin artikel
              12 fastställer åtgärder och nivå på den nationella gränsbevakningen.
              Detta är alltså förslag som har accepterats av tidigare regeringar
              och denna regering. Det står till exempel att kontrollen ska hindra
              och avskräcka från illegal invandring. Man reglerar antalet tjänstemän
              och att metoder ska anpassas till hotbilden, att stationära och
              rörliga enheter ska användas och så vidare. Det är ungefär som
              Eurosur säger nu.
            </seg>
            <seg n="f301fcbd">
              När det gäller den nationella kompetensen kan man bara konstatera
              att de andra partierna inte ofta lyfter fram det som något särskilt
              viktigt. Så är det till exempel med EBA, som de andra partierna
              uppenbarligen inte haft så mycket emot. I det fallet kan en EU-myndighet
              till och med gå in och köra över ett beslut från en nationell
              myndighet och meddela bindande beslut som rör enskilda och så
              vidare i artiklarna 1719. Det har regeringen uppenbarligen inga
              problem med.
            </seg>
            <seg n="61ea6c0a">
              Det hela blir ju lite komiskt. Om allianspartierna eller Socialdemokraterna
              nu hade brytt sig om vårt självbestämmande, varför röstade de
              då ja till Lissabonfördraget? De som tittar på denna debatt har
              kanske inte hört om Lissabonfördraget, vilket inte vore så konstigt
              eftersom regeringen tillsammans med Socialdemokraterna klubbade
              igenom det utan att fråga folket. I korthet är det den största
              maktöverföringen från Sverige och svenska folket någonsin.
            </seg>
            <seg n="be77c8b6">
              Alliansen tillsammans med Socialdemokraterna har alltså för så
              sent som ungefär tre och ett halvt år sedan fört över Sveriges
              självbestämmande, och därmed svenska folkets, till EU. Genom detta
              bröts många av de löften om vetorätt, alliansfrihet och mellanstatlighet
              som ja-sidan förde fram i folkomröstningen 1994 om medlemskap
              i EU.
            </seg>
            <seg n="6dfc08ec">
              Att i ljuset av detta komma och prata om för långtgående utökning
              av EU:s befogenheter eller att nationalstaterna själva ska få
              bestämma blir närmast komiskt om det inte hade varit så tragiskt.
            </seg>
            <seg n="1144e37b">
              Vad som framgår efter allt detta är alltså dels att gränsbevakning
              och gränskontroller behövs, dels att Sverige inte har vare sig
              vilja eller förmåga att utföra det ordentligt. Utöver det framstår
              sjuklöverns motivering om otydlighet som väldigt svag. Deras nyupptäckta,
              och jag antar mycket kortvariga, vurm för nationellt självbestämmande,
              eller hur de nu vill uttrycka det, är bara tomma ord med tanke
              på all makt de gladeligen för över till EU så snart tillfälle
              ges. Där var EU:s grundlag, Lissabonfördraget, pricken över i.
            </seg>
            <seg n="5788c9c0">
              Nej, vad det givetvis handlar om är att de egentligen är oroliga
              att vi kanske får minskad illegal invandring till det här landet.
              De är alltså oroliga över att vi får färre brottslingar i Sverige.
              Dessa brottslingar belönas, vilket borde vara känt vid det här
              laget, tyvärr med medborgarskap, gratis skola och fri sjukvård
              som kostar miljarder och åter miljarder av svenska skattepengar,
              alltmedan man känner sig nödgad att exempelvis höja takbeloppen
              för såväl läkarbesök som mediciner. Prioriteringarna hos Alliansen
              och de rödgröna är som vanligt helt felaktiga. Dessutom innebär
              det att verkliga flyktingar i Sverige och utomlands drabbas när
              resurser förs över till några som de facto är brottslingar och
              illegala i det här landet.
            </seg>
            <seg n="d87fa80c">
              I ljuset av allt detta motsätter vi oss inte detta förslag i
              nuläget. Vi menar att det kommer att hjälpa Sverige att upprätthålla
              gränserna bättre än vad vi gör i dag. Men för att vara helt på
              det klara med förutsättningarna är vår ambition givetvis att detta
              EU-förslag inte ska behövas i framtiden när Sverigedemokraterna
              har sett till att vi faktiskt har kontroll på våra gränser.
            </seg>
          </u>
          <note n="95d9d4d3">
            Jag yrkar bifall till reservationen.
          </note>
          <note type="speaker" n="2ed6164c">
            Anf. 125 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-1" n="ab2556ef">
            <seg n="f7576a91">
              Fru talman! Det är inte alltid lätt att uppräthålla en linje,
              men det finns åtminstone en linje som Kent Ekeroth och Sverigedemokraterna
              håller, och den är att man är främlingsfientlig. I övrigt, när
              det gäller EU-kritik och annat, får jag ta fasta på det Kent Ekeroth
              säger: Det är tomma ord.
            </seg>
            <seg n="b08b5b0d">
              På något sätt gäller det att flirta med en liten opinion som
              kanske är negativ mot Europeiska unionen och det samarbete som
              vi har i Europa. Vi är positiva till det samarbetet, men vi skiljer
              oss på ett sätt i dag: Vi köper inte grisen i säcken. Vi lämnar
              ett motiverat yttrande när vi ser att det finns en fara för att
              de förslag som kommissionen lägger fram kan bli felaktiga, bryta
              mot subsidiaritetsprincipen och inte vara proportionella.
            </seg>
            <seg n="24e8b8ec">
              Det du, Kent Ekeroth, väljer att göra i dag är att säga att riksdagen
              över huvud taget inte ska ha någon synpunkt och att förslaget
              är bra. Jag vill då informera dig om att vi är i början av ett
              förhandlingsskede. Detta är inte ett färdigt förslag.
            </seg>
            <seg n="cf52b56d">
              Jag ska påminna dig om några andra subsidiaritetsprövningar som
              vi har haft. Du har en väldigt dualistisk linje nu. Du kommer
              med EU-kritik samtidigt som du håller hyllningstal till en EU-institution,
              gränsövervakningssystemet Frontex. Då passar det. Jag har aldrig
              hört någon hålla ett sådant hyllningstal till gemensamma EU-regler
              som det du har hållit just i dag när det handlar om gränsövervakningssystem.
            </seg>
            <seg n="9d003b39">
              Jag ska påminna dig om den subsidiaritetsprövning vi hade när
              det handlade om att föra kontanter mellan länder. Då ansåg ni
              i Sverigedemokraterna att vi inte skulle ha ett gemensamt system.
              Då skulle alla 27 länder sluta bilaterala avtal med varandra.
              Varför anser ni inte i dag att man kan ha bilaterala beslut när
              det gäller gränsövervakningssystem? Det hänger ju inte ihop.
            </seg>
          </u>
          <note type="speaker" n="da0fe817">
            Anf. 126 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-1" n="31bc844a">
            <seg n="cfecc7ff">
              Fru talman! Jag tyckte att jag klargjorde detta i mitt ganska
              långa anförande. Tyvärr har vi och har haft regeringar som har
              uppvisat en enastående ovilja att just kontrollera Sveriges gränser.
              Så är det i dag, och så har det varit tidigare när det gäller
              allt möjligt: både illegal invandring och legal invandring, även
              om det här ärendet inte handlar om just detta.
            </seg>
            <seg n="9c845006">
              Man har sett hur nedskärningen på tullen har pågått sedan 90-talet.
              Tullen säger själv: Vi kan inte kontrollera våra gränser och ha
              fler kontroller. Vi vill kunna kontrollera mer.
            </seg>
            <seg n="c89ae45a">
              När illegala invandrare väl kommer till Sverige har vi sett att
              de belönas med allt möjligt som kostar miljarder och åter miljarder.
            </seg>
            <seg n="5c49c760">
              Vi har alltså sett en total ovilja från den här regeringen och
              andra regeringar att kontrollera gränser och att förhindra framför
              allt illegal invandring.
            </seg>
            <seg n="9214f84a">
              När vi står inför detta fullbordade faktum, som vi tyvärr har
              levt med under alltför lång tid i det här landet, måste man fråga
              sig: Hur kan man förbättra situationen temporärt? Ska man lita
              på att svenska regeringen eller kommande regeringar för den delen,
              till dess att vi sitter i den, kommer att göra det? Ska man hoppas
              på det? Nej, det kan man inte hoppas på.
            </seg>
            <seg n="f6e1c654">
              Det finns inget annat parti i den här riksdagen som vill ha skärpta
              kontroller när det gäller både människor och varor. Ska man stå
              och hoppas på att det skulle bli bättre bara utifrån Sveriges
              egen förmåga i det här fallet? Det kommer inte att hända.
            </seg>
            <seg n="a021fe4b">
              Då återstår någonting annat. Då återstår frågan: Vad kan EU,
              som vi har blivit satta i, göra? Vi valde inte att vara med i
              Schengen. Vi blev satta där av era politiska beslut. Det är ett
              fullbordat faktum att vi är i denna situation. Då menar vi att
              någon måste göra det här. Om man ger de här befogenheterna till
              Frontex, att upprätthålla våra gränser, menar vi att det blir
              ett mycket bättre skydd än det skydd som uppenbarligen denna och
              tidigare regeringar misslyckats med.
            </seg>
            <seg n="9dd3419a">
              Jag har även kollat med andra partier ute i Europa som har en
              något nyktrare syn på invandring och nationalstater. Även de ser
              fördelarna med Eurosur. Det är inget konstigt, och det är väldigt
              lätt att motivera varför vi vill att någon ska kontrollera, snarare
              än ingen.
            </seg>
          </u>
          <note type="speaker" n="213ddb50">
            Anf. 127 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-2" n="ab2556ef">
            <seg n="fe025a85">
              Fru talman! Jag noterar att Kent Ekeroth inte tror på Sveriges
              förmåga. Jag har en annan uppfattning. Jag vet att Sverige har
              en mycket god förmåga. Jag noterar också att Kent Ekeroth i dag
              sätter hoppet till Europeiska unionen. Det är det som jag uppfattar
              som lite vingligt.
            </seg>
            <seg n="515741c7">
              Jag ska återigen påminna dig om den där subsidiaritetsprövningen,
              för du valde att inte svara på min fråga. När ni varje gång tidigare
              har sagt att man ska lösa det här mellan länderna med bilaterala
              avtal undrar jag: Varför skulle man inte kunna göra det i det
              här fallet? Politiken hänger inte riktigt ihop. Det är en vinglig
              färd. Är du helt säker på att de väljare ni trots allt har verkligen
              står bakom det här?
            </seg>
            <seg n="6ec4ac9c">
              Är det främlingsfientlighet som gäller eller allmän EU-skepticism,
              eller kan ni byta fot i olika lägen? Jag är rädd att ni inte kommer
              att byta fot när det gäller främlingsfientligheten.
            </seg>
            <seg n="2721885d">
              Jag kan dess värre notera att en stor del av den upprördhet du
              visade i dag gällde att människor hade fått sjukvård och medicin
              i Sverige. Jag tycker att det är humanitärt, och jag tycker att
              det är bra. Jag tror att de flesta svenskar är stolta över det.
            </seg>
            <seg n="bfea8713">
              Men red gärna ut varför man ska ha bilaterala avtal ibland när
              det gäller att arbeta mot organiserad brottslighet, när det gäller
              att göra livet lättare i gränspassagen och när man över huvud
              taget ska pröva om EU-systemen fungerar men inte ha det i just
              det här fallet! Jag förstår fortfarande inte hur politiken hänger
              ihop.
            </seg>
          </u>
          <note type="speaker" n="50d32219">
            Anf. 128 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-2" n="31bc844a">
            <seg n="e18f10b1">
              Fru talman! Hammarbergh nämner att han litar på Sverige men att
              vi inte gör det. Det var inte det jag sade. Jag sade att jag inte
              litar på er förmåga att hantera det. Jag litar inte på allianspartierna.
              Jag litar inte på de rödgrönas förmåga att hantera det. Ni har
              bevisat att ni inte kan eller vill hantera det.
            </seg>
            <seg n="29ffa102">
              Det är er jag inte litar på. Sveriges förmåga finns. Det var
              också det jag sade. Skulle vi sitta i regeringsställning skulle
              vi minsann visa att vi har all förmåga. Det handlar om viljan,
              och ni har visat att viljan inte finns. Det är det som det handlar
              om.
            </seg>
            <seg n="6aa5a26a">
              När det gäller tullens förmåga kan jag bara nämna vad Tullverket
              självt säger. Vi har till exempel Tull-Kust. Det är alltså fackliga
              företrädare som säger att de inte har tillräckliga resurser för
              att bevaka våra gränser. Björn Hartvigsson, som är förbundsordförande
              för Tull-Kust, säger att de inte har tillräckligt med resurser.
              Jan Martinsson säger samma sak. De vill se en ökad styrka ute
              vid gränserna. De vill se fler tullare med vapenkompetens. De
              har inte proportionella resurser och så vidare. Jag har en lång
              lista här när det gäller hur tullen klagar på att de inte kan
              upprätthålla våra gränser.
            </seg>
            <seg n="9fc6b252">
              Förmågan har successivt monterats ned sedan mitten av 90-talet,
              om inte tidigare. De har halverat personalstyrkan. Dessutom ersätts
              de inte med nyanställda vid pensionsavgångar det tar de också
              upp.
            </seg>
            <seg n="b119c166">
              Denna politik har denna regering och tidigare regeringar bedrivit.
              Det är en politik som har bedrivits i säkert över 15 år.
            </seg>
            <seg n="7b97883d">
              Jag tror på Sveriges förmåga, men jag litar inte på er förmåga.
            </seg>
            <seg n="12cf3955">
              När det gäller Eurosur och varför vi går med på det nu vill jag
              säga att detta är en väldigt aktuell och akut fråga, enligt vårt
              sätt att se på det. Man har en regering som uppvisar en total
              ovilja mot att kontrollera våra gränser och dessutom belönar brottslingar
              med sjukvård, möjlighet att starta företag och allt möjligt. Då
              belönar man brottslingar för att de fullständigt struntar i svenska
              regler och lagar.
            </seg>
            <seg n="2b67272d">
              Ni har alltså bevisat att ni är helt opålitliga när det gäller
              detta. Då måste vi göra något åt det i den akuta situationen.
              Så fort vi har makten, precis som jag sade, kommer vi också att
              ta tillbaka det här till svensk kompetens och svenskt självbestämmande.
              Men vi är det enda parti som vill göra det. Vi gick trots allt
              inte med på Lissabonfördraget. Det var ni som gjorde det, inte
              vi.
            </seg>
          </u>
          <note type="speaker" n="8d0a6cce">
            Anf. 129 CAROLINE SZYBER (KD):
          </note>
          <u who="unknown" xml:id="i-0482cac774d53c34-6" n="7195dda1">
            <seg n="73726316">
              Fru talman! Vi debatterar i dag utskottets utlåtande över kommissionens
              förslag om inrättande av ett europeiskt övervakningssystem, Eurosur.
            </seg>
            <seg n="743c52b0">
              Bakgrunden till förslaget är att man vill få ett gemensamt regelverk
              för informationsutbyte för att förbättra kunskapen om situationer
              vid EU:s gränser och för att förbättra reaktionsförmågan när det
              gäller att hantera situationer som uppkommer vid gränserna. Detta
              ska också leda till förbättrade resursfördelningar i medlemsstaterna.
            </seg>
            <seg n="0e89dad2">
              Det är inom ramen för en politisk förhandskontroll som subsidiaritetsprincipen
              har sitt främsta användningsområde. Det är medlemsstaternas möjlighet
              att utöva inflytande över EU:s lagstiftning.
            </seg>
            <seg n="d7f18499">
              Vi i Kristdemokraterna och övriga Alliansen har i vår reservation
              varit tydliga med att det behövs mer underlag. Vår ingång är att
              förslaget från kommissionen inte är klart och att vi anser att
              det är för tidigt att säga nej. Vi vill inte stänga dörren, vilket
              Socialdemokraterna, Miljöpartiet och Vänstern gör. Det finns alla
              möjligheter för oss att göra det framöver.
            </seg>
            <seg n="39133146">
              Alliansen har, som sagt, en reservation. Vi anser att kommissionens
              förslag innehåller flera delar som behöver analyseras ytterligare
              och att det inte riktigt går att ta ställning till om förslaget
              är förenligt med subsidiaritets- och proportionalitetsprincipen.
            </seg>
            <seg n="bd528ba6">
              Det framgick inte tillräckligt tydligt att målen inte kan nås
              på nationell nivå. Vi anser dock inte heller att det är tydligt
              om de kan göra det. Vi efterlyser en mer utförlig och en mer tydlig
              motivering när det gäller hur kommissionen har kommit fram till
              förslagen och huruvida de är förenliga med subsidiaritets- respektive
              proportionalitetsprincipen.
            </seg>
            <seg n="8da3e4b1">
              Kristdemokraterna vill i sammanhanget framhålla att möjligheten
              att söka asyl inte får försvåras. Jag kan bara säga att jag efter
              att ha lyssnat på Sverigedemokraterna undrar om vi har läst samma
              underlag, för den här debatten handlar inte om kontroll av invandring.
              Men Sverigedemokraterna är ju ett enfrågeparti.
            </seg>
            <seg n="1ee68a6e">
              Fru talman! Det finns delar i förslaget som vi säger är för detaljerade.
              Det gäller de åtgärder som medlemsstaterna ska vidta vid olika
              effektivitetsnivåer.
            </seg>
            <seg n="56362158">
              Jag tror också att vi framöver kommer att få större kunskap om
              hur våra subsidiaritetsförslag kommer att tas emot av kommissionen.
              Jag tror att det kommer att hjälpa oss när det gäller hur vi ska
              formulera våra förslag. Likaså tror jag att det ibland finns ett
              missförstånd i fråga om det språkbruk som regeringen använder.
            </seg>
            <seg n="9c7c7320">
              Avslutningsvis skulle jag vilja framföra att jag tror att det
              är viktigt med en tydlig gemensam signal från utskottet till kommissionen.
              Vi vill att det ska komma från utskottet men också från regeringen
              att kommissionen skickar ut alltför ofärdiga förslag.
            </seg>
            <seg n="2112c65f">
              Jag kommer också att vara tydlig mot regeringen, som mitt parti
              är en del av, när det gäller att man de facto tydligare måste
              plädera för ett ja eller ett nej. Jag kan dock instämma i att
              det inte var lätt utifrån det här underlaget.
            </seg>
            <seg n="46de0b2c">
              Att likt Socialdemokraterna, Miljöpartiet och Vänstern säga nej
              tror vi dock inte på. Vi säger att problemet i det här fallet
              inte är att regeringen inte har sagt ja eller nej. Problemet är
              att kommissionen har skickat ut ett alltför ofärdigt förslag.
              Jag yrkar bifall till reservation 1.
            </seg>
          </u>
          <note type="speaker" n="65786ba5">
            Anf. 130 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-3" n="31bc844a">
            <seg n="da803c42">
              Fru talman! Det blir en kort replik för mig. Caroline Szyber
              sade att det inte handlar om invandring. Men ett av de uttalade
              syftena med det här är att förhindra illegala invandrare, vilket
              gör att det handlar om invandrare. Hur kommenterar du det?
            </seg>
          </u>
          <note type="speaker" n="984bc8bd">
            Anf. 131 CAROLINE SZYBER (KD) replik:
          </note>
          <u who="unknown" xml:id="i-0482cac774d53c34-7" n="7195dda1">
            <seg n="85e63424">
              Fru talman! Det är möjligt att det kan vara en av delarna som
              det här informationsutbytet handlar om, men det kan också handla
              om en osäkerhet som kan uppstå vid olika gränser. Den osäkerheten
              behöver inte alltid härröra från illegal invandring. Det kan vara
              andra invandringsströmmar.
            </seg>
            <seg n="c06f656e">
              Det är inte illegal invandring som det här gränsövervakningssystemet
              har som sitt huvudfokus. Det är viktigt. Att det ska handla om
              vissa strömningar är en sak, men jag vänder mig starkt mot att
              du hela tiden pratar om en illegal invandring.
            </seg>
          </u>
          <note type="speaker" n="10946c56">
            Anf. 132 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-4" n="31bc844a">
            <seg n="f73f8b2e">
              Fru talman! Det var intressant. Kristdemokraterna går upp och
              påstår att det här inte handlar om invandringen, men när jag ställer
              frågan erkänner man att det de facto handlar om invandring inte
              bara, men delvis.
            </seg>
            <seg n="0565de80">
              Precis som jag tog upp handlar det om allt möjligt, till exempel
              illegala vapen, narkotika och illegal invandring. Jag får tacka
              Kristdemokraterna för att de erkänner att det visst handlar om
              invandring.
            </seg>
          </u>
          <note type="speaker" n="176811ef">
            Anf. 133 CAROLINE SZYBER (KD) replik:
          </note>
          <u who="unknown" xml:id="i-0482cac774d53c34-8" n="7195dda1">
            <seg n="fa0e491b">
              Fru talman! Återigen, jag tror att man hör det man vill höra.
            </seg>
            <seg n="95451da9">
              Det jag sade var att det inte enbart handlar om kontrollen av
              kriminell invandring. Jag säger det igen: Det handlar inte enbart
              om kontrollen av invandring. Bakgrunden till det här förslaget
              är att förbättra ett informationssystem och att förbättra kunskapen.
            </seg>
            <seg n="a4a84b53">
              För oss är det hela tiden väldigt viktigt att framhålla att det
              här inte på något sätt får försvåra att man ska kunna söka asyl.
              Vi verkar ha tolkat det här underlaget lite olika. Jag vänder
              mig framför allt starkt emot begreppet den illegala invandringen.
              Vi vet ju inte huruvida den är illegal eller inte.
            </seg>
          </u>
          <note type="speaker" n="e8e3b9a0">
            Anf. 134 KERSTIN HAGLÖ (S):
          </note>
          <u who="kerstin_haglo_41f11a" xml:id="i-01cef5afb2458002-0" n="d68c2dcd">
            <seg n="2b1b3bc3">
              Fru talman! Som tidigare har sagts här handlar debatten om justitieutskottets
              utlåtande av kommissionens förslag om inrättandet av det europeiska
              gränsövervakningssystemet Eurosur och subsidiaritetsprövning av
              förslaget. Jag tänker inte gå närmare in på det, för jag tycker
              att det klart och tydligt har framkommit av Krister Hammarberghs
              och Caroline Szybers inlägg vad innehållet i detta är. Jag börjar
              därför med att yrka bifall till förslaget i utlåtandet.
            </seg>
            <seg n="46ff1b5b">
              Vi socialdemokrater anser tillsammans med Vänsterpartiet och
              Miljöpartiet att förslaget i dess helhet strider mot subsidiaritetsprincipen.
              Vi föreslår därför att riksdagen lämnar ett motiverat yttrande
              till Europaparlamentets, rådets och kommissionens ordförande.
            </seg>
            <seg n="533b8b07">
              I Lissabonfördraget, artikel 5, vad gäller subsidiaritetsprövning,
              står bland annat att kommissionen ska, för det första, i utkastet
              göra en tydlig, klar motivering vad avser både proportionalitetsprincipen
              och subsidiaritetsprincipen.
            </seg>
            <seg n="b481fff1">
              För det andra står där också att innehållet ska göra det möjligt
              att se om subsidiaritets- och proportionalitetsprincipen följs
              så att vi som parlamentariker kan bedöma detta.
            </seg>
            <seg n="41ac2bdb">
              För det tredje står där att de finansiella kostnaderna för medlemsstaterna
              måste framgå.
            </seg>
            <seg n="fdf05803">
              Till sist står där om unionens mål med förslaget, alltså vad
              det är som skulle göra detta bättre på EU-nivå. Där bör man också
              tillägga att titta på vilka kvalitativa indikationer och, om det
              är möjligt, även vilka kvantitativa indikationer som finns.
            </seg>
            <seg n="3d99e101">
              Vidare i Lissabonfördraget under artikel 5 artikel 6 i protokollet
              om tillämpningen står det att läsa att det är det aktuella utkastet
              som prövas och att ett motiverat yttrande med skälen till att
              man anser att ett utkast till lagstiftning inte är förenligt med
              subsidiaritetsprincipen får lämnas.
            </seg>
            <seg n="4b19157c">
              Med andra ord säger man ja, detta är förenligt med subsidiaritetsprincipen
              eller nej, detta är inte förenligt med subsidiaritetsprincipen.
              Man kan också säga att vissa delar strider mot subsidiaritetsprincipen,
              precis som Alliansen har gjort, men det finns inte utrymme för
              ett tredje alternativ, det vill säga att inta någon skeptisk ingång
              och föra ett allmänt resonemang kring subsidiaritetsprincipen.
              Det är det aktuella utkastet som ska prövas, inget som komma skall.
              Det är detta utkast som ska analyseras, och det är så vi har sett
              det.
            </seg>
            <seg n="13aadf6b">
              Det är också väldigt tydligt i yttrandet från konstitutionsutskottet
              och, som jag tidigare har sagt, i Lissabonfördraget vad förslaget
              ska innehålla och vad det är man lämnar ett motiverat yttrande
              över.
            </seg>
            <seg n="7371829d">
              Vårt ställningstagande att kommissionens förslag om att inrätta
              Eurosur strider mot subsidiaritetsprincipen i sin helhet bygger
              på att förslaget är så oklart och ofullständigt att det inte med
              tillräcklig tydlighet framgår att målet för åtgärderna inte kan
              nås på nationell nivå. Det framgår inte heller att målen för åtgärderna
              bättre kan uppnås genom att åtgärder vidtas på unionsnivå. Förslaget
              måste därför, som vi ser det med vår huvudingång och när jag då
              har redogjort för vad som står i artikel 6, anses strida mot subsidiaritetsprincipen
              eftersom kommissionen inte har lagt fram ett förslag som är tydligt
              och klart.
            </seg>
            <seg n="de9946fe">
              Sedan bidrar det faktum att regeringen inte klart har uttalat
              en bedömning i subsidiaritetsfrågan ytterligare till oklarheten.
            </seg>
            <seg n="6ff8b13b">
              Fru talman! Avslutningsvis ska jag säga några ord om kommissionens
              förslag som bland annat innebär att medlemsstaterna ska fördela
              sina gränsövervakningsresurser i enlighet med effektnivåer som
              fastställs av Frontex. Det blir således Frontex som ytterst ska
              avgöra hur medlemsstaterna ska fördela övervakningsresurserna.
              Detta är en alltför långtgående utökning av Frontex befogenheter
              och inte acceptabelt ur subsidiaritetssynpunkt.
            </seg>
            <seg n="f63e0cf5">
              När det gäller den del som avser de åtgärder som medlemsstaterna
              ska vidta vid olika effektnivåer delar vi Alliansens syn att de
              är alldeles för detaljerade. Målet med dessa åtgärder kan uppnås
              lika bra om medlemsstaterna ges större utrymme att inom en något
              vidare ram själva bestämma de närmare åtgärder som ska vidtas.
            </seg>
            <seg n="8f2c7ec8">
              När det i övrigt i kommissionens förslag till EU-parlamentets
              och rådets förordning om inrättande av ett europeiskt gränsövervakningssystem,
              Eurosur, är så oklart och ofullständigt och att det inte harmoniserar
              med artikel 5 i Lissabonfördraget, som jag tidigare har redogjort
              för, finns bara en väg att gå som vi ser det, och det är därför
              vi har tagit den vägen. Det är att säga att detta förslag i sin
              helhet strider mot subsidiaritetsprincipen.
            </seg>
          </u>
          <note type="speaker" n="13bda30d">
            Anf. 135 AGNETA BÖRJESSON (MP):
          </note>
          <u who="agneta_borjesson_f48f5d" xml:id="i-8531508c9cd7e7e0-0" n="bbd84a8c">
            <seg n="2333dbde">
              Fru talman! En stor del av justitieutskottets arbetsbelastning
              upptas av subsidiaritetsprövningar. Dagens ärende är en sådan
              som handlar om gränskontroll och det som benämns Eurosur, ett
              inrättande av ett europeiskt gränsövervakningssystem.
            </seg>
            <seg n="1f67cb44">
              Men framför allt sätter just den här subsidiaritetsprövningen
              väldigt stort fokus på hur riksdag och regering ska och bör jobba
              med dessa prövningar. Hela grundtanken är ju att göra en bedömning
              om frågan ska avgöras inom EU eller i de nationella församlingarna.
              Det enda vi i de nationella församlingarna kan ta ställning till
              är det förslag vi har fått på papper för att pröva och inte något
              eventuellt tänkt framtida papper som ännu inte är skrivet.
            </seg>
            <seg n="3f0d8c5c">
              När det gäller just detta papper är egentligen utskottsmajoriteten
              och företrädare för allianspartierna ganska överens. Vi anser
              att som förslaget är skrivet är det för många detaljer och samtidigt
              för otydligt formulerat.
            </seg>
            <seg n="802aed2d">
              Men trots att det är små skillnader i vår syn på hur och i vilken
              grad vi ska säga nej till den här subsidiaritetsprövningen är
              det viktiga skillnader eftersom vi samtidigt jobbar fram hur vi
              ska hantera dessa frågor i framtiden. Genom att välja den mjukare
              linjen, som regeringspartierna föreslår, tror jag att vi öppnar
              för ännu fler ofärdiga subsidiaritetsprövningar och förslag från
              kommissionen. Genom att vara tydligare och svara på det vi har
              blivit ombedda att svara på kan det ändå bli en tydligare signal
              till kommissionen om att de inte bör belasta de nationella parlamenten
              med ofärdiga förslag.
            </seg>
            <seg n="11704fa3">
              Jag tänker inte gå in så mycket på dessa detaljer. Det har de
              tidigare talarna gjort, och jag instämmer där i mycket av det
              som Kerstin Haglö anfört. Jag vill yrka bifall till utskottets
              förslag och motiveringen i bil. 3.
            </seg>
          </u>
          <note type="speaker" n="7e8213d3">
            Anf. 136 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-3" n="ab2556ef">
            <seg n="f35f4007">
              Fru talman! Jag får väl ta möjligheten att replikera Miljöpartiet,
              även om det inte var syftet från början.
            </seg>
            <seg n="65523c80">
              Vi hamnar i mycket teknikaliteter. Lite tråkigt, kan jag tycka,
              därför att vi, precis som Agneta Börjesson säger, i grunden har
              samma uppfattning. Vi tycker inte om ofärdiga förslag. Vi vill
              inte köpa grisen i säcken, till skillnad från någon annan. Men
              vi är bundna av en form som finns i Sveriges riksdag, som regleras
              i riksdagsordningen och där det finns en praxisbild. Därför borde
              det finnas ett gemensamt intresse att hitta lösningar för att
              ta sig ur det här. Vår strävan har varit att vi ska följa det
              regelverket, åtminstone tills praxis har förändrats.
            </seg>
            <seg n="780a6f15">
              Det är också därför vi har ett förslag där vi direkt kan se att
              artikel 15 bryter mot subsidiaritetsprincipen. Däremot är detta
              svårt att följa i det som nu är majoritetstext. Det blir inte
              korrekt. Det går inte att direkt hävda att det strider mot subsidiaritetsprincipen,
              och vår oro i det fallet är att man inte kommer att ta Sveriges
              yttrande på fullt allvar om man kan peka på att det är felaktigt.
            </seg>
            <seg n="305c9d14">
              Min fråga utgår egentligen från att Agneta Börjesson pekar på
              någonting väldigt viktigt när vi yttrar oss gentemot kommissionen.
              Det handlar lite grann om vårt arbetssätt, att vi ska försöka
              hitta bra arbetsformer för samtal med varandra i utskottet när
              det egentligen handlar om små tekniska problem. Processen den
              här gången har varit märklig. Den har varit märklig i det avseendet
              att det största oppositionspartiet över huvud taget inte har velat
              diskutera detaljerna, inte har svarat i telefon eller tagit emot
              telefonmeddelanden. Då blir det svårt att hitta de gemensamma
              lösningarna.
            </seg>
            <seg n="84f480aa">
              Det kan också vara så att ett annat oppositionsparti har fått
              lämna synpunkter. Det har tagits hänsyn till synpunkterna, men
              sedan väljer man att sluta diskutera. Då är frågan: Hur ser Agneta
              Börjesson på det arbetssättet? Kommer vi att lämna bra yttranden
              gentemot kommissionen om vi inte pratar med varandra?
            </seg>
          </u>
          <note type="speaker" n="e29624b1">
            Anf. 137 AGNETA BÖRJESSON (MP) replik:
          </note>
          <u who="agneta_borjesson_f48f5d" xml:id="i-8531508c9cd7e7e0-1" n="bbd84a8c">
            <seg n="181a4349">
              Fru talman! Krister Hammarbergh ställer en fråga om telefonvanorna
              hos Socialdemokraterna. Jag har lite svårt att svara på just den
              frågan. Jag är helt övertygad om att vi svarar på alla frågor
              och att i alla fall inte jag har blivit kontaktad i de frågorna.
            </seg>
            <seg n="cbb6971e">
              Jag är också helt övertygad om att det finns en stor öppenhet
              kring att faktiskt skriva ihop sig när det gäller en text för
              att säga nej till det här förslaget. Jag har väldigt svårt att
              se att det på något sätt skulle vara svårt. Jag tycker också att
              vi i det här fallet står ganska nära varandra. Det borde inte
              ha varit särskilt svårt att göra.
            </seg>
            <seg n="b82fb8f0">
              Att däremot se vem det är som bär ansvaret för att göra det vill
              inte jag lägga mig i. Jag vet väldigt väl att jag inte har blivit
              kontaktad för sådana diskussioner.
            </seg>
          </u>
          <note type="speaker" n="186897e7">
            Anf. 138 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-4" n="ab2556ef">
            <seg n="672ae749">
              Fru talman! Jag tycker att det är väldigt bra att Agneta Börjesson
              säger det, för vi kommer att ha ett antal subsidiaritetsprövningar.
              Många gånger uppfattar vi det som svår materia att tränga igenom
              och att det finns anledning att prata med varandra och hitta lösningar
              när vi känner att vi står nära varandra och ska yttra oss gentemot
              kommissionen. Sedan kan vi fortsätta processen och ha olika uppfattningar
              när det gäller de förhandlingar som kommer att bedrivas. Vi kommer
              säkerligen att kunna ha olika uppfattningar också när det väl
              ska bli svensk lagstiftning. Det är relativt naturligt mellan
              oppositionspartier och majoritet.
            </seg>
            <seg n="01302928">
              Jag ser fram emot att vi när det gäller den här typen av prövningar
              kan försöka anstränga oss att ha en god diskussion så att vi på
              ett så bra sätt som möjligt kan föra fram Sveriges riksdags och
              svenska folkets röst i de tidiga skeden som en subsidiaritetsprövning
              faktiskt är. Jag kan bara beklaga att det inte har funnits så
              stort intresse från i synnerhet vissa delar av oppositionspartierna.
            </seg>
          </u>
          <note type="speaker" n="747451f3">
            Anf. 139 AGNETA BÖRJESSON (MP) replik:
          </note>
          <u who="agneta_borjesson_f48f5d" xml:id="i-8531508c9cd7e7e0-2" n="bbd84a8c">
            <seg n="7e870397">
              Fru talman! Jag har som sagt inga mer synpunkter när det gäller
              hur andra delar av oppositionen förhåller sig till samtal. Vi
              brukar alltid delta i de samtal som vi blir inbjudna till.
            </seg>
          </u>
          <note type="speaker" n="98e75dc0">
            Anf. 140 LENA OLSSON (V):
          </note>
          <u who="lena_olsson_656dbf" xml:id="i-1c1e8964d6b9d72d-0" n="1c2e577b">
            <seg n="385e3e25">
              Fru talman! Vi debatterar här i kvällningen återigen en subsidiaritetsprövning.
              Det har varit många sådana, även i utskottet, och de verkar inte
              bli färre. Vad det handlar om behöver jag inte dra eftersom jag
              är sist på talarlistan. Jag tror att man har förstått det här
              nu.
            </seg>
            <seg n="1f417bcf">
              Jag vill yrka bifall till utskottsmajoritetens förslag.
            </seg>
            <seg n="82b6c512">
              När det gäller det som Krister Hammarbergh har varit inne på
              i kväll, när han beklagar att vi inte kan komma överens i den
              här frågan, kan jag säga att när vi ligger så nära varandra kan
              jag beklaga lika mycket att inte Alliansen tycker att det här
              strider mot subsidiaritetsprincipen och att vi gemensamt ska skicka
              den motiveringen till kommissionen.
            </seg>
            <seg n="a95f2ab1">
              Om jag är rätt underrättad är det så att kommissionen tittar
              på de motiverade yttranden som man får, där det uttryckligen står
              att det här strider mot subsidiaritetsprincipen. Det är det yttrandet
              som tas upp, och när kommissionen har tittat på det och det blir
              omröstning i parlamentet går man på just det som i sin helhet
              säger att det strider mot subsidiaritetsprincipen. Om då kommissionen
              ska ompröva det här ska man också ta hänsyn till vad det motiverade
              yttrandet handlar om. Då kan kommissionen antingen vidhålla förslaget,
              ändra på det eller också kan man dra tillbaka det. Men då måste
              kommissionen motivera varför man har fattat det beslutet.
            </seg>
            <seg n="244b3d34">
              Visst är det så att vi står ganska nära varandra. Du beklagar
              å din sida och jag beklagar å min sida.
            </seg>
            <seg n="d450fbc9">
              Sedan vill jag i den här debatten återkomma till Sverigedemokraterna.
              Kent Ekeroth har under en lång tid framhållit att man i varje
              sammanhang ska hävda de bilaterala avtalen. Vi har haft uppe någon
              fråga som har handlat om subsidiaritetsprövning eller EU-frågor
              över huvud taget. Jag tycker att det är väldigt beklämmande att
              man kallar människor som flyr från krig, från politiskt förtryck
              och från naturkatastrofer för brottslingar. Jag kan inte med ord
              förklara hur upprörd jag blir av det.
            </seg>
            <seg n="18618ea3">
              Sedan står han här och håller ett försvarstal om hur mycket man
              är emot EU. Ni hyllar Frontex. Ni hyllar kommissionen. Ni har
              ju ändrat inriktning. Så fort det passar er har kommissionen gjort
              rätt. Här kritiserar vi från Alliansens sida, vi kritiserar också
              från Vänsterns sida och från regeringens sida, men Sverigedemokraterna
              hyllar kommissionen och de hyllar Frontex.
            </seg>
            <seg n="088df07b">
              Det är mycket, mycket märkligt att ge sig på människor som är
              på flykt från krig och förtryck, att påstå att det här är en bra
              bedömning och bara ta upp illegal invandring, inte vidröra någonting
              annat som finns i förslaget.
            </seg>
          </u>
          <note type="speaker" n="0b1f92fe">
            Anf. 141 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-5" n="ab2556ef">
            <seg n="c7919aa0">
              Fru talman! Även om Lena Olsson och jag samtalar väl och bra
              är det inte så ofta som vi har anledning att säga att vi håller
              med varandra, som jag tror att vi har gjort i det här fallet.
              Det är sällan när det gäller EU-frågor. Vi vet att Lena Olssons
              parti är ett EU-kritiskt parti. Det får vi respektera. Vi har
              olika uppfattningar. I det här fallet känner vi en gemensam oro
              och vill gärna lämna ett motiverat yttrande. Då väljer Lena Olsson
              att beklaga.
            </seg>
            <seg n="c29561ec">
              Problemet just nu är att med den process som har rått försvagas
              Sveriges röst. Det blir inte den riktigt starka majoriteten från
              Sveriges riksdag som lämnar ett motiverat yttrande. Det hade kunnat
              förhindras om intresset hade funnits. Längre än så står vi inte
              mot varandra utan det handlar mer om teknikaliteter. Det fanns
              ingen möjlighet för oss att diskutera texten över huvud taget.
              Den lades på bordet. Det är vad jag vill beklaga. Sveriges röst
              har blivit svagare.
            </seg>
            <seg n="ec584365">
              Jag ser fram emot att vi har ett bra samarbete och konstruktiva
              diskussioner framöver.
            </seg>
          </u>
          <note type="speaker" n="2e3b2b26">
            Anf. 142 LENA OLSSON (V) replik:
          </note>
          <u who="lena_olsson_656dbf" xml:id="i-1c1e8964d6b9d72d-1" n="1c2e577b">
            <seg n="2722fa0e">
              Fru talman! Vi har från Vänsterpartiets sida inget emot att komma
              överens.
            </seg>
            <seg n="8bbbd112">
              I Alliansens reservation framgår det att man anser att förslaget
              är oklart och otydligt, och man kan inte fatta beslut.
            </seg>
            <seg n="0804eeda">
              Vi har att ta ställning till hela paketet. Vi hade diskussionen
              även i går i utskottet. Vi kan inte ta ställning till delar. Antingen
              svarar vi att förslaget strider mot subsidiaritetsprincipen eller
              att förslaget inte strider mot subsidiaritetsprincipen. Det är
              så läget ser ut.
            </seg>
            <seg n="347dd921">
              Jag tycker gott att Alliansens företrädare kunde ha hakat på.
              Jag tror att kommissionen mer skulle ta till vara på uttalandet
              att förslaget strider mot subsidiaritetsprincipen om vi tillsammans
              skriver att det är oklart och otydligt och vi specifikt inriktar
              oss på artikel 15. I den artikeln talar kommissionen om med hela
              handen vad medlemsstaterna ska göra.
            </seg>
          </u>
          <note type="speaker" n="2b7f5518">
            Anf. 143 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-fbe6b0c6a1808ff7-6" n="ab2556ef">
            <seg n="5addb1b4">
              Fru talman! Jag ser fram emot ett konstruktivt samarbete i fortsättningen.
              Det innebär att vi ska diskutera texterna gemensamt. Att vi i
              det här fallet inte använder möjligheten innebär att förslaget
              är fel i sak. Vi måste hänga upp ett motiverat yttrande på någon
              artikel som bryter mot subsidiaritetsprincipen. Artikel 15 gör
              det definitivt. Det går inte att hävda något sådant i ett så pass
              långt gånget förslag från kommissionen. Det innebär att det blir
              fel i sak, och att lämna ett sådant yttrande skulle göra Sveriges
              röst än svagare.
            </seg>
          </u>
          <note type="speaker" n="22fda2e5">
            Anf. 144 LENA OLSSON (V) replik:
          </note>
          <u who="lena_olsson_656dbf" xml:id="i-1c1e8964d6b9d72d-2" n="1c2e577b">
            <seg n="c88ad584">
              Fru talman! Jag tror inte alls att Sveriges röst blir försvagat
              i det läget. Jag tror precis tvärtom, nämligen att rösten skulle
              stärkas. Krister Hammarbergh tar ofta tillfället i akt och talar
              om att Sverige har en stark röst i EU sedan tidigare. Det skulle
              bli besynnerligt om EU inte skulle lyssna just då.
            </seg>
            <seg n="68478934">
              Man ska alltid vara villig att diskutera och vara öppen. Men
              då är det arbetsformerna man måste titta på. Om vi ska börja ha
              subsidiaritetsprövningar om det nu blir så, vilket jag inte hoppas
              i vissa delar, anser jag att det kommer att bli begränsad tid
              för övriga förslag och propositioner som ska lämnas.
            </seg>
          </u>
          <note type="speaker" n="c8a75a93">
            Anf. 145 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-5" n="31bc844a">
            <seg n="7e8a9d50">
              Fru talman! Lena Olsson kommenterade hur upprörd hon blev för
              att illegala invandrare kallas för vad de är, nämligen brottslingar.
            </seg>
            <seg n="16e7de16">
              De som kommer till EU, eller till Sverige för den delen, utan
              tillstånd, antingen för att de inte söker tillstånd eller för
              att de struntar i tillstånden när de väl har fått dem, bryter
              mot lagar och regler som finns i Sverige eller, för den delen,
              i Europa. Det gör dem de facto till brottslingar.
            </seg>
            <seg n="afe207a9">
              Jag vet att ni i Vänsterpartiet brukar gilla att belöna brottslingar
              med medborgarskap, sjukvård och så vidare. Det kanske har att
              göra med att ni vill släppa ut brottslingar efter halva tiden,
              kanske mer om ni hade fått bestämma vem vet. Med er politik skulle
              förmodligen ingen vara illegal, utan alla skulle bara forsa in
              över Europa. Då skulle vi ha fler Malmö som vi kan ha aktuella
              debatter om när det gäller organiserad brottslighet eller annat.
            </seg>
            <seg n="640075ab">
              Hur kan ni försvara den politik ni själva har drivit fram? Varför
              måste det ges flyktingamnesti om flyktingarna inte är illegala?
              Hela poängen med en amnesti är att ge dem amnesti på grund av
              begångna regelbrott. De finns i Sverige men de får inte vara här
              vi ska ge dem amnesti. Varför skulle man ha gett dem amnesti annars?
              Det är för att de är illegala. Kalla dem för vad de är! Om ni
              vill ha fri invandring så att de kan forsa in över gränsen måste
              ni vara tydliga mot alla väljare.
            </seg>
            <seg n="049ebf13">
              Det är intressant att belöna illegala invandrare. Vad säger det
              till de legala invandrare som har kommit hit, de som har sökt
              tillstånd och har fått tillstånd på legala grunder? De har gjort
              allt så som det ska göras. Sedan kommer Vänsterpartiet och säger
              att det är strunt samma, att de illegala kan få samma sak.
            </seg>
            <seg n="dd33e71e">
              Justitieutskottet handlar om justitia, det vill säga rättvisa,
              men Vänsterpartiets politik på området har uppenbarligen ingenting
              med rättvisa att göra.
            </seg>
          </u>
          <note type="speaker" n="2864ee9d">
            Anf. 146 LENA OLSSON (V) replik:
          </note>
          <u who="lena_olsson_656dbf" xml:id="i-1c1e8964d6b9d72d-3" n="1c2e577b">
            <seg n="92597cfc">
              Fru talman! Vänsterpartiets politik och Vänsterpartiets politik.
              Jag är medveten om vad vi har för politik. Vi är humanister. Kent
              Ekeroth tycker att människor som flyr från krig, politiskt förtryck
              eller som inte kan vistas i sitt land ska skickas tillbaka för
              att bli våldtagna eller mördade.
            </seg>
            <seg n="d80f48f2">
              Kent Ekeroth hävdar att han vet precis varför dessa människor
              har flytt. Det vet du inte alls. Du benämner dem som kriminella.
              Är man kriminell om man flyr från ett inbördeskrig där man hotas
              att bli förföljd för att man tycker en sak eller för att man som
              kvinna blir våldtagen gång på gång? Flyktvägen kan vara konstig
              innan man kommer hit, men då ska den personen inte få söka asyl.
            </seg>
            <seg n="a438281c">
              Denna människosyn är absurd! Kent Ekeroth hävdar att dessa människor
              kommer hit för att utnyttja systemet och att de är brottslingar.
            </seg>
            <seg n="869693ca">
              Vi har i det här landet råd att hjälpa människor. Jo, det har
              vi. Vi har absolut råd att hjälpa människor som flyr. Kent Ekeroth
              kan passa på att tala om huruvida det är riktigt att skicka tillbaka
              dem dit där de riskerar att bli mördade eller våldtagna. Är det
              den politiken du vill ha? Så tala om det i klartext och stå inte
              och linda in saker och ting.
            </seg>
          </u>
          <note type="speaker" n="514af0af">
            Anf. 147 KENT EKEROTH (SD) replik:
          </note>
          <u who="kent_ekeroth_3b89d3" xml:id="i-ca08fe723ec6a319-6" n="31bc844a">
            <seg n="e22ece8d">
              Fru talman! Om man är flykting enligt konventionen om flyktingstatus
              får man uppehållstillstånd. De som inte får uppehållstillstånd
              är inte flyktingar. Om de inte ens söker är de i en helt annan
              liga. De försöker inte ens. Om man är flykting vet man att man
              får uppehållstillstånd. Om man inte söker är det misstänksamt.
            </seg>
            <seg n="4ce62ca5">
              Men om de som söker får avslag är de inte flyktingar. Då skulle
              de ha fått uppehållstillstånd. Den situation som beskrivs här
              så att alla ska börja gråta stämmer inte för 95 procent av alla
              dem som kommer hit.
            </seg>
            <seg n="c7c1276a">
              Av alla som har kommit till Sverige sedan 1980 är det färre än
              5 procent som är flyktingar. 6070 procent är anhöriginvandring.
              Det har ingenting med flyktingar att göra. Prata inte om flyktingar
              när det inte har med flyktingar att göra. Det är bara ett spel
              för galleriet för att vinna lite sympatiröster. Det handlar inte
              om det. Erkänn det!
            </seg>
            <seg n="a5bcff02">
              I det första anförandet sade Lena Olsson att vi sverigedemokrater
              hyllar kommissionen och en mängd annat. Men vi vill lägga ned
              kommissionen mest av alla. Vi vill lägga ned EU också om vi får
              tillfälle. Vi vill att Sverige ska gå ut ur EU, definitivt den
              politiska unionen, men vi vill fortfarande ha frihandel. Det finns
              länder som klarar sig alldeles utmärkt utan EU.
            </seg>
            <seg n="ce030dba">
              Vi är de som tydligast i det här landet driver att Sverige ska
              gå ut ur den överstatliga, byråkratiska och odemokratiska kolossen
              som EU är. Jag vill mer än gärna göra alla i kommissionen, EU-parlamentet
              och alla EU-byråkrater arbetslösa. Det är klart.
            </seg>
            <seg n="ef247a75">
              Någon måste göra något åt den situation ni har skapat åt oss
              med mer eller mindre öppna gränser, med illegal invandring brottslingar
              som ni belönar med allt möjligt. Nu vill vi att EU för en gångs
              skull ska göra någon nytta och införa det här systemet så att
              vi har någon form av kontroll. Jag vet att Vänsterpartiet inte
              vill ha det, men jag är ganska säker på att svenska folket vill.
            </seg>
          </u>
          <note type="speaker" n="59ae8ec3">
            Anf. 148 LENA OLSSON (V) replik:
          </note>
          <u who="lena_olsson_656dbf" xml:id="i-cca570294c9f84f8-0" n="1c2e577b" next="i-144d533465b2a189-0">
            <seg n="f4f3751e">
              Fru talman! Jag är ganska säker på vad svenska folket vill. Det
              såg vi 2010. De utgjorde kanske 6 procent, och det är ingen majoritet
              av svenska folket.
            </seg>
            <seg n="28a28368">
              Det går upp en talgdank för mig. Kent Ekeroth hyllar Frontex
              och hyllar kommissionen.
            </seg>
            <seg n="daeac87d">
              Här ser vi en vändning mot vad vi har sett förut. För mig och
              för många andra betyder det här: Jo, men EU är nog ganska bra,
              för man har satt upp murar runt hela EU så att människor inte
              ska komma in från till exempel tredje världen. Kent Ekeroth står
              och hyllar Frontex, som vi vet har varit med och förhindrat att
              båtar tar sig i land så att människor kan söka asyl.
            </seg>
            <seg n="f4e41b80">
              Jag har till och med läst någonstans att Kent Ekeroth kanske
              ska ställa upp som EU-parlamentariker. Det är ju så att man inte
              tror sina öron med ett sådant EU-motstånd. Eller hur, Kent Ekeroth?
            </seg>
          </u>
          <note n="2bcc715e">
            Överläggningen var härmed avslutad.
          </note>
          <note n="4e89170a">
            17 § Bordläggning
          </note>
          <note n="33072a8b">
            Anmäldes och bordlades
          </note>
          <note n="38da1356">
            Motionen väcktes med åberopande av 3 kap. 13 § riksdagsordningen
            om rätt att väcka motion med anledning av händelse av större vikt.
          </note>
          <note n="448ac652">
            Frågan om hänvisning av motionen till utskott skulle behandlas
            vid sammanträdet torsdagen den 15 mars.
          </note>
          <note n="0c95b1b5">
            Motionen hade följande lydelse:
          </note>
          <u who="lena_olsson_656dbf" xml:id="i-144d533465b2a189-0" n="1c2e577b" prev="i-cca570294c9f84f8-0">
            <seg n="b3cfe275">
              Med anledning av händelser i Malmö specifikt och utvecklingen
              i Sverige generellt hölls en aktuell debatt i Riksdagen gällande
              organiserad brottslighet. Aktualiteten i denna fråga understryks
              även av Rikspolisstyrelsen som tagit beslut om att dagens situation
              är en särskild nationell angelägenhet.
            </seg>
            <seg n="573187dc">
              I den aktuella debatten presenterade vi ett program för att bekämpa
              den organiserade brottsligheten, Särskilda Metoder mot Organiserad
              Kriminalitet. Syftet med programmet är att kraftfullt slå ned
              mot den organiserade brottsligheten nu, innan den fått sådan utbredning
              att den blivit ett landsomfattande hot snarare än främst koncentrerad
              till vissa städer och områden. Det är också vår förhoppning att
              detta program inte bara ska förhindra framtida samhällsutbredning
              utan även att eliminera flertalet av de kriminella nätverk och
              organisationer som redan är verksamma idag. Med anledning av denna
              händelse av större vikt presenterar vi härmed till Riksdagen denna
              motion med åtgärder mot den organiserade brottsligheten.
            </seg>
            <seg n="62fdfafb">
              Vi föreslår med detta förslag att en ny lag införs som kriminaliserar
              delaktighet i organiserad brottslighet, kriminellt nätverk eller
              organisation; Deltagande i Kriminell Organisation (DIKO). Vid
              polisens arbete med denna sorts brottslighet ska Rikskriminalpolisen
              (RKP) ges tillgång till utökade befogenheter. Bedömningen om huruvida
              dessa utökade befogenheter ska tillåtas ska brådskande göras av
              domstol där det efter ansökan av RKP ska intas en generös inställning.
              Rikskriminalpolisen ska kunna fatta interimistiska beslut. Vid
              rättegång ges domstolarna utökade möjligheter att fälla ledande
              eller nyckelpersoner i organiserad brottslighet samtidigt som
              konsekvenserna vid fällande dom blir mer långtgående än idag.
            </seg>
            <seg n="277ee72a">
              Hemliga tvångsmedel är ett nödvändigt och effektivt verktyg för
              brottsbekämpande myndigheter att komma åt grov brottslighet i
              allmänhet och organiserad brottslighet i synnerhet1. Av olika
              skäl, inte minst integritetsaspekten, är användningen starkt reglerad.
              Även användning av information som tillkommer genom hemliga tvångsmedel
              regleras, bl.a. med avseende på överskottsinformation om andra
              brott än det tvångsmedlet beviljats för. Tyvärr är dessa brottsbekämpande
              verktyg alldeles för snävt reglerade för att kunna användas effektivt
              mot just organiserad brottslighet. Detta kommer till uttryck genom
              att effektiva tvångsmedel huvudsakligen beviljas för att utreda
              narkotikabrott eftersom det inte krävs en särskilt omfattande
              narkotikahantering för att uppfylla domstolens krav för användning2.
            </seg>
            <seg n="157238d4">
              Vid misstanke om DIKO-brott behöver lagstiftningen modifieras
              så att tvångsmedlen kan användas mer effektivt genom en angreppyta
              som slår mot hela den organiserade brottslighetens verksamheter.
            </seg>
            <seg n="144ae0cc">
              Nya alternativa rekvisit bör tilläggas i de lagrum som reglerar
              samtliga hemliga tvångsmedel. Dessa rekvisit bör ha innebörden
              att hemliga tvångsmedel får användas utan villkor rörande straff,
              straffvärde, misstankesgrad och vikt för utredningen för att utreda
              DIKO-brott. Vidare bör alternativa rekvisit tilläggas i de lagrum
              som reglerar användning av överskottsinformation. Dessa bör ha
              innebörden att all överskottsinformation om samtliga brott som
              kan kopplas till DIKO får användas för utredning och bevisning.
              RKP ska även här kunna fatta interimistiska beslut.
            </seg>
            <seg n="0cb5b502">
              Genom att underlätta användandningen av dessa tvångsmedel ges
              rättsväsendet större möjligheter att komma åt organiserad brottslighet.
            </seg>
            <seg n="dce777c6">
              Rikskriminalpolisen huvudansvarig
            </seg>
            <seg n="358bcb8b">
              Vi föreslår att Rikskriminalpolisen får fortsatt ansvar och tillhörande
              resurser för att bekämpa den organiserade brottsligheten i hela
              landet. Det är därmed även rikskriminalpolisen som ska ha tillgång
              till de utökade befogenheterna enligt detta förslag och ska kunna
              delegera dessa till den lokala polismyndigheten eller motsvarande.
              För att underlätta och effektivisera ska den sekretess som ibland
              finns mellan myndigheter ej gälla när RKP efterfrågar information
              i fall kopplade till organiserad brottslighet. Vi förordar även
              att Rikskriminalpolisen får ett eget anslagsområde för att tydliggöra
              deras särställning.
            </seg>
            <seg n="c0d15d1a">
              En ny lagstiftning mot Deltagande i kriminell organisation (DIKO)
              bör införas. Denna ska innefatta deltagande i kriminell organisation
              eller nätverk samt uppvisande av kriminellt mönster. Miniminivån
              på straffvärdet ska vara högt och maxstraffet för grovt DIKO ska
              kunna ge riktigt livstidsstraff. Vidare ska inte villkorlig frigivning
              tillämpas. Utvisning efter avtjänat straff ska göras obligatoriskt
              om den dömda är utländsk medborgare eller innehar uppehållstillstånd
              och ska gälla på livstid.
            </seg>
            <seg n="e6c76ca8">
              Inför möjlighet att åtala och fälla för organiserad brottslighet
              utan att binda vid specifikt brott
            </seg>
            <seg n="f32ff0ee">
              Det centrala i vårt förslag handlar om att införa möjligheten
              att åtala och fälla en person utan att denna behöver bindas vid
              ett specifikt brott. Istället ska det, i fall av organiserad brottslighet,
              kunna räcka med att personen i fråga uppvisar ett kriminellt mönster
              av deltagande i en kriminell organisation eller nätverk (DIKO-brott).
            </seg>
            <seg n="d071c832">
              Idag är det nämligen det så kallade fotfolket som fälls i domstol
              medan de drivande bakom ett kriminellt nätverk slipper undan då
              domstolen inte kan binda personerna vid något specifikt brott.
              För att ta krafttag mot den organiserade brottsligheten behöver
              vi införa nya möjligheter att komma åt ledande och nyckelpersoner
              i den kriminella världen och ovanstående åtgärd är ett led i detta.
            </seg>
            <seg n="08271c34">
              Med vårt förslag blir det således olagligt att vara medlem i
              en kriminell organisation såväl som att vara en del av dess verksamhet
              eller aktiv i ett kriminellt nätverk. Denna typ av lagstiftning
              finns sedan 70-talet i bland annat USA och går där under beteckningen
              Racketeer Influenced and Corrupt Organizations (RICO). RICO-lagar
              har bland annat används effektivt för att bekämpa de kriminella
              nätverk som tidigare härjade i New York. Enligt uppgifter som
              framkommit från den amerikanska kongressens utredningstjänst utgör
              RICO den enskilt viktigaste lagen i USA rörande bekämpande av
              organiserad brottslighet.
            </seg>
            <seg n="48d655a4">
              Förslaget måste utredas och på vilket sätt mönstret av deltagande
              i organiserad kriminalitet ska definieras måste noga framgå av
              lagstiftningen.
            </seg>
            <seg n="c497bc2e">
              Lagstiftningen om förverkande är idag alldeles för snäv. Tillgångar
              som är utbyte av en icke närmare specificerad brottslig verksamhet
              får endast förverkas om någon döms för ett brott för vilket är
              föreskrivet sex års straffvärde eller för ett fåtal specificerade
              brott med endast en aning sänkt bevisbörda (36 kap 1 b § BrB).
            </seg>
            <seg n="2a5a7249">
              Vi föreslår att när någon fälls för DIKO ska dennes samtliga
              tillgångar beslagtas och undersökas. Om den dömde inte kan ge
              en kontrollerbar förklaring, styrkt med handlingar eller motsvarande
              till hur tillgången förvärvats lagligt kommer de beslagtagna tillgångarna
              att förverkas. Även tillgångar som är skrivna på någon annan,
              men nyttjas av den dömda, ska sättas under samma kontroll. Om
              rätten finner det troligt att den som tillgångarna är skrivna
              på agerar så kallad målvakt åt den dömde, ska tillgången förverkas.
              Även legala företag som har sitt ursprung från illegala pengar
              ska kunna förverkas.
            </seg>
            <seg n="1d4c5cd0">
              Dessa förslag är nödvändiga för att rättsväsendet ska kunna agera
              mot grovt kriminella som flagrant gör stora vinster på sin kriminella
              livsstil men i nuläget ligger steget före rättvisan. De utökade
              befogenheterna är inte tänkta att drabba vanliga medborgare som
              vare sig är grovt kriminella eller befattar sig med tillgångar
              från grov kriminell verksamhet. De är dock menade att drabba grova
              brottslingar kraftfullt och markera att det inte ska löna sig
              att ägna sig åt brott.
            </seg>
            <seg n="44285fad">
              Utöver de utvidgade möjligheterna till förverkande enligt ovan
              behöver rättsväsendet ytterligare möjligheter att slå mot den
              organiserade brottslighetens tillgångar.
            </seg>
            <seg n="7a4927b9">
              Idag kan polisen vid exempelvis en rutinkontroll av en gängkriminell
              med skulder beslagta tillgångarna. Beslagtagandet kan endast ske
              om det finns misstanke om att tillgångarna tillkommit genom brottslig
              verksamhet. Utmätning kan ske så länge personen i fråga har skulder
              hos Kronofogden. Gemensamt för båda dessa fall är emellertid att
              personen måste frihetsberövas. Det krävs med andra ord att den
              gängkriminella är påverkad av alkohol eller droger eller att polisen
              misstänker brott för att på så sätt kunna gripa personen. Är situationen
              inte sådan kan polisen inte ta tillgången i sin besittning och
              därmed kan den gängkriminella åka därifrån med stora mängder pengar,
              trots nolltaxering och stora skulder. Både polis och kronofogden
              har efterfrågat en förändring på detta område.
            </seg>
            <seg n="c3e67d92">
              Vi föreslår således att polisen vid denna typ av kontroll ska
              ges rätt att beslagta tillgångarna utan kravet på att gripa och
              frihetsberöva personen i fråga, om denne innehar skulder. På så
              sätt kan kriminellas tillgångar utmätas mycket oftare och rättsväsendet
              ges därmed ytterligare möjligheter att slå mot den organiserade
              brottslighetens tillgångar.
            </seg>
            <seg n="35e15287">
              Ett annat fall handlar om organiserade brottslingar som har stora
              tillgångar men ej innehar skulder. Två verkliga exempel på detta
              presenteras nedan:
            </seg>
            <seg n="17dd5302">
              En kvinna som förtidspensionerats på grund av ryggproblem agerade
              spritförsäljare av smuggelsprit och tjänade stora pengar. Vid
              ett tillslag hade hon närmare en miljon i kontanter i hemmet från
              försäljning av alkohol. Kvinnan bodde flera våningar upp utan
              hiss. I lägenheten fanns tusentals liter öl/vin/cider/sprit. Resultatet
              blev trots detta både att åklagaren gav tillbaka de pengar som
              beslagtagits och att kvinnan fick behålla sin förtidspension.
              Anledningen var att åklagaren menade att polisen endast bevittnat
              försäljning för omkring 500 kronor och att det därmed inte gick
              att bevisa bortom allt rimligt tvivel att alla pengarna var från
              spritförsäljning.
            </seg>
            <seg n="164008af">
              En man, 35 år gammal, fullt frisk och utan skulder, med känt
              Black Cobra engagemang, ertappades vid en poliskontroll med två
              miljoner kronor i bakluckan på den bil han körde runt med. Mannen
              hade inget jobb och sade att han fick socialbidrag. Trots detta
              fick han behålla pengarna då han inte hade några skulder. Han
              fick dessutom fortsatt socialbidrag.
            </seg>
            <seg n="b9813a8e">
              Situationen är inte rimlig. Vi vill att en utredning ska tillsättas
              för att ge förslag på hur polisen ska kunna beslagta tillgångar
              som är misstänkta på så sätt att de indikerar en kriminell livsstil
              snarare än en icke-kriminell livsstil för en person i samma ekonomiska
              livssituation. Erhålles inte en kontrollerbar förklaring styrkt
              med handlingar eller dylikt ska tillgångarna kunna förverkas.
              Personens inblandning i organiserad brottslighet tas i beaktande
              när förklaringen värderas. Har personen vars tillgångar förverkas
              dessutom fått bidrag eller dylikt ska denna åtalas för bedrägeri,
              där engagemanget i organiserad brottslighet ska ses som en försvårande
              omständighet. Även här ska användandet av så kallade målvakter
              tas i beaktande.
            </seg>
            <seg n="a780d2df">
              Inför kronvittnessystem
            </seg>
            <seg n="5cd7eecf">
              Ett kronvittnessystem bör upprättas för tillämpning vid misstanke
              om organiserad brottslighet. Kronvittnessystem används av många
              europeiska länder, närmast oss Danmark, Norge och även till viss
              del Finland, och medger strafflindring beträffande kronvittnets
              egna brott. En av systemets största fördelar är att det ökar incitament
              för brottsbelastade uppgiftshållare att träda fram och bidra till
              att lösa svårutredd organiserad brottslighet. Mot kronvittnessystem
              kan invändas att bevisvärdet och i förlängningen också systemets
              effektivitet minskar vid angivelser av andra eftersom detta kommer
              att bli ett incitament till att tillskansa sig fördelar genom
              falska vittnesmål3.
            </seg>
            <seg n="323900e3">
              Vi menar dock att kronvittnet samtidigt tar en mycket stor risk
              i form av en påtaglig hotbild från den kriminella organisationen
              och att eventuellt aldrig mer kunna leva ett normalt liv. Vittnet
              kan även bidra till att uppdaga sin egen brottslighet. Invändningen
              kan därför inte helt godtas.
            </seg>
            <seg n="a0ecfd3f">
              Vidare vill vi se ett restriktivt kronvittnessystem som endast
              får nyttjas för att utreda organiserad brottslighet. Systemet
              ska främst användas vid konkreta kontrollerbara bevis såsom uppgifter
              om t.ex. var ett mordvapen gömts eller när en narkotikaaffär kommer
              att ske.
            </seg>
            <seg n="9de88644">
              Kronvittnet ska åtnjuta två fördelar. För det första ska strafflindring
              ges. Strafflindringen bör dock inte medges vid vålds- och sexualbrott
              på grund av vikten av upprättelse för brottsoffret. För det andra
              ska kronvittnet uppgå i polisens personskyddsprogram och inom
              rimliga gränser få ekonomisk ersättning för kostnader för nyetablering
              vid ny ort samt för inkomstbortfall till följd av hot och risker
              som samarbetet med rättsväsendet har medfört.
            </seg>
            <seg n="aab9a736">
              Nolltolerans mot övergrepp i rättssak
            </seg>
            <seg n="5f5264f8">
              Antalet anmälda övergrepp i rättssak har ökat markant under 2000-talet4.
              Samtidigt, såsom Åklagarmyndigheten framhållit5, är det en grundläggande
              förutsättning för en effektiv brottsbekämpning och lagföring att
              målsägande och vittnen inte drar sig för att infinna sig till
              förhandling.
            </seg>
            <seg n="d7312e33">
              Övergrepp i rättssak bör när det handlar om organiserad brottslighet
              i ännu högre utsträckning klassas som allvarligt än vad som nu
              är fallet. Detta eftersom kriminella nätverk och organisationer
              har, eller kan uppfattas ha, större möjligheter att sätta sina
              hot i verket och därmed också större möjlighet att påverka viljan
              att polisanmäla brott, avlägga vittnesmål och liknande.
            </seg>
            <seg n="f208cd73">
              I nuläget kan övergrepp i rättssak, om det anses ringa, endast
              föranleda böter eller fängelse i högst sex månader. För att öka
              tryggheten för brottsoffer och vittnen, samt för att markera skarpt
              mot dem som överväger att begå övergrepp i rättssak, bör lagstiftningen
              modifieras angående straffpåföljden.
            </seg>
            <seg n="5cf08f35">
              Lagändringens betydelse bör göra gällande att övergrepp i rättssak
              som rör organiserad brottslighet eller begås av personer delaktiga
              i en kriminell organisation eller kriminellt nätverk, aldrig får
              anses betraktas som ringa och därmed alltid ska leda till fängelsestraff.
              Detta för att även fånga upp perifera personer som utsänds att
              meddela hotelser samt för att personer som tillhör kriminella
              nätverk och organisationer inte ska kunna utöva påverkan vid brott
              i allmänhet.
            </seg>
            <seg n="78c701c9">
              Idag utnyttjas en lucka i Brottsbalken om olaga hot genom att
              grovt kriminella använder sig av förtäckta hot. Det kan handla
              om yttranden som inte explicit hotar om straffbelagd gärning men
              som utifrån sitt sammanhang inte kan uppfattas som annat än hot
              mot den personliga säkerheten eller egendomen eftersom den som
              yttrar sig tillhör kriminella nätverk eller organisationer6. På
              så sätt kan kriminella utöva makt i sin omgivning, utan att behöva
              oroas över rättsliga påföljder, genom handlingar och uttalanden
              som inte hade uppfattas som hot om de kommit från vanliga medborgare.
            </seg>
            <seg n="81f2f319">
              Vi vill ändra lagen för att göra det möjligt att fälla en person
              för olaga hot utan att en straffbelagd gärning specifikt omnämnts.
              Gärningsmannen ska med lagändringen kunna fällas om det utifrån
              sammanhanget framgår att den grovt kriminella avsåg att skapa
              fruktan eller oro.
            </seg>
            <seg n="34cdcbb6">
              Vidare vill vi att det för olaga hot utdelade av personer delaktiga
              i kriminell organisation eller kriminellt nätverk alltid ska utdömas
              fängelsestraff.
            </seg>
            <seg n="fcb6b18d">
              Det finns en utbredd vilja inom rättsväsendet att kraftigt förbättra
              omhändertagandet av vittnen och offer. Detta är av särskild vikt
              i fall där man ska bekämpa organiserad brottslighet, eftersom
              ett vittne i sådana fall är ännu mer utsatt.
            </seg>
            <seg n="817ab4b4">
              För att bättre komma tillrätta med de brister som bland annat
              Advokatsamfundet gett uttryck för bör Rikskriminalpolisen få ansvar
              för uppgiften att hantera hela processen för vittnen rörande DIKO-fall.
              Detta ska innefatta personskydd, transport till och från rättegång,
              vittnesskyddsprogram och bemötande i allmänhet. Det blir då Rikskriminalpolisens
              uppgift att ta hand om vittnet under hela processen och också,
              i de fall det behövs, efter avslutad rättegång.
            </seg>
            <seg n="82f1df58">
              Anmäldes att följande fråga för skriftligt svar framställts
            </seg>
          </u>
          <note n="046fcfa4">
            Utökade befogenheter för hemliga tvångsmedel
          </note>
          <note n="cdcdff92">
            Ny brottskategori
          </note>
          <note n="7487d90f">
            Utvidgat förverkande vid DIKO
          </note>
          <note n="bb7de94d">
            Övrigt förverkande
          </note>
          <note n="eb67b435">
            Olaga hot
          </note>
          <note n="de7c602f">
            Utökat vittnes- och brottsoffersskydd
          </note>
          <note n="4faa0d8f">
            Jimmie Åkesson
          </note>
          <note n="c01d9799">
            Kent Ekeroth
          </note>
          <note n="dfe7d53d">
            Thoralf Alfsson
          </note>
          <note n="eae7cb6f">
            Erik Almqvist
          </note>
          <note n="334f4bcb">
            Josef Fransson
          </note>
          <note n="2acc3988">
            Carina Herrstedt
          </note>
          <note n="429d141a">
            Lars Isovaara
          </note>
          <note n="d2fc2bfa">
            Mikael Jansson
          </note>
          <note n="79216b79">
            Richard Jomshof
          </note>
          <note n="e3975ad7">
            Mattias Karlsson
          </note>
          <note n="96630b87">
            Julia Kronlid
          </note>
          <note n="cfbe6af9">
            David Lång
          </note>
          <note n="74196737">
            Per Ramhorn
          </note>
          <note n="f9c8fa17">
            Margareta Sandstedt
          </note>
          <note n="9232fef3">
            Johnny Skalin
          </note>
          <note n="f1b1209b">
            Sven-Olof Sällström
          </note>
          <note n="dcdbd3e1">
            Björn Söder
          </note>
          <note n="3561e8a6">
            Tony Wiklander
          </note>
          <note n="5afbb3b3">
            Jonas Åkerlund
          </note>
          <note n="f5152ffe">
            18 § Anmälan om fråga för skriftligt svar
          </note>
          <note n="2c473d1a">
            den 14 mars
          </note>
          <note n="76b057f8">
            Ann-Kristine Johansson
          </note>
          <note n="fd0ab80f">
            Frågan redovisas i bilaga som fogats till riksdagens snabbprotokoll
            tisdagen den 20 mars.
          </note>
          <note n="5ce8f510">
            19 § Anmälan om skriftliga svar på frågor
          </note>
          <note n="0b92d380">
            Anmäldes att skriftliga svar på följande frågor inkommit
          </note>
          <note n="2c473d1a">
            den 14 mars
          </note>
          <note n="8cbf87da">
            Eva-Lena Jansson
          </note>
          <note n="8cbf87da">
            Eva-Lena Jansson
          </note>
          <note n="cf0e7db6">
            Åsa Lindestam
          </note>
          <note n="66afe45b">
            Anita Brodén
          </note>
          <note n="88d94089">
            Hans Olsson
          </note>
          <note n="88d94089">
            Hans Olsson
          </note>
          <note n="a7874db3">
            Agneta Luttropp
          </note>
          <note n="e5ad91d9">
            Gunvor G Ericson
          </note>
          <note n="a31285ca">
            Johan Löfstrand
          </note>
          <note n="77e15fd0">
            Per Åsling
          </note>
          <note n="4b4cec38">
            Allan Widman
          </note>
          <note n="4b4cec38">
            Allan Widman
          </note>
          <note n="bb15031a">
            Svaren redovisas i bilaga som fogats till riksdagens snabbprotokoll
            tisdagen den 20 mars.
          </note>
          <note n="59a59e9d">
            20 § Kammaren åtskildes kl. 19.11.
          </note>
          <note n="355fefe8">
            Förhandlingarna leddes
          </note>
          <note n="1386276f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
