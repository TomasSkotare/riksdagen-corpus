<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--38</head>
          <docDate when="2011-11-29">2011-11-29</docDate>
        </div>
      </front>
      <body>
        <div>
          <note n="f40fe1f5">
            ﻿
          </note>
          <note n="16b59ff2">
            Riksdagens protokoll
          </note>
          <note n="09df20d0">
            2011/12:38
          </note>
          <note type="date" n="8c09371a">
            Tisdagen den 29 november
          </note>
          <note n="a44b1f47">
            Kl. 13:00 - 21:58
          </note>
          <note n="ae045912">
            1 § Justering av protokoll
          </note>
          <note n="32b86e74">
            Justerades protokollen för den 22 och 23 november.
          </note>
          <note n="fa88d61a">
            2 § Meddelande om frågestund
          </note>
          <note n="1b967d25">
            Förste vice talmannen meddelade att vid frågestunden torsdagen
            den 1 december kl. 14.00 skulle följande statsråd närvara:
          </note>
          <note n="2a1253b4">
            Försvarsminister Sten Tolgfors (M), kultur- och idrottsminister
            Lena Adelsohn Liljeroth (M), statsrådet Peter Norman (M), statsrådet
            Stefan Attefall (KD) och miljöminister Lena Ek (C).
          </note>
          <note n="018e529a">
            3 § Anmälan om inkommet protokollsutdrag från utskott
          </note>
          <note n="e62b14c7">
            Förste vice talmannen anmälde att ett utdrag ur prot. 2011/12:9
            för torsdagen den 24 november i ärende om subsidiaritetsprövning
            av EU-förslag inkommit från försvarsutskottet.
          </note>
          <note n="7e7c9d39">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="725ba6a7">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="aa6fe974">
            KOM(2011)652
          </note>
          <note n="74f1ff36">
            KOM(2011)656
          </note>
          <note n="00d0344c">
            KOM(2011)654
          </note>
          <note n="acf3f29e">
            KOM(2011)650
          </note>
          <note n="aaf12038">
            KOM(2011)680
          </note>
          <note n="a7816ea1">
            5 § Anmälan om inkomna uppteckningar från EU-nämndssammanträde
          </note>
          <note n="48994e01">
            Förste vice talmannen anmälde att uppteckningar från EU-nämndens
            sammanträde fredagen den 11 november inkommit.
          </note>
          <note n="93293b42">
            6 § Anmälan om fördröjt svar på interpellation
          </note>
          <note n="0edefb13">
            Till riksdagen hade inkommit följande skrivelse:
          </note>
          <note n="b59ad458">
            Interpellation 2011/12:136
          </note>
          <note n="e59dbfca">
            Interpellation 2011/12:136 Moratorium för olje- och gasutvinning
            i Arktis
          </note>
          <note n="815de3ab">
            Interpellationen kommer att besvaras fredagen den 16 december
            2011.
          </note>
          <note n="db956043">
            Skälet till dröjsmålet är resor.
          </note>
          <note n="c5ce1025">
            Carl Bildt
          </note>
          <note n="e3e21397">
            7 § Hänvisning av ärenden till utskott
          </note>
          <note n="025df00e">
            Föredrogs och hänvisades
          </note>
          <note n="5bf50d85">
            8 § Förnyad bordläggning
          </note>
          <note n="988f70b8">
            Föredrogs och bordlades åter
          </note>
          <note n="7423d67b">
            9 § Svar på interpellation 2011/12:119 om Palestinas medlemskap
            i Unesco
          </note>
          <note type="speaker" n="567e7068">
            Anf. 1 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-0" n="4dc1a0f7">
            <seg n="0bc7a89b">
              Fru talman! Hans Linde har frågat mig vilka sakliga överväganden
              som har gjorts av mig inför beslutet att rösta nej till Palestinas
              medlemskap i Unesco.
            </seg>
            <seg n="e4673fc7">
              Palestina hade sedan tidigare observatörsstatus i Unesco och
              som interpellanten skriver bedriver Unesco viktig verksamhet på
              de palestinska områdena.
            </seg>
            <seg n="e904559c">
              Sverige uttryckte i samband med omröstningen i Unesco full förståelse
              för Palestinas önskan om fullvärdigt medlemskap i organisationen.
              Palestina har lämnat in en ansökan om medlemskap i FN, vilken
              ska behandlas av Förenta nationernas säkerhetsråd. Sveriges val
              att rösta nej i Unesco ska ses mot bakgrund av den valda tidpunkten
              i förhållande till FN-processen i övrigt och inte som ett ställningstagande
              i sak.
            </seg>
          </u>
          <note type="speaker" n="363d9663">
            Anf. 2 HANS LINDE (V):
          </note>
          <u who="hans_linde_857e1f" xml:id="i-05ac8b0a9208c87f-0" n="29a5e08c">
            <seg n="d38eb9dd">
              Fru talman! Jag får börja med att tacka utbildningsministern
              för svaret. Bakgrunden till den interpellation som jag har ställt
              är det beslut som fattades den 31 oktober när Unescos medlemsstater
              valde att uppta Palestina som medlem i organisationen, ett beslut
              som jag som vänsterpartist självklart välkomnar. Det här var ett
              beslut som fattades med en tydlig majoritet. Av de 173 FN-stater
              som deltog i omröstningen röstade 107 ja, 52 avstod och endast
              14 röstade nej.
            </seg>
            <seg n="e5841097">
              På nej-sidan, bland dem som sade nej till ett palestinskt medlemskap
              i Unesco, återfanns föga förvånande USA och Israel samt några
              av de mest dogmatiska Israelvännerna i EU, Tyskland, Holland och
              Tjeckien, men också en rad ö-stater i Stilla havet.
            </seg>
            <seg n="896a4da8">
              På nej-sidan fanns också Sverige. Jag måste säga att det är en
              nej-röst som förvånar, inte minst eftersom vi vet att en rad andra
              EU-stater valde att till och med rösta ja. Av EU:s medlemsstater
              var det 22 stycken som valde att rösta ja till ett palestinskt
              medlemskap eller att avstå.
            </seg>
            <seg n="ec2913b0">
              Att Sverige vid omröstningen röstade nej och sällade sig till
              de mest hårdföra Israelvännerna i EU inom FN-systemet innebär
              en tydlig skiftning i svensk Mellanösternpolitik. Det har väckt
              många frågor både här i Sverige och runt om i världen.
            </seg>
            <seg n="7847b075">
              I FN har Sverige haft som tradition att vi röstar för tydliga
              resolutioner som har gett stöd till en tvåstatslösning. Vi har
              röstat för även kontroversiella resolutioner som har berört Israels
              ockupation. Det har knappast varit så att det har varit USA, Israel
              och olika ö-atoller i Stilla havet som har varit våra närmast
              allierade i FN-systemet när vi har röstat i frågor som har handlat
              om Mellanöstern.
            </seg>
            <seg n="b38de6f1">
              Jag välkomnar därför att utbildningsministern trots allt är så
              tydlig som han är. Sveriges nej till ett palestinskt medlemskap
              i Unesco handlade egentligen inte alls om Unesco. Det var ett
              politiskt ställningstagande, kopplat till Palestinas ansökan om
              att bli medlem i FN, ett medlemskap som det knappast är någon
              hemlighet att Jan Björklund är hårdnackad motståndare till.
            </seg>
            <seg n="b4877a17">
              Låt mig därför påminna utbildningsministern, som också är ansvarig
              för Unescofrågor, att i fackorganet Unesco, precis som i många
              andra fackorgan inom FN-systemet i dag, har stater rätt att söka
              medlemskap och beviljas medlemskap även om de inte är medlemmar
              i FN. Det finns en rad exempel på detta historiskt, låt mig ta
              några.
            </seg>
            <seg n="78cbbdf5">
              Österrike gick med i Unesco 1948 men blev medlem i FN först 1955.
              Monaco valdes in i Unesco 1962 men blev medlem i FN först 31 år
              senare. Schweiz valdes in i Unesco 1949 men valde att gå med i
              FN först 2002. Det finns även exempel på länder som har befunnit
              sig i konflikt som har valt att gå med i Unesco, trots att de
              inte har kunnat gå med i FN. Nord- och Sydkorea blev inte medlemmar
              i FN förrän 1991 på grund av konflikten på koreanska halvön och
              de låsningar som skapades i samband med kalla kriget. Det hindrade
              inte Unesco från att välja in Nordkorea 1974 och Sydkorea 1950.
            </seg>
            <seg n="6bdaf0d8">
              Ett ställningstagande till Palestinas ansökan om medlemskap i
              Unesco borde ha gjorts med utgångspunkt i just palestiniernas
              relation till Unesco och Unescos arbete, palestiniernas rätt att
              vara med och styra och påverka organisationen, precis som man
              har gjort i en lång rad andra fall.
            </seg>
            <seg n="66170db1">
              Frågorna till utbildningsministern blir: Varför valde den svenska
              regeringen att i just detta fall koppla Palestinas medlemskap
              i Unesco till frågan om dess medlemskap i FN och den process som
              nu pågår i säkerhetsrådet? Varför väljer man att särbehandla Palestina
              som stat? Varför har regeringen dubbla måttstockar när man bedömer
              medlemskap i organisationen Unesco?
            </seg>
          </u>
          <note type="speaker" n="4a3f3ea4">
            Anf. 3 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-0" n="45be2387">
            <seg n="4a633a87">
              Fru talman! Jag får tacka interpellanten för ett brinnande engagemang
              i sin fråga. Jag får också tacka utbildningsministern för ett
              väldigt klargörande och enkelt svar. Naturligtvis är det så att
              processen kring Palestinas deltagande i FN-sällskapet pågår i
              högönsklig välmåga. Det innebär samtidigt att jag tycker att regeringens
              position är helt rätt här.
            </seg>
            <seg n="a06b60bf">
              Jag gick egentligen upp i debatten för att titta på just FN-fackliga
              organ, som Unesco är, ur ett för mig väldigt viktigt moraliskt
              politiskt perspektiv. Jag har nyss återkommit från en veckas studieresa
              i Taiwan, det som heter Republiken Kina. Där har man 23 miljoner
              invånare. Man har väldigt hög status på sin utbildning. Det är
              faktiskt så att av de 23 miljonerna är det 1 miljon som har avlagt
              doktorsexamen. Jag tror att det är bäst i världen. Man har högt
              ställda krav på demokrati, folkliga val, folkvalt parlament och
              så vidare. Man verkar alltså inom FN-stadgan på alla sätt.
            </seg>
            <seg n="f261545a">
              När det kommer till kultur, som är en annan viktig del av just
              Unescos verksamhet, har man faktiskt, när man flydde från kommunistdiktaturen
              på Fastlandskina, sett till att rädda undan nästan två tredjedelar
              av de kulturartefakter som går tillbaka till det traditionella
              historiska rike som Kina en gång har varit.
            </seg>
            <seg n="a638f1d3">
              Just av detta skäl är det djupt beklagligt att världssamfundet
              förvägrar Taiwan som självständig nation att faktiskt få medverka
              i Unesco. Man ger dem inte ens möjlighet att ha observatörsstatus,
              fastän de egentligen skulle tillföra världssamfundet väldigt mycket.
            </seg>
            <seg n="bdfe851f">
              Det här är för mig en oerhört laddad politisk fråga jämfört med
              det som nu diskuteras när det gäller Palestina där frågan löses
              i en helt annan ordning. Man är inkluderande i sitt ställningstagande,
              inte minst från den svenska regeringen, för att komma vidare.
              Men när det handlar om ett försmått folk, som jag tycker att taiwaneserna
              är när det handlar om FN:s engagemang, kan man ändå resa frågan
              hur det kan komma sig att interpellanten brinner så mycket för
              Palestina där jag tror att en lösning säkert är på väg. Jag har
              nog aldrig hört talaren i den här talarstolen värna det kinesiska
              demokratiska folket i Taiwan när det gäller samma intresse av
              att delta i FN-organ och delta i de fackliga organen.
            </seg>
            <seg n="261d8ab3">
              Ett annat sådant typiskt beklämmande exempel, fru talman, som
              kom fram under mitt studiebesök i Taiwan var att Taiwan sent omsider
              släpptes in i Världshälsoorganisationen via det som heter World
              Health Assembly, alltså det högsta beslutande organet för Världshälsoorganisationen.
              Där fick man observatörsstatus efter att ett tragiskt problem
              hade utspelat sig. Under tiden med svininfluensan undanhölls det
              taiwanesiska folket all information via FN om spridningen av influensan,
              vilket ledde till att Taiwan hade, som de ansvariga inom hälsodepartementet
              bedömde det, 83 dödsfall som kanske hade kunnat undvikas om Taiwan
              hade fått del av informationen.
            </seg>
            <seg n="c4d9e43b">
              Nåväl. Nu får Taiwan delta på nåder med observatörsstatus. Det
              är en njugghet som världssamfundet visar det taiwanesiska folket.
            </seg>
            <seg n="f8818755">
              Ett sista exempel på ett annat fackorgan inom FN som taiwaneserna
              också nekas ett deltagande i är den internationella civilflygsorganisationen.
              Inom FN:s ram finns ett ansvar för att flygplan som flyger över
              länder får lov att delge varandra ur flygsäkerhetssynpunkt information
              om var planen flyger. Här pågår över det taiwanesiska landet en
              omfattande överflygning av alla internationella flighter, men
              Taiwan får inte en plats i denna FN-fackliga organisation för
              att också delta i arbetet med flygsäkerheten.
            </seg>
            <seg n="d9745421">
              Fru talman! Det är viktigt att från denna talarstol också titta
              på de länder som de facto inte inkluderas fullt ut i FN, trots
              att de uppfyller kraven på demokrati och rättvisa mot sin befolkning.
            </seg>
          </u>
          <note type="speaker" n="b06b2a89">
            Anf. 4 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-1" n="4dc1a0f7">
            <seg n="33fe72d8">
              Fru talman! Sveriges mål sedan mycket länge, sedan mitten av
              1970-talet, är att det ska finnas en tvåstatslösning IsraelPalestina
              genom ett fredsavtal. Detta har varit Sveriges position oavsett
              regering sedan 1970-talet och är det alltjämt.
            </seg>
            <seg n="86d5d456">
              Men man måste göra skillnad mellan två stater med ett fredsavtal
              och två stater utan ett fredsavtal, det vill säga i praktiken
              två stater i krig med varandra. Det är det avgörande. Det har
              också varit Sveriges position oavsett regering. Under Anna Lindhs
              tid, när Vänsterpartiet ingick i det rödgröna samarbetet, hävdades
              att en palestinsk stat erkänns fullvärdigt den dagen den upprättas
              genom ett fredsavtal mellan Israel och Palestina. Detta är målet.
            </seg>
            <seg n="ca0a8196">
              För att nå målet måste båda parter i denna process utsättas för
              internationellt tryck. Problemet med Hans Lindes linje är att
              han vill bara utsätta den ena parten för tryck. Det är bara Israel
              med bosättningspolitiken som ska brännmärkas. Jag brännmärker
              gärna den. Den är oacceptabel. Israel borde omedelbart upphöra
              med nya bosättningar, och självklart måste Israel dra sig tillbaka
              från bosättningarna som en del av ett fredsavtal. Den är felaktig.
              Men det räcker inte.
            </seg>
            <seg n="fd6cd894">
              I det område där mer än 40 procent av palestinierna bor i den
              blivande palestinska staten, nämligen Gaza, styr Hamas. Hamas
              har en stark förankring där, Hamas är en terroristorganisation
              och Hamas vill utplåna staten Israel. De erkänner inte staten
              Israels rätt att existera, de förnekar Förintelsen i sitt manifest
              och de styr där.
            </seg>
            <seg n="b162bbaa">
              Man kan inte tänka bort Hamas när man talar om en framtida palestinsk
              stat. Det är vad detta handlar om. Israel måste i en fredsuppgörelse
              garanteras säkra gränser. Både PLO och Hamas måste erkänna Israels
              rätt att existera. Det är detta som en framtida fred handlar om.
              En palestinsk stat ska få bildas, och Israel ska tillerkännas
              säkra gränser. Båda parter har något att få, men båda måste ge
              något. Israel kommer att få frånträda bosättningarna, och Palestina
              å sin sida måste garantera att det inte utförs terroristattacker.
            </seg>
            <seg n="33c3e910">
              Problemet är att Hans Linde vill bara att Israel ska sättas under
              tryck och erkänner inte problemet med Hamas över huvud taget.
              Det gör den internationella kvartetten. FN, EU, USA och Ryssland
              säger att en förutsättning för att få i gång fredsförhandlingar
              är naturligtvis att Hamas lägger ned vapnen och är beredd att
              erkänna staten Israels rätt att existera. Det nämner aldrig Hans
              Linde. Det är en terroristorganisation som har många oskyldiga
              civila liv på sitt samvete. Både Israel och Palestina har en hemläxa
              att göra, men man kan inte lägga hela trycket på ena parten. Det
              är Sveriges position, och har varit i årtionden.
            </seg>
            <seg n="6df4fc12">
              Med Hans Lindes uppfattning borde naturligtvis Sverige ha erkänt
              Palestina för länge sedan. Varför gjorde inte Sverige det redan
              på 1990-talet? De socialdemokrater som nu har fladdrat de har
              i och för sig en ny position varje månad i de flesta frågor säger
              att de håller med Hans Linde. Men när de satt i regering gjorde
              de inte det då hade de ju naturligtvis kunnat erkänna Palestina.
              Men de hade samma uppfattning som vi har nu. Det krävs ett fredsavtal
              för en tvåstatslösning. Det är det som skiljer Vänsterpartiet
              och regeringen åt.
            </seg>
            <seg n="fd24bcd0">
              Omröstningen i Unesco kom att handla om hela FN-processen. Det
              var palestinierna själva som genom att föra upp frågan i Unesco
              precis inför omröstningen i Förenta nationerna såg till att den
              blev en del av FN-processen. Hela världen har betraktats som en
              del av den överordnade FN-processen. Det är därför regeringen
              har gjort det också. Vi menar att frågan bör avgöras ytterst i
              säkerhetsrådet och generalförsamlingen, inte i vart och ett av
              FN:s underorgan.
            </seg>
          </u>
          <note type="speaker" n="093f0edb">
            Anf. 5 HANS LINDE (V):
          </note>
          <u who="hans_linde_857e1f" xml:id="i-05ac8b0a9208c87f-1" n="29a5e08c">
            <seg n="02549e94">
              Fru talman! Jag har ställt en interpellation som handlar om Palestinas
              medlemskap i Unesco. Jag har riktat interpellationen till ansvarigt
              statsråd Jan Björklund, som är som utbildningsminister ansvarig
              just för frågor som rör Unesco. Om jag i denna talarstal hade
              velat diskutera situationen i Mellanöstern, ett eventuellt svenskt
              erkännande av Palestina, hade jag vänt mig till ansvarigt statsråd,
              nämligen utrikesminister Carl Bildt. Men om Jan Björklund vill
              stå i talarstolen och leka ställföreträdande utrikesminister ja,
              låt oss ta den diskussionen.
            </seg>
            <seg n="f1b76ae2">
              En tvåstatslösning kommer självklart att kräva en förhandlingslösning.
              Den kommer att kräva att två stater kommer överens och att det
              finns ett fredsavtal. Vi kan konstatera och det är ett faktum
              som inte ens Jan Björklund kan blunda för att det i dag inte pågår
              några som helst förhandlingar om en framtida tvåstatslösning mellan
              Israel och Palestina. Vi ser i stället hur Israel steg för steg
              slår sönder möjligheten att bygga en framtida palestinsk stat
              genom att man bygger muren på ockuperad mark, genom att fortsätta
              med sin bosättningspolitik, genom att fördriva palestinier från
              ockuperade områden. Med Jan Björklunds förhållningssätt att invänta
              att Israel vill komma till förhandlingsbordet ger vi ockupationsmakten
              Israel vetorätt över en framtida förhandling om en tvåstatslösning.
            </seg>
            <seg n="6c38e905">
              Låt mig vara tydlig. Vänsterpartiet, som är ett socialistiskt,
              feministiskt och demokratiskt parti, känner inga sympatier för
              en organisation som Hamas. Jag har träffat Hamasföreträdare och
              framfört min kritik mot dem. Men är det en framgångsrik politik
              att motsätta sig president Mahmud Abbas försök att komma fram
              med en tvåstatslösning, att lyfta upp den palestinska frågan på
              FN:s dagordning? Är det ett framgångsrikt sätt att bekämpa Hamas
              att samtidigt blockera varje försök som görs av den palestinska
              ledningen? Jag tror knappast det. Den politik som har förts i
              den borgerliga regeringen, isoleringspolitiken av den palestinska
              myndigheten och Hamas, har i grunden varit kontraproduktiv. Man
              har i stället bidragit till att stärka Hamas ställning.
            </seg>
            <seg n="c045c6fe">
              Fru talman! Nu handlar den här interpellationen om Unesco. Då
              vill jag trots allt ställa några frågor som rör Palestinas medlemskap
              i Unesco till ansvarigt statsråd, och jag hoppas ändå att statsrådet
              kan svara på frågorna den här gången.
            </seg>
            <seg n="e7eb9fc1">
              Jag tittade i morse på Unescos hemsida. Jag tittade på listan
              över världsarv. Det är en av de viktiga arbetsuppgifterna, som
              säkert Jan Björklund känner till som ansvarigt statsråd, som Unesco
              sysslar med. Det är att lista platser och byggnader som är viktiga
              för mänskligheten även för framtida generationer.
            </seg>
            <seg n="c94a79cb">
              I dag på listan över världsarv finns 936 platser runt om på jordklotet.
              Fyra av dem ligger i Sverige, bland annat Birka, Visbys medeltida
              centrum och Skogskyrkogården. På den långa listan finns inte ett
              enda hus eller en enda plats på de ockuperade palestinska områdena,
              inte en enda plats på Västbanken, Gazaremsan eller i östra Jerusalem.
              Det är gamla stan i Jerusalem, Födelsekyrkan i Betlehem, Abrahams
              grav i Hebron och Klippmoskén, som räknas som en av de absolut
              viktigaste platserna för muslimer. Ingen av dessa platser finns
              med på listan. Dessutom vet vi att många av de viktiga historiska
              platserna, viktiga inte bara för palestinier eller människor som
              bor i Mellanöstern utan för hela mänskligheten, i dag hotas av
              den israeliska ockupationen, av vägbyggena, av checkpoints, av
              bosättningarna och av murbygget.
            </seg>
            <seg n="d4458a31">
              Jag kan som västkustbo erkänna att jag är mycket glad över att
              radiostationen Grimeton är en av de platser som har blivit listade
              som ett världsarv. Men till och med jag kan se att det för mänskligheten
              kanske är Klippmoskén eller Abrahams grav som kommer att vara
              viktigare platser att skydda för framtiden.
            </seg>
            <seg n="81c15dc6">
              Då blir frågan till utbildningsministern, som motsätter sig att
              Palestina ska upptas i arbete i Unesco och få möjlighet att få
              sina platser klassade som världsarv, vad han vill göra för att
              skydda dessa viktiga platser på de ockuperade områdena, precis
              som man i Sverige skyddar platser.
            </seg>
          </u>
          <note type="speaker" n="7d9be3af">
            Anf. 6 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-1" n="45be2387">
            <seg n="9abc354a">
              Fru talman! Eftersom interpellanten trycker på att det handlar
              om Unesco i denna interpellation kan vi titta lite grann på vad
              syftet med Unesco är och se detta ur ett solidariskt perspektiv
              i förhållande till länder som berörs.
            </seg>
            <seg n="eadbf9dc">
              Jag nämnde i mitt förra inlägg det som jag tycker är problemet
              med Republiken Kina, det vill säga Taiwan, och dess utanförskap
              när det gäller såväl FN som dessa fackorgan, inte minst Unesco.
            </seg>
            <seg n="49c50530">
              Precis som statsrådet sade tror jag att vi alla skulle välkomna
              en fredlig lösning, helst en tvåstatslösning, när det handlar
              om Mellanöstern. I den processen är det naturligt att så småningom
              se en inklusion av ett sådant land i fackorganen men naturligtvis
              också i FN.
            </seg>
            <seg n="85af2fde">
              Däremot vill jag påstå att vi har ett land, Taiwan, som jag nämnde
              i mitt förra inlägg, med drygt 23 miljoner invånare, drygt dubbelt
              så många som Sverige, med mycket högre utbildningsstatus, om man
              formellt tittar på detta, och en av Unescos huvuduppgifter är
              att stödja den internationella utbildningen och forskningen. I
              princip samtliga ledamöter i deras parlament har en universitetserfarenhet.
              När det handlar om kultur har det taiwanesiska folket räddat de
              unika kulturskatterna från det stora forntida kinesiska riket
              som annars hade legat för fäfot inom kommunismens regi på fastlandet.
            </seg>
            <seg n="d13e66e1">
              Utifrån dessa perspektiv är det pinsamt att världssamfundet inte
              kan sträcka ut en hand, faktiskt inte bara för Taiwans och den
              taiwanesiska befolkningens skull utan lika mycket för världssamfundets
              behov av deras kompetens inom utbildning, forskning och kultur.
              Så länge man håller dem borta är det en tveksam solidaritet riktad
              bara till dem som kanske har den större ekonomiska makten i kraft
              av sin storlek. Jag tycker att man då har en tveksam moralism.
              I Hans Lindes inlägg skulle man kräva lite mer av Vänsterpartiet
              och att de i så fall skulle stå upp för all solidaritet i världen,
              även för de 23 miljoner demokratiska kineserna i Taiwan.
            </seg>
          </u>
          <note type="speaker" n="6885b3b3">
            Anf. 7 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-2" n="4dc1a0f7">
            <seg n="b581bafd">
              Fru talman! Finn Bengtssons inlägg visar mycket tydligt på Hans
              Lindes och Vänsterpartiets mycket selektiva engagemang när det
              gäller utrikespolitik. Så är det alltid, eller hur, Hans Linde?
            </seg>
            <seg n="9c9ba99c">
              I Taiwans fall handlar det om en stor kommunistisk diktatur,
              men man hör aldrig ett ord från Vänsterpartiet. Men Taiwan får
              diskuteras en annan gång. Men det är ett otroligt selektivt engagemang
              från Hans Lindes parti, och det har det alltid varit.
            </seg>
            <seg n="7a1b1a38">
              Palestina är permanent observatör i Unesco och har varit det
              under lång tid. Man deltar i massor av samarbeten. Att man vill
              bli permanent medlem har att göra med den politiska processen
              i Mellanöstern. Det är klart att det inte har med kulturarven
              att göra, det vet Hans Linde. Det är verkligen att reducera hans
              inlägg att tro det. Hans Linde försöker intala omvärlden att man
              ska tro att detta handlar om kulturpolitik. Det är klart att det
              är en del av FN-processen just nu. Det är väl ingen idé att neka
              till det? Det blir bara löjligt. Det är klart att det är en del
              av den större politiska process där Palestina nu vill bli erkänd
              som fullvärdig stat trots att man ännu inte är det. Det är naturligtvis
              detta det handlar om. Så betraktar hela världen detta. Vartenda
              land som sitter och tar ställning vid dessa voteringar betraktar
              omröstningen utifrån denna aspekt. Det är det som vi också har
              gjort när vi har sagt att vi från svensk sida tar ställning till
              denna fråga i säkerhetsrådet, eller för vår del blir det kanske
              i generalförsamlingen eftersom vi inte sitter i säkerhetsrådet.
              Att föra upp det i Unesco först är fel väg.
            </seg>
            <seg n="685ad460">
              Det är alltså klart att detta är en del av den stora processen.
              Detta handlar inte om kulturarven i första hand. I detta samarbete
              är Palestina redan med fullt ut. Man deltar i mängder av projekt.
              Sverige har också mängder av bra projekt på Västbanken och i de
              palestinska områdena, trots att Palestina inte är en stat. Men
              det går inte att se detta som någonting annat än en del av denna
              process. Det är precis det som jag sade i mitt interpellationssvar,
              och det är det som är bevekelsegrunden just nu.
            </seg>
            <seg n="d8303fde">
              År 1981 lämnade Palestina in sin första ansökan om att bli fullvärdig
              medlem i Unesco. Varje år har det avvisats, också av Sverige.
              Det kan hända att Hans Lindes parti hela tiden har tyckt att man
              borde rösta för, men Socialdemokraterna har inte tyckt det. Palestina
              blir erkänd som stat när det finns en stat i ett fredsavtal, och
              vi ska sätta press på båda parter att åstadkomma detta. Då blir
              Palestina en fullvärdig stat och erkänd som det. Har man någon
              annan uppfattning hade man naturligtvis kunnat erkänna Palestina
              hela tiden under denna period, i alla fall sedan Osloavtalet 1993.
              Vi menar detta. Det är naturligtvis detta som det handlar om till
              sist, alltså en tvåstatslösning genom ett fredsavtal.
            </seg>
            <seg n="de92c338">
              Det är inte, som Hans Linde försökte antyda, att det är bara
              Israel som begränsar detta med bosättningar. Så är det inte.
            </seg>
            <seg n="aa90b0e9">
              Det är riktigt att Israel förtjänar stark kritik för sina bosättningar.
              Men palestinierna, båda dessa stora dominerande palestinska organisationer
              som har kontroll över var sin del av ett blivande Palestina, måste
              erkänna att Israel har rätt att existera. Självklart har båda
              parter en hemläxa att göra innan det går att åstadkomma ett fredsavtal.
              Att nu erkänna den ena parten som en fullvärdig stat utan att
              de måste göra sina eftergifter tror vi vore olyckligt, men så
              kan man naturligtvis föra en förhandling. Det handlar om en tvåstatslösning
              genom ett fredsavtal. De som nu driver fram detta i Förenta nationerna
              vill ha två stater utan fredsavtal. Det är ett brott mot den svenska
              linjen som den har uttryckts under olika regeringar under lång
              tid.
            </seg>
          </u>
          <note type="speaker" n="92c47157">
            Anf. 8 HANS LINDE (V):
          </note>
          <u who="hans_linde_857e1f" xml:id="i-05ac8b0a9208c87f-2" n="29a5e08c">
            <seg n="e2e8700c">
              Fru talman! Jag ska bara inleda med att det stämmer. Jag säger
              ingenting om Taiwan i denna interpellation. Jag säger inte heller
              någonting om de övriga drygt 200 stater på detta jordklot som
              är med i Unesco eller inte med i Unesco eftersom jag har ställt
              en interpellation som handlar om Palestinas medlemskap i Unesco.
              Finn Bengtsson är jättevälkommen att skriva en egen interpellation
              som handlar om Taiwans ansökan till Unesco, och så kan vi diskutera
              det då.
            </seg>
            <seg n="f395a729">
              Den omröstning som man hade i Unesco den 31 oktober handlade
              om en enda sak, nämligen om man skulle låta Palestina bli medlem
              i Unesco ja eller nej. Om man nu från den borgerliga regeringens
              och Jan Björklunds sida såg olika processkäl för att i detta läge
              inte låta Palestina bli medlem hade det logiska varit att lägga
              ned sin röst och i stället göra som majoriteten av EU:s medlemsstater
              gjorde och lämna in en röstförklaring. Det hade varit det begripliga
              sättet. I stället lämnade man in en nej-röst. Man röstade nej
              tillsammans med USA, Israel, Tyskland och en rad söderhavsatoller.
              Detta kan inte uppfattas som någonting annat än ett tydligt politiskt
              ställningstagande, och det är ett politiskt ställningstagande
              som också kommer att få konsekvenser för Sveriges möjligheter
              att agera i en lång rad andra FN-organ.
            </seg>
            <seg n="9bd92bc3">
              Sedan noterar jag att Sveriges utbildningsminister, ansvarig
              för Sveriges engagemang i Unesco, tycker att det är löjligt att
              värna om kulturarvet på de palestinska områdena.
            </seg>
            <seg n="26beebba">
              Jag har varit vid Födelsekyrkan i Betlehem. Jag ser hur olika
              checkpoints gör att människor inte längre kan besöka denna plats,
              troende människor som vill besöka och se den plats där Jesus föddes.
              Jag har sett hur palestinier fördrivs från gamla stan i Jerusalem
              där de har bott i generationer. Jag har i Hebron sett att människor
              inte får gå ut på gatan där de bor därför att den israeliska armén
              har stängt av gator för palestinier i palestinska områden. Att
              värna om dessa människor och att uppröras över detta tycker Sveriges
              utbildningsminister, ansvarigt statsråd för Unescofrågor, är löjligt.
              Det säger en hel del om Jan Björklunds enögdhet.
            </seg>
          </u>
          <note type="speaker" n="a3648ce6">
            Anf. 9 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-3" n="4dc1a0f7">
            <seg n="af17e31c">
              Fru talman! Jag noterar att Hans Linde för att han riktigt ska
              få till knorren i sitt anförande grovt måste förvränga det som
              jag sade. Jag sade inte att kulturminnena på Västbanken inte ska
              skyddas. Det gör de.
            </seg>
            <seg n="337a6b27">
              Vad jag sade var att om man tror att omröstningen i Unesco enbart
              skulle handla om kulturarv då är man bra naiv. Att den kommer
              upp precis just nu har att göra med den stora process som pågår
              inom hela FN-systemet när det gäller Palestinas status och ställning,
              och det är så huvuddelen av de länder som har röstat ja, nej eller
              avstått har funderat när de har funderat på hur de ska rösta.
            </seg>
            <seg n="cd892554">
              Hans Linde räknar upp att han har sett ett antal saker och personer
              som lider under den israeliska ockupationen på Västbanken. Det
              är vi alla medvetna om. Hans Linde räknar dock aldrig upp de personer
              som dödas och lemlästas av palestinska islamistiska extremisters
              terrorattentat och självmordsbomber eller de raketer som skjuts
              från Gaza. I morse skedde det från Hizbullah i Libanon urskillningslöst
              rakt in mot israelisk civilbefolkning. Det talar Hans Linde aldrig
              om. Det är just denna brist på balans som gör att er ståndpunkt
              inte blir trovärdig.
            </seg>
            <seg n="625e2da0">
              Ska man åstadkomma inte bara ett politiskt spektakel här i kammaren,
              som Linde är ute efter, utan en hållbar fred, då måste båda parter
              i denna konflikt sättas under press.
            </seg>
            <seg n="6e3539f5">
              Israel måste vara beredd att överge bosättningar och de ockuperade
              områdena. Men från palestinsk sida måste inte bara PLO utan både
              PLO och Hamas, som styr över nästan hälften av den befolkning
              som kommer att bli det blivande Palestina, erkänna att Israel
              ska ha rätt att existera.
            </seg>
            <seg n="246300e6">
              Båda parter måste sättas under press för att de ska få vad de
              vill. Israel vill ha säkra gränser. Palestina vill ha en stat.
              För att båda ska få vad de vill måste de också ge något. Det Linde
              vill göra är att ge något åt den ena sidan utan att man därifrån
              ska behöva leverera något i gengäld. Det är dålig förhandlingstaktik.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="ae351ba0">
            10 § Svar på interpellation 2011/12:120 om legitimation för fritidspedagoger
          </note>
          <note type="speaker" n="09c4c079">
            Anf. 10 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-4" n="4dc1a0f7">
            <seg n="511d78a3">
              Fru talman! Mikael Damberg har frågat mig om jag är beredd att
              ompröva mitt ställningstagande och starta arbetet med legitimation
              också för fritidspedagoger.
            </seg>
            <seg n="2dd9f5b4">
              Den 1 juli i år infördes ett system med legitimation för lärare
              och förskollärare. Det är en stor reform som regeringen bedömer
              behövs som ett led i att höja undervisningens kvalitet och öka
              måluppfyllelsen. Reformen syftar till att stärka och lyfta fram
              lärares och förskollärares ansvar för det viktiga samhällsuppdraget
              att undervisa elever och barn.
            </seg>
            <seg n="1d0fc788">
              Fritidshemmet är inte en skolform utan en kompletterande verksamhet
              till skolan. Därmed fyller fritidshemmet en viktig roll. Det innebär
              dock inte per automatik att samma prioriteringar och behov av
              insatser för att stärka kvaliteten behövs i fritidshem som i skola.
              Det finns ingen läroplan och inga kunskapsmål som är specifika
              för fritidshemmen.
            </seg>
            <seg n="d246273e">
              Lärarlegitimationen omfattar inte fritidspedagoger, helt enkelt
              därför att lärarlegitimationen är avsedd för lärare. Fritidspedagoger
              är, liksom många andra yrkeskategorier, viktiga i skolans arbete.
              Men fritidspedagoger är inte lärare.
            </seg>
            <seg n="5ab2cad0">
              Fritidspedagogerna har naturligtvis en viktig funktion att fylla
              i fritidshemmen. Den är så viktig att det finns en särskild bestämmelse
              i skolförordningen där detta anges.
            </seg>
            <seg n="0ca37d0f">
              För att stärka det pedagogiska uppdraget i fritidshemmen har
              regeringen infört en särskild utbildningsinriktning mot arbete
              i fritidshem inom grundlärarutbildningen som nu drar i gång. Den
              som får en examen som grundlärare med inriktning mot arbete i
              fritidshem kan efter ansökan till Statens skolverk få en lärarlegitimation
              och bli behörig att undervisa dels i fritidshem, dels i vissa
              ämnen och årskurser i grundskola. Det innebär att dessa lärare
              får en bred behörighet och blir användbara för undervisningen
              både i fritidshem och i skola.
            </seg>
            <seg n="f58bb868">
              Fritidspedagoger med en äldre examen som är inriktad enbart mot
              fritidshem ges från och med nästa år möjlighet att gå en kompletterande
              utbildning inom Lärarlyftet II. Utbildningen kommer precis som
              den nya grundlärarutbildningen att vara behörighetsgivande och
              leda till lärarlegitimation.
            </seg>
            <seg n="63e12bef">
              Som framgår har regeringen vidtagit flera åtgärder för att stärka
              både fritidshemmets roll att komplettera skolan och fritidspedagogernas
              möjlighet att vidareutbilda sig för att kunna få legitimation
              och därmed självständigt få bedriva och ansvara för viss undervisning.
              Det finns inga planer för dagen att ompröva detta regelverk.
            </seg>
          </u>
          <note type="speaker" n="3d5505e9">
            Anf. 11 MIKAEL DAMBERG (S):
          </note>
          <u who="mikael_damberg_23b905" xml:id="i-691e2e02d5a17701-0" n="98c7f38c">
            <seg n="363fd1e8">
              Fru talman! Tack, statsrådet, för ett väldigt tydligt svar! Det
              är inte varje gång man får tydliga svar på sina interpellationer,
              men den här gången fick vi det.
            </seg>
            <seg n="c99fbc5e">
              Utbildningsministern ser inte någon anledning att se över möjligheten
              till legitimation också för fritidspedagoger. Det är ett tydligt
              negativt besked för alla fritidspedagoger runt om i landet som
              nu vet att de inte har någonting att förvänta sig av den borgerliga
              regeringen.
            </seg>
            <seg n="1b901339">
              Detta är ingen ny fråga. Den var uppe till diskussion redan när
              riksdagen fattade beslut om legitimation för lärare och förskollärare.
              Då var vi socialdemokrater tydliga med att vi såg detta som ett
              viktigt första steg. Vi välkomnade verkligen legitimation för
              lärare och förskollärare. Men vi sade samtidigt att man borde
              ta ytterligare steg för att se till att fler grupper kvalitetssäkras
              än de som fanns med i legitimationssystemet, och vi pekade särskilt
              ut fritidspedagogerna. Vi ville att regeringen skulle återkomma
              till riksdagen med ett förslag om hur fritidspedagogernas status
              kan höjas och deras yrkesutövning kvalitetssäkras.
            </seg>
            <seg n="c4dcc9c9">
              Vi fick ingen majoritet för det i Sveriges riksdag då. Nu noterar
              jag att utbildningsministern fortfarande inte ser några motiv
              för att höja kvaliteten på den verksamheten och kvalitetssäkra
              den. Jag tror att det är ett misstag.
            </seg>
            <seg n="0aab28da">
              Jan Björklund skriver i sitt skriftliga svar: Fritidshemmet är
              inte en skolform utan en kompletterande verksamhet till skolan.
              Därmed fyller fritidshemmet en viktig roll. Det innebär dock inte
              per automatik att samma prioriteringar och behov av insatser för
              att stärka kvaliteten behövs i fritidshem som i skola. Det finns
              ingen läroplan och inga kunskapsmål som är specifika för fritidshemmen.
            </seg>
            <seg n="529de50a">
              Nej, läroplanen är ju gemensam för grundskola, förskoleklass
              och fritidshemsverksamhet. De ska jobba för ökad måluppfyllelse.
              Jag ser fritidshemmen som en otroligt viktig del för att grundskolan
              ska klara sin måluppfyllelse.
            </seg>
            <seg n="4928d36a">
              Det är en lägre andel som når målen i grundskolan. De senaste
              fem åren i rad har vi sett en allt större andel som inte har behörighet
              till nationellt program på gymnasieskolan. Vi kan se att de barn
              som inte når målen skulle ha behov av en kvalitetssäkrad verksamhet
              i skolan, en pedagogisk verksamhet i skolan under hela dagen.
            </seg>
            <seg n="cb231127">
              Fritidshemmen kanske inte uppfattas som den största politiska
              frågan i debatten. Men man ska veta att det är väldigt många som
              berörs av fritidshemmen. Barnantalet i fritidshemmen har tredubblats
              sedan 1990. I dag går fyra av fem barn i åldern sex till nio år
              på fritis, och efterfrågan fortsätter att öka.
            </seg>
            <seg n="f1717182">
              Genom att säkra och höja kvaliteten i fritidshemmen kan också
              måluppfyllelsen höjas i grundskolan. Det är här jag inte förstår
              varför statsrådet inte ser möjligheter med att jobba med en kvalitetssäkring
              också av fritidshemmen för att nå målen i skolan.
            </seg>
            <seg n="6bdfedf9">
              Faktum är att eleverna går i förskoleklass. De 6-åringar som
              går i förskoleklass går kanske tre timmar per dag i skolan med
              en lärare som ansvarig. Sedan går de över vid lunch och är på
              fritidshem resten av dagen, kanske mer än tre timmar, innan föräldrarna
              kommer och hämtar barnen på eftermiddagen.
            </seg>
            <seg n="d4cf3fea">
              De fyra, fem eller sex timmar som de befinner sig i skolan i
              en pedagogisk verksamhet, varför ska man inte se till att kvalitetssäkra
              den verksamheten på bästa möjliga sätt, så att man stimulerar
              barnens utveckling med högkvalitativ pedagogisk verksamhet? Varför
              är det viktigt att kvalitetssäkra en 5-årings hela dag i förskolan
              men bara halva dagen i skolan för en 6-åring som går på fritidshem?
            </seg>
            <seg n="ed0b8f07">
              Det är här jag tycker att regeringen går in i ett bakvänt resonemang
              som hindrar en kvalitativ utveckling som gör att fler barn når
              målen i skolan.
            </seg>
          </u>
          <note type="speaker" n="7b8ff2c9">
            Anf. 12 JABAR AMIN (MP):
          </note>
          <u who="jabar_amin_a483d5" xml:id="i-b4c9728db1a41243-0" n="9d51714f">
            <seg n="eb22ed64">
              Fru talman! För två veckor sedan ställde jag här i kammaren en
              fråga till utbildningsminister Jan Björklund. Jag undrade om han
              kunde se över legitimationsreglerna, så att även fritidspedagoger
              omfattas av lärarlegitimation.
            </seg>
            <seg n="af6df032">
              Då svarade utbildningsministern att fritidspedagoger är fritidspedagoger
              och att lärare är lärare olika saker med olika utbildning och
              att fritidspedagoger därför inte ska omfattas av lärarlegitimation.
            </seg>
            <seg n="53f455c7">
              Men enligt skollagen är fritidshemmen en del av skolväsendet,
              och därför benämns verksamheten som undervisning som endast de
              med lärarlegitimation får ansvara för, alltså inte de som är utbildade
              för verksamheten, nämligen fritidspedagogerna.
            </seg>
            <seg n="f47b5278">
              Därför ser vi i dag att tusentals väl utbildade och erfarna fritidspedagoger
              inte längre får lov att ansvara för den verksamhet som de är utbildade
              för, en verksamhet som är viktig i skolan och viktig för eleverna.
            </seg>
            <seg n="dbfe7d90">
              Jag tycker att det är mycket beklagligt att regeringen har förpassat
              fritidspedagogerna till denna obekväma sits. Det tycks som om
              utbildningsministern ser legitimation inte som ett sätt att säkra
              kvaliteten i verksamheten utan som ett sätt att visa att lärare
              har fått utbildning i att sätta betyg.
            </seg>
            <seg n="59191fac">
              Eftersom betyg inte sätts i undervisning som ska ske i fritidshemmen
              behöver verksamheten inte kvalitetssäkras, tycks regeringen resonera.
              Därför behövs ingen legitimation, säger regeringen.
            </seg>
            <seg n="d7571306">
              Jag menar att vi genom att beröva fritidspedagogerna rätten att
              ansvara för och leda verksamheten i fritidshemmen riskerar att
              sänka kvaliteten i fritidshemmen, och det drabbar våra barn.
            </seg>
            <seg n="58539677">
              Nyss lämnade utbildningsministern ett klart och tydligt besked
              till Mikael Damberg. Han säger: Nej, fritidspedagogerna ska inte
              omfattas av förändrade regelverk, och jag kommer inte att förändra
              regelverket.
            </seg>
            <seg n="b0665349">
              Med det som bakgrund undrar jag om utbildningsministern är beredd
              att göra något annat, nämligen se till att fritidspedagogerna
              även framöver får möjligheten att ansvara för och leda fritidsverksamheten.
            </seg>
          </u>
          <note type="speaker" n="d5a7e12a">
            Anf. 13 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-5" n="4dc1a0f7">
            <seg n="f92edd37">
              Fru talman! Interpellanten beskriver att fritidshemmen är viktiga.
              Jag håller med fullt ut. De är mycket viktiga. Jag antar att interpellanten
              förutom erfarenhet som utbildningspolitiker också har erfarenhet
              som förälder jag har det definitivt. Fritidshemmen är viktiga.
            </seg>
            <seg n="4c33271a">
              Interpellanten beskriver att fritidspedagogerna är viktiga. Ja,
              jag håller med fullt ut. Nu är frågan inte om detta är viktigt
              eller inte, för det är mycket som är viktigt i skolan. Frågan
              är om denna yrkesgrupp ska legitimeras som lärare eller inte.
              Det är det som interpellationen gäller.
            </seg>
            <seg n="b11e0ddf">
              Då kan jag säga: Syokonsulenterna är också jätteviktiga i skolan.
              De omfattas inte heller av lärarlegitimationen. Är de oviktiga
              för att de inte omfattas av lärarlegitimationen? Skolkuratorer
              omfattas inte av lärarlegitimationen. Det är otroligt viktig personal
              i skolan.
            </seg>
            <seg n="d285cad6">
              När det gäller frågan om lärarlegitimation eller inte kan det
              inte vara så att alla yrkesgrupper som är viktiga i skolan ska
              få lärarlegitimation bara för att de är viktiga. Alla yrkesgrupper
              är viktiga. Det räcker inte som argument att säga: Det här är
              en yrkesgrupp som är viktig. Låt oss ge dem lärarlegitimation!
              Frågan är: Är de lärare? Vår uppfattning är att de inte är det.
            </seg>
            <seg n="a1497676">
              Jag noterar att det faktiskt fanns ett förslag. När riksdagen
              tog ställning till legitimationen fanns det ett förslag här i
              kammaren om att fritidspedagogerna skulle få bli legitimerade.
              Det lades fram av Miljöpartiet. Mikael Damberg röstade nej. Socialdemokraterna
              röstade nej. Man röstade på regeringens förslag.
            </seg>
            <seg n="4ac5a6ca">
              Sedan skriver man att det skulle höja statusen för fritidspedagoger.
              Det är precis det vi gör med en ny utbildning där man blir både
              lärare och fritidspedagog.
            </seg>
            <seg n="e2702cde">
              Man kan tycka något annat, men Mikael Damberg röstade vid det
              tillfället nej till att fritidspedagogerna skulle legitimeras.
            </seg>
            <seg n="98818a79">
              Nu är det en viss opinionsstorm. Då fladdrar Socialdemokraterna.
              Det sker varje kvartal, även i denna fråga. De orkar inte stå
              emot. Eller är det så att Mikael Damberg står fast vid det man
              röstade för, att fritidspedagoger inte ska legitimeras? Det kan
              ju vara så att Mikael Damberg står här i talarstolen och försöker
              låta som att han tycker att fritidspedagoger ska legitimeras för
              att opinionen finns där ute. Men egentligen var det kanske inte
              riktigt det han sade, om man lyssnade noggrant, utan att fritidshem
              var viktiga.
            </seg>
            <seg n="2279399a">
              Det är ett intressant klargörande. Har Mikael Damberg ändrat
              sig? Vad är det i så fall som har ändrat sig under de två år som
              gått sedan vi röstade om frågan?
            </seg>
          </u>
          <note type="speaker" n="fa21cde5">
            Anf. 14 MIKAEL DAMBERG (S):
          </note>
          <u who="mikael_damberg_23b905" xml:id="i-691e2e02d5a17701-1" n="98c7f38c">
            <seg n="828bb0eb">
              Fru talman! Jag noterar att skolministern ofta tar till ännu
              högre tonläge när han känner sig pressad. Det blir inte bättre
              argumentation för det.
            </seg>
            <seg n="678650e8">
              Jag sade att vi hade en reservation när den här frågan behandlades
              i riksdagen, och jag sade att vi stödde regeringens förslag om
              lärarlegitimation. Men vi ville att regeringen skulle återkomma
              med ett förslag som kvalitetssäkrar fritidsverksamheten, kanske
              i form av en egen legitimation för fritidspedagogerna, eftersom
              det inte är samma sak som lärarlegitimation.
            </seg>
            <seg n="2b0c7e5b">
              Vi hade en sådan reservation som vi röstade för vi reserverade
              oss för detta. Den var tydlig i den här frågan.
            </seg>
            <seg n="73a2f767">
              Jag blir ganska upprörd när man säger att statusen för fritidspedagoger
              höjs. Har du träffat någon fritidspedagog som säger att statusen
              just nu, med regeringens politik, höjs för fritidshemmen och fritidspedagogerna?
              Det är inte riktigt med sanningen överensstämmande. De känner
              att de är helt bortprioriterade.
            </seg>
            <seg n="7f198fd5">
              Ska vi vara ärliga mot varandra kan man säga att den här verksamheten
              har haft en ganska tuff tillvaro under en lång tid eller hur?
              Barngrupperna har vuxit, och det har varit en diskussion kring
              kvaliteten under en lång rad av år. Skolverket har påtalat flera
              gånger att kvaliteten nu börjar bli lidande. Verksamheten är inte
              riktigt så pedagogisk som den skulle behöva vara.
            </seg>
            <seg n="c7984f23">
              Vi har den diskussionen, och då ställer jag en fråga nu: Är regeringen
              beredd att ta nästa steg? Som vi skrev i vår reservation behövs
              det. Lärarlegitimationen var bara första steget. Vi behöver titta
              på fler grupper som behöver kvalitetssäkras. Det var det vi skrev
              i vår reservation. Vi är nu beredda att ta ett steg för att titta
              på fritidspedagogerna. Deras verksamhet är nämligen viktig för
              de barn som i dag inte klarar skolan.
            </seg>
            <seg n="8a8d89c4">
              Jag tror att skolministern måste fundera igenom sin argumentation.
              Man kan inte säga att verksamheten är viktig och sedan säga att
              vi inte behöver kvalitetssäkra den. Vi behöver kvalitetssäkra
              verksamheten för att den är viktig. I den här yrkeskategorin finns
              också kunskaper som är viktiga för skolans måluppfyllelse.
            </seg>
            <seg n="edf63a0e">
              Då är det en helt annan argumentation, och då förstår jag inte
              varför skolministern måste vara så tydlig med att säga: Nej, regeringens
              regelverk är briljant. Vi gör inga förändringar i regelverket
              nu. Verksamheten har faktiskt väldiga kvalitetsproblem, och tendensen
              är nedåtgående.
            </seg>
            <seg n="d9d26ed9">
              Jag tar gärna en diskussion kring socialdemokratisk politik på
              det här området, för jag skäms inte över att vi ville ta ett steg
              med lärarlegitimationen och ytterligare steg för andra kategorier
              som behöver kvalitetssäkras.
            </seg>
            <seg n="fde89b98">
              Men frågan återstår: Vad är det som skiljer barn som är fem år
              från barn som är sex och sju år? Vad är det som gör att vi vill
              kvalitetssäkra verksamheten ordentligt för barnen hela dagen i
              förskolan men inte vill göra det för barnen i förskoleklassen
              och för de små barnen i skolan? Det är inte så många timmar per
              dag som är lärarledd undervisning. Resten av dagen är de faktiskt
              på fritidshemmen.
            </seg>
            <seg n="e6212b3c">
              Det är oerhört viktigt att den kvaliteten hålls för att man ska
              klara alla barnen i skolan. Därför vill jag upprepa min fråga
              till skolministern: Är du verkligen inte beredd att ta ytterligare
              initiativ för att kvalitetssäkra verksamheten och se över om man
              ska jobba med en legitimation också för fritidspedagoger? Är inte
              det ett naturligt steg på vägen om vi vill kvalitetssäkra verksamheten
              under hela dagen för svenska skolelever när de är riktigt små?
            </seg>
          </u>
          <note type="speaker" n="2e1089a1">
            Anf. 15 JABAR AMIN (MP):
          </note>
          <u who="jabar_amin_a483d5" xml:id="i-b4c9728db1a41243-1" n="9d51714f">
            <seg n="82ac6e6c">
              Fru talman! Ministerns argumentation haltade en hel del. Han
              tog syokonsulenter som exempel. Men syokonsulenter förlorar inte
              rätten att ansvara för och leda den verksamhet som de har ansvarat
              för och lett. Regeringen berövar nu en stor grupp fritidspedagoger
              rätten att ansvara för och leda den verksamhet som de har lett
              i decennier. Detta är en stor förändring som inte drabbar de andra
              grupperna.
            </seg>
            <seg n="de8a458c">
              Utbildningsministern undvek att svara på frågan. Om du inte vill
              ge dem lärarlegitimation undrar jag om regeringen är beredd att
              se över regelverket, så att de får ansvara för och leda verksamheten?
              Jag hoppas att ministern kan svara på den frågan.
            </seg>
          </u>
          <note type="speaker" n="a42e6cac">
            Anf. 16 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-6" n="4dc1a0f7">
            <seg n="fbcf8be5">
              Fru talman! Det ställs nu många frågor av olika karaktär. Jag
              är bara beredd att ge tydligt besked vad gäller själva interpellationen.
            </seg>
            <seg n="53409f25">
              Är jag beredd att kvalitetssäkra fritidshemmen ytterligare? Ja,
              det är jag naturligtvis på många olika sätt, men det betyder inte
              att det nödvändigtvis ska vara legitimation. När det gäller frågan
              om att ge fritidspedagoger lärarlegitimation är det min uppfattning
              att lärarlegitimationen är avsedd för lärare. Förskollärarlegitimationen
              är avsedd för förskollärare.
            </seg>
            <seg n="464e3cb3">
              Det finns många andra yrkesgrupper som också är viktiga i skolan.
              Då säger Mikael Damberg så här: Ja, men den här verksamheten måste
              kvalitetssäkras. Alltså måste man ha legitimation.
            </seg>
            <seg n="b6094dfb">
              Men studie- och yrkesvägledning ska väl också kvalitetssäkras?
              Skolkuratorns verksamhet måste kvalitetssäkras. Ska de också ha
              lärarlegitimation?
            </seg>
            <seg n="045e15ec">
              Damberg hör nu att det finns en opinion där ute bland de fackligt
              organiserade fritidspedagogerna. Då svänger han. Han röstade emot
              det här förslaget när det fanns här i kammaren, men nu är han
              för. Han kunde ha röstat på Jabar Amins förslag för ett par år
              sedan. Det fanns ett förslag. Jabar Amins linje är konsekvent.
              Damberg fladdrar med opinionen.
            </seg>
            <seg n="d6b04217">
              Men jag är naturligtvis beredd att vidta åtgärder för att ytterligare
              kvalitetssäkra fritidshemmen jag är också bekymrad över till exempel
              stora barngrupper. Men det är inte legitimation som nödvändigtvis
              är instrumentet för det. Det är andra åtgärder. Jag är bekymrad
              över kvaliteten på fritidshemmen. Men lärarlegitimationen är avsedd
              för lärare. Låt oss diskutera andra åtgärder för fritidshemmen!
              Jag är inte främmande för att diskutera andra typer av åtgärder.
              Men legitimationsinstrumentet är inte rätt i det här sammanhanget.
            </seg>
            <seg n="1db279d0">
              Det var vi överens om Mikael Damberg och jag när vi röstade i
              riksdagen. Sedan hade han någon annan reservation. Men det fanns
              ett förslag i kammaren att man skulle ha legitimation för fritidspedagoger,
              och Mikael Damberg röstade inte på det för två år sedan.
            </seg>
            <seg n="f6af1b06">
              Det är okej att man ändrar sig. Man får ändra sig. Jag bara undrar:
              Vad är det i verkligheten som har ändrat sig mer än att det har
              uppstått ett opinionstryck? Finns det någon annan förändring som
              har skett på dessa två år, Mikael Damberg? Berätta gärna det.
            </seg>
          </u>
          <note type="speaker" n="c183e34d">
            Anf. 17 MIKAEL DAMBERG (S):
          </note>
          <u who="mikael_damberg_23b905" xml:id="i-691e2e02d5a17701-2" n="98c7f38c">
            <seg n="281a36cb">
              Fru talman! Jag hoppas att skolministern läste vår reservation
              när vi behandlade frågan om lärarlegitimation och legitimation
              för förskollärare i kammaren. Då sade vi: Regeringen har uppenbarligen
              inte tagit med fritidshemspersonalen.
            </seg>
            <seg n="459afaa3">
              Ska vi rösta mot legitimation för förskollärare och lärare? Nej,
              det gör vi inte. Vi tycker att det är en så viktig reform att
              vi kvalitetssäkrar verksamheten i skolan och kvaliteten på lärarna.
              Vi skrev att det bara var ett första steg. Det krävs ytterligare
              steg.
            </seg>
            <seg n="6c2d9659">
              Vi nämnde särskilt fritidspedagoger som ett område för kvalitetssäkring.
              Beskyll mig gärna för att ändra uppfattning om jag har ändrat
              uppfattning. Men det var exakt så det gick till. Det är därför
              vi står här i dag. Vi ser nu en diskussion som inte bara handlar
              om legitimationsfrågan, även om den är viktig.
            </seg>
            <seg n="7782f7a2">
              Det är beklagligt att regeringen säger att för den del av personalen
              om jobbar med barnen nästan mer än lärarna under hela skoldagen
              när barnen är små ska vi inte jobba med legitimation. Det tycker
              inte skolministern är viktigt.
            </seg>
            <seg n="534a9718">
              Man kan ha legitimation för fritidspedagoger. Det är fullt möjligt
              att utforma en sådan legitimationslösning. Men skolministern har
              inte något intresse av det. Han säger: Vi kan kanske tänka oss
              några andra kvalitetssäkrande åtgärder.
            </seg>
            <seg n="4388174d">
              Jabar Amin hade en fråga om huruvida de ska leda arbetet eller
              inte. Det blev inte heller något svar på den frågan. Jag har flera
              gånger haft en diskussion med skolministern om kvalitetssäkring
              av fritidsverksamheten i allmänhet och en större diskussion om
              status och så vidare.
            </seg>
            <seg n="3391721f">
              Skolministern har inte bidragit till att höja statusen för fritidspedagoger.
              Den allmänna bilden är: De är inte lärare, och därför är de inte
              lika viktiga. Det är den bild som skolministern har spridit om
              fritidspedagogernas arbete. Fritidspedagoger har bilden att en
              del tror att deras huvudsakliga ansvarsområde är att organisera
              kön till pingisbordet.
            </seg>
            <seg n="fd951741">
              Har man en sådan bild av att fritidspedagogerna inte är viktiga
              för det pedagogiska arbetet, för utvecklingen socialt för dessa
              barn och med att bearbeta mobbning blir det en diskussion om att
              några står över andra. Den skulle man kunna undvika genom att
              ge ett tydligt besked i interpellationssvaret. Tyvärr lämnar du
              fel tydligt besked.
            </seg>
          </u>
          <note type="speaker" n="2a1f1395">
            Anf. 18 Utbildningsminister JAN BJÖRKLUND (FP):
          </note>
          <u who="jan_bjorklund_2a3889" xml:id="i-9d46e07d05cbe9cb-7" n="4dc1a0f7">
            <seg n="777e0c8c">
              Fru talman! Man behöver inte skämmas för att man byter åsikt,
              Mikael Damberg. Det är helt okej att göra det om man i dag kommer
              fram till: Kolla, barnen är mer på fritis än i skolsalen vilket
              naturligtvis många barn är de första åren och därför borde fritidspedagoger
              bli legitimerade. Det säger Mikael Damberg, men så var det också
              för två år sedan. Barnen var faktiskt mer på fritis då också,
              men då röstade Damberg nej. Jag tyckte att Damberg hade rätt.
            </seg>
            <seg n="ebe9986e">
              Vi måste höja kvaliteten på de svenska fritidshemmen. Vi är helt
              överens om detta. I den nya lärarutbildning som vi nu inför blir
              också de som går den fritidspedagogiska inriktningen legitimerade
              och får också rätt att undervisa i ett antal ämnen på lågstadiet.
              Jag tycker att det är rätt tänkt. De blir ännu mycket mer integrerade.
            </seg>
            <seg n="d0702c28">
              De som har en äldre fritidspedagogsutbildning ges nu stora fortbildningsmöjligheter.
              Det är inte speciellt många poäng de måste läsa in för att bli
              behöriga att undervisa i ett praktisk-estetiskt ämne på lågstadiet.
              Alla får möjligheten i Lärarlyftet II. Då kan de bli legitimerade
              och betraktade som lärare.
            </seg>
            <seg n="fd075a92">
              Det vi röstade nej till, Mikael Damberg, är Amins yrkande för
              två år sedan. Det tyckte jag att vi hade rätt i. Trots att det
              blåser lite där ute i dag törs jag säga: Vi hade rätt, och vi
              behöver inte ändra oss.
            </seg>
            <seg n="1edac5a8">
              När det gäller andra åtgärder för att kvalitetssäkra fritidshemmen
              är jag beredd att diskutera det. Nu var jag fokuserad på att diskutera
              den fråga som interpellationen handlade om, nämligen om fritidspedagoger
              ska bli legitimerade eller inte.
            </seg>
            <seg n="3a463dfb">
              Det är inte ett nytt besked vi ger i dag. Det har vi sagt hela
              tiden och till och med när vi röstade gemensamt här för två år
              sedan. Lärare och förskollärare blir legitimerade. Jag är helt
              beredd att diskutera andra åtgärder för att höja kvaliteten.
            </seg>
            <seg n="555fabea">
              Fritidshemmen är viktiga. Fritidspedagogerna gör viktiga insatser.
              Men de är inte lärare, och det är därför de inte omfattas av lärarlegitimation.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="91febb28">
            11 § Svar på interpellation 2011/12:126 om meddelarfrihet
          </note>
          <note type="speaker" n="b9035098">
            Anf. 19 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-b2c1bfc6c3dc1b40-0" n="3401abca" next="i-819e21a4ffc2a9f0-0">
            <seg n="09b9560c">
              Fru talman! Patrik Björck har frågat mig om jag snarast avser
              att ta initiativ till att införa meddelarfrihet i offentligt finansierad
              privat verksamhet.
            </seg>
            <seg n="0b653508">
              Jag vill först peka på att var och en har meddelarfrihet enligt
              våra grundlagar, det vill säga rätt att lämna uppgifter i princip
              i vilket ämne som helst till massmedier för publicering. Meddelarfrihet
              tillkommer alla, alltså även anställda inom den privata sektorn.
              Den friheten är förenad med en rätt till anonymitet. De som har
              del i tillkomsten, utgivningen och spridningen av information
              i grundlagsskyddade medier har en plikt att hålla uppgiftslämnarens
              identitet hemlig.
            </seg>
          </u>
          <note n="d8128179">
            Meddelarfriheten kompletteras av de så kallade efterforsknings-
            och repressalieförbuden.
          </note>
          <u who="beatrice_ask_87c4df" xml:id="i-819e21a4ffc2a9f0-0" n="3401abca" prev="i-b2c1bfc6c3dc1b40-0">
            <seg n="c4fc3829">
              Efterforskningsförbudet innebär att myndigheter och andra allmänna
              organ inte får efterforska vem som har lämnat ett meddelande för
              publicering. Innebörden av repressalieförbudet är att det allmänna
              i egenskap av arbetsgivare inte får vidta åtgärder som medför
              negativa konsekvenser för meddelaren, till exempel uppsägning
              eller disciplinpåföljd.
            </seg>
            <seg n="1dffe5a9">
              Eftersom dessa förbud endast gäller ingrepp från det allmännas
              sida omfattas som huvudregel inte privatanställda av detta skydd.
              Reglerna har dock gjorts tillämpliga även på anställda inom vissa
              företag med stark anknytning till det allmänna, men i huvudsak
              är efterforsknings- och repressalieförbuden inte tillämpliga inom
              den privata sektorn.
            </seg>
            <seg n="e8c81fd1">
              Frågan om det går att generellt stärka skyddet för privatanställdas
              meddelarfrihet har utretts tidigare. De förslag som har lagts
              fram har dock mötts av kritik från remissinstanserna. Kritiken
              medförde att den dåvarande socialdemokratiska regeringen inte
              gick fram med förslagen.
            </seg>
            <seg n="94b57ec9">
              Utvecklingen har sedan dess gått mot att allt fler verksamheter
              drivs av enskilda. Den utvecklingen har varit positiv, men den
              har samtidigt medfört ett ökat behov av insyn i de verksamheter
              som numera bedrivs i privat regi.
            </seg>
            <seg n="33ba4ee6">
              Frågor om kvalitet i vård, omsorg och skola är prioriterade inom
              regeringens arbete. De anställda i sådana verksamheter är bland
              annat med hänsyn till sin insyn i verksamheten en viktig del i
              kvalitetsarbetet, och det är angeläget att de tryggt kan rapportera
              om förhållanden som det finns anledning att särskilt uppmärksamma.
              Regeringen avser därför att tillsätta en utredning för att se
              om det går att finna lösningar som stärker skyddet för privatanställda
              i offentligt finansierad verksamhet som lämnar uppgifter om missförhållanden
              i verksamheten.
            </seg>
          </u>
          <note type="speaker" n="33d705de">
            Anf. 20 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-0" n="71fa9eea">
            <seg n="38c5db6d">
              Fru talman! Mycket av vår gemensamt finansierade välfärd bedrivs
              i dag i entreprenadform. Det är privata firmor, aktiebolag och
              ekonomiska föreningar som sköter barnomsorg, skola och äldreomsorg.
              Det är verksamhet som är finansierad av skattemedel.
            </seg>
            <seg n="be81e099">
              För den verksamheten gäller andra regler än för den offentliga.
              Aktiebolagslagen och andra lagar tar över till skydd för företaget
              och dess möjligheter att via affärshemligheter kunna konkurrera
              med andra företag.
            </seg>
            <seg n="b38c1ada">
              Offentlighetsprincipen och meddelarskydd gäller inte. Det innebär
              att anställda på sådana företag hamnar i en annan situation än
              anställda i offentlig verksamhet.
            </seg>
            <seg n="e6137e59">
              Det finns också exempel på att man i de politiska församlingarna
              gör upphandlingarna av dessa tjänster och att man i upphandlingsunderlaget
              skriver in meddelarskydd som ett avtalsvillkor, och andra låter
              bli att göra det.
            </seg>
            <seg n="992f340e">
              Det skapar ett läge där den som är offentligt anställd hela tiden
              vet vilka regler som gäller. För en privatanställd i offentlig
              finansierad verksamhet råder en betydande osäkerhet. Vad säger
              avtalet mellan företaget och det offentliga? Vilken företagsform
              bedrivs verksamheten i? Vilken lagstiftning lyder den under? Vad
              säger det personliga anställningsavtalet?
            </seg>
            <seg n="d8e197fd">
              Detta är en problematik som har påtalats vid ett flertal tillfällen.
              Jag har haft en interpellationsdebatt med ministern om detta för
              ett antal år sedan. I det svar jag fick då andades ministern ingen
              som helst insikt om att problemet faktiskt finns.
            </seg>
            <seg n="ddc1f251">
              I april 2008 svarade ministern att det inte är aktuellt med några
              åtgärder för att stärka privatanställdas meddelarfrihet. Det var
              den uppfattning som ministern hade då.
            </seg>
            <seg n="14f0c956">
              De problem som vi kan se i dag är desamma som för tre år sedan.
              Det har alltså inte plötsligt skett något nytt. Det som har skett
              är tydligen att ministern och regeringen har satt upp fingret
              i luften och känt att det finns opinionsyttringar i samhället
              efter att man har fått kännedom om sådana vårdskandaler som vi
              har kunnat se i medierna där man har kommit vanvård på spåren.
              Det handlar om vanvård som kanske inte hade behövt inträffa, om
              anhöriga som kanske inte hade behövt hitta sina gamla i sådana
              här situationer och om gamla som kanske inte hade behövt utsättas
              för ett sådant lidande om ministern för flera år sedan hade tagit
              de här problemen på allvar och börjat arbeta med att åtgärda dem.
              Då hade vi kanske i dag haft en helt annan situation.
            </seg>
            <seg n="11e2ada0">
              Jag hävdar att ministern har ett stort ansvar genom sin passivitet
              och sitt förnekande av problemet.
            </seg>
            <seg n="4f68b217">
              När man läser dagens svar kan man möjligen se en hårfin förflyttning
              hos ministern när det gäller att uppmärksamma och se problemet.
              Visserligen använder ministern nästan hela svaret till att bagatellisera
              problemet. Det förtjänar att påtalas. I en ton som säger att det
              egentligen är ett bagatellartat mindre problem som lyfts fram
              i interpellationen hävdar hon att meddelarfrihet tillkommer alla,
              även anställda inom den privata sektorn. Men det finns en liten
              förflyttning, nämligen att ministern eventuellt ska tillsätta
              en utredning. Det är vad som har skett under de här åren. Utredningen
              ska väl tillsättas för att man ska ha den som ett svar på frågor
              så länge opinionsstormen stormar.
            </seg>
            <seg n="8fb25fd6">
              Det räcker inte. Ministern måste ta ansvar och skyndsamt se till
              att man åtgärdar det här problemet som har varit uppenbart i flera
              år. Det var uppenbart också när vi diskuterade den här frågan
              för tre år sedan. Ministern måste ta sitt ansvar och se till att
              man tar bort de skillnader som beror på vilket företag man är
              anställd i. Man måste kunna använda sig av sitt meddelarskydd.
            </seg>
          </u>
          <note type="speaker" n="3458d00a">
            Anf. 21 CHRISTINA OSKARSSON (S):
          </note>
          <u who="christina_oskarsson_9f59a4" xml:id="i-9c9eca81ccba17da-0" n="c7d1b440" next="i-b92a7e11242e2a01-0">
            <seg n="780929a9">
              Fru talman! Frågan om meddelarskyddet har åter aktualiserats
              i och med den senaste tidens missförhållanden och vårdskandaler.
              Vårdpersonal har tagit kontakt med mig och berättat att de har
              varit fundersamma över den vård som bedrivs på deras arbetsplatser,
              men de vågar inte prata om detta och träda fram med namn.
            </seg>
            <seg n="59a84959">
              Eftersom ni i den borgerliga regeringen har drivit på privatiseringen
              har på senare år tusentals anställda i skattefinansierad verksamhet
              bland annat inom vården fått byta arbetsgivare från kommun och
              landsting till privata bolag. Enligt uppgift är mer än en fjärdedel
              av Kommunals medlemmar privatanställda i dag.
            </seg>
            <seg n="94b0af1a">
              Vi socialdemokrater har ju i flera år drivit på här i riksdagen
              och skrivit motioner om meddelarskyddet och att det behövs lagstiftning.
              Tyvärr har regeringen sagt nej, trots att även Riksrevisionen
              har kommit med kritik.
            </seg>
            <seg n="3e4ab1f7">
              Äldreminister Maria Larsson, kristdemokrat, gjorde nyligen ett
              uttalande som gjorde många väldigt upprörda. Äldreministern ansåg
              att vårdpersonalen måste ta mer ansvar och visa mer civilkurage
              när det finns missförhållanden inom verksamheten. Det är ett uttalande
              från en minister som inte tycks ha en aning om hur vårdpersonalen
              har det i sin vardag.
            </seg>
            <seg n="6d8c7662">
              Eftersom de inte har något meddelarskydd riskerar personer som
              jobbar inom privat verksamhet som är skattefinansierad att bli
              uppsagda och därmed förlora sin försörjning om de uttalar sig
              om allvarliga brister på arbetsplatsen. Många anställda har också
              otrygga anställningsvillkor som gör att rädslan för att förlora
              jobbet sätter en extra munkavle på dem.
            </seg>
            <seg n="b76aab64">
              Det här uttalandet ska naturligtvis inte justitieministern lastas
              för, men ni ingår i samma regering och jag undrar om Beatrice
              Ask som har ansvar för frågan om meddelarskyddet anser att vårdpersonalen
              inte visar tillräckligt civilkurage.
            </seg>
          </u>
          <note n="5d832292">
            Anf. 22 HELENE PETERSSON i Stockaryd (S):
          </note>
          <u who="christina_oskarsson_9f59a4" xml:id="i-b92a7e11242e2a01-0" n="c7d1b440" prev="i-9c9eca81ccba17da-0">
            <seg n="96011a7c">
              Fru talman! Jag riktar ett litet tack till justitieministern
              för svaret som skiljer sig från det svar som jag fick för ungefär
              ett år sedan då jag ställde frågan om ministern var beredd att
              utöka meddelarskyddet för anställda i privata skolor. Så löd min
              fråga som jag hade riktat till minister Björklund.
            </seg>
            <seg n="bb2c2fe0">
              I dagens svar tar ministern upp frågan om att stärka skyddet
              för privatanställda i offentligt finansierad verksamhet som lämnar
              uppgift om missförhållanden i verksamheten. Det svaret kopplar
              jag till whistleblowers. I våras gav KU med riksdagens stöd ett
              tillkännagivande till regeringen om att det behövdes ett förstärkande
              just för whistleblowers. Meddelarskydd är ju något mer. Meddelarskydd
              handlar om att lämna uppgifter för offentliggörande som också
              kan omfatta sekretessbelagda uppgifter. Det är lite annorlunda.
            </seg>
            <seg n="ee621109">
              Jag tycker att det är bra att man tar upp detta. Det har verkligen
              visat sig att det finns behov. Det sade KU också när vi tog upp
              frågan om whistleblowers. Det behövs en förstärkning. Det finns
              en oro för att tala om missförhållanden som förekommer på både
              äldreboenden och skolor. Vi socialdemokrater anser att det också
              behövs en förstärkning av meddelarskyddet i offentligt finansierad
              privat verksamhet. Där finns också en gråzon. Ministern säger
              att det har utretts tidigare. Den sista stora utredningen var
              1990; det är ganska länge sedan. Det har hänt otroligt mycket
              sedan dess.
            </seg>
            <seg n="d8c9bdc3">
              Vi har tagit upp det i motioner i KU under flera år. De senaste
              åren har vi fått dem hänvisade in i Yttrandefrihetskommittén.
              Där har frågan begravts, tycker vi. I kommittén har man inte kommit
              överens om hur man ska handskas med den. Förra veckan kom ett
              uppdrag att vi ska skicka en skrivelse till Justitiedepartementet,
              så den kommer justitieministern att få ta del av. Där säger vi
              att frågan behöver utredas eftersom antalet verksamheter har ökat
              så fort. Snart är det fler anställda i offentligt finansierad
              privat regi än i kommunal regi och landstingsregi.
            </seg>
            <seg n="d19f508b">
              Jag hoppas att man i den utredning som justitieministern talar
              om tar med sig det som rör meddelarskyddet och inte bara whistleblowersystemen.
              Det tycker jag är viktigt.
            </seg>
            <seg n="0ac8a1ca">
              Som Christina Oskarsson sade har ju Riksrevisionen på ett flertal
              ställen påpekat att något måste göras. Vi har fått signaler på
              många ställen. Jag hoppas att justitieministern tar med det när
              det gäller utredningen.
            </seg>
          </u>
          <note type="speaker" n="d9d75f03">
            Anf. 23 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-2" n="45be2387">
            <seg n="23cb362a">
              Fru talman! Patrik Björck säger att ministern bagatelliserar
              problemet i sitt svar. När jag läser svaret tycker jag att man
              problematiserar en viktig fråga.
            </seg>
            <seg n="10a5c296">
              Det har varit diskussion om meddelarskyddet med utgångspunkt
              i grundlagen. Vi har meddelarfrihet som är inskriven i grundlagen
              där man har frihet under ansvar. Man kommer sedan ned till hur
              det ska kunna skyddas på olika sätt i olika verksamheter. Det
              är vad interpellationen handlar om.
            </seg>
            <seg n="af3f4609">
              Interpellationen handlar också om det som interpellanten själv
              läste upp, nämligen att när det gäller aktiebolag skyddar det
              företaget. Vi vet vad rättrogna socialister tycker. De tycker
              att man i princip ska ha monopolverksamhet när det handlar om
              offentligt finansierad verksamhet. Revisionistiska socialister,
              som Socialdemokraterna förhoppningsvis är, är mer öppna för att
              det ska finnas inslag av mångfald, det vill säga även andra utförare
              än egna offentliga verksamheter. Där vill Vänsterpartiet ha monopol.
              Det har varit tydligt här i kammaren. Det kom fram från Vänsterpartiet
              inte minst under den finanspolitiska debatten.
            </seg>
            <seg n="254000d9">
              Men frågan kvarstår ändå. Patrik Björcks partiledare har svävat
              lite på målet. Han har talat om att man i princip borde förbjuda
              aktiebolag att verka inom den gemensamt finansierade välfärden,
              men jag tror inte att Socialdemokraterna har landat i den frågan.
            </seg>
            <seg n="38d10154">
              Då är återigen frågan: Hur ska vi förhålla oss till aktiebolagslagen?
              Det skydd den ger för företag har ju utretts, precis som har nämnts
              här. Socialdemokraterna har haft i princip ett och ett halvt decennium
              på sig i regeringsställning att göra någonting åt den utredningen,
              som via kritik från olika remissinstanser landade i att man gjorde
              absolut ingenting. Nu säger Patrik Björck att justitieministern
              och alliansregeringen bagatelliserar frågan.
            </seg>
            <seg n="27b96bc1">
              Vad som egentligen hände var att när det kom fram att det varit
              knepigheter i vissa upphandlingar går finansminister Anders Borg
              ut och säger att man ska se över oegentliga finansieringsprinciper
              vid hantering av offentliga medel, bland annat de så kallade räntesnurrorna.
              Justitieministern själv går ut, precis som hon förtydligar i detta
              svar, och säger att det nu är dags att se över hur man kan finna
              lösningar för att stärka skyddet för privatanställda i offentligt
              finansierad verksamhet. Maria Larsson från Socialdepartementet
              går ut och ber Socialstyrelsen utreda klagomål som har inkommit
              i offentligt finansierad verksamhet som bedrivs såväl av privata
              aktörer som av kommuner och landsting.
            </seg>
            <seg n="90f84be1">
              Den hittillsvarande utvärderingen, som är långt ifrån avslutad,
              visar att kommuner och landsting, alltså de offentliga utförarna,
              inte heller på något sätt kan undandra sig ett ansvar. I Helsingforss
              stad beslutar Alliansen att tills vidare stoppa upphandlingarna
              för att avvakta och se om det finns någonting ytterligare som
              kan göras. Vårdföretagarnas förening instämmer och välkomnar regeringens
              aktiviteter.
            </seg>
            <seg n="fe35d2e9">
              Detta, fru talman, är väl inte att bagatellisera frågans allvar?
              Det handlar i stället om att efter mer än ett decennium av passivitet
              från den socialdemokratiska regeringen ta tag i frågan, givet
              det faktum att det kommer upp frågeställningar som är viktiga
              att belysa.
            </seg>
            <seg n="900f9c11">
              Jag tycker därför att man blir något tveksam när man lyssnar
              till Patrik Björcks ganska populistiska utspel som handlar om
              att fånga upp en fråga där han själv anser att allting borde ha
              gjorts tidigare, när han själv tillsammans med sitt parti hade
              regeringsmakten. Det är ju i stället regeringen som via Finansdepartementet,
              Justitiedepartement, Socialdepartementet och underlydande myndigheter
              tar tag i frågan.
            </seg>
          </u>
          <note type="speaker" n="3588f873">
            Anf. 24 PHIA ANDERSSON (S):
          </note>
          <u who="phia_andersson_8bd6a4" xml:id="i-85f7a55ad41cd78f-0" n="ada6005d">
            <seg n="f52d1856">
              Fru talman! Att personal har meddelarskydd och att repressalieförbud
              gäller för arbetsgivare är en säkerhetsgaranti för människor i
              behov av vård och omsorg så att de inte blir utsatta för missförhållanden.
              Låt oss inte glömma det i den här debatten, för det är precis
              vad meddelarskyddet handlar om.
            </seg>
            <seg n="4f13005b">
              Om man bedriver en verksamhet i offentlig regi med offentliga
              medel den ena dagen har man det skyddet, men om den dagen efter
              läggs över på entreprenad blir eventuella missförhållanden plötsligt
              företagshemligheter. Det är precis det som den här frågan handlar
              om.
            </seg>
            <seg n="30c16415">
              Tidigare utredningar har gjorts, precis som har sagts här, och
              remissvaren på dem var väldigt kritiska för tio år sedan. I dag
              är det betydligt fler verksamheter vi pratar om. Bara på ett år
              kan det vara 30 00040 000 inom vård och omsorg som tappar meddelarskyddet
              därför att det blir ett privat företag, fortfarande finansierat
              med skattemedel, som driver verksamheten.
            </seg>
            <seg n="d03f5259">
              Om det finns någon som helst oklarhet om vad vi socialdemokrater
              tycker i den här frågan vill jag tala om att vi tycker att det
              är oacceptabelt.
            </seg>
            <seg n="6ba04b1d">
              Många motioner har skrivits, och många av dem har hamnat i KU.
              Jag har som riksdagsledamot stått i talarstolen här år efter år
              och framhållit vikten av att meddelarskyddet följer med eftersom
              fler och fler verksamheter drivs i privat regi. Samtliga borgerliga
              partier har röstat ned dessa motioner.
            </seg>
            <seg n="1d73cac0">
              Vi har i Yttrandefrihetskommittén, precis som Helene sade, försökt
              driva frågan för att se på möjligheterna. Det som hände för tio
              år sedan kan väl inte vara en frisedel i dag, när förhållandena
              dessutom är helt annorlunda? Det råder ingen tvekan om var vi
              socialdemokrater står i den här frågan, så det är ingen frisedel
              att många remissinstanser för tio år sedan sade någonting annat.
            </seg>
            <seg n="ea5beac0">
              Den här frågan förtjänar att man tittar på den och att man gör
              det med utgångspunkten att det ska finnas en garanti för att människor
              som är i behov av vård och omsorg, men även inom skolan, inte
              blir utsatta för missförhållanden.
            </seg>
            <seg n="85588d39">
              Därför ställer jag frågan till ministern när det gäller meddelarskyddet
              och de delar som rör vård och omsorg: Kommer de också att omfattas
              av den här utredningen? Eller är det bara Jan Björklunds tidigare
              utspel i valrörelsen om att det skulle gälla friskolor? När frågan
              var uppe i KU sist, efter den valrörelsen, röstade samtliga borgerliga
              partier ned samtliga av de motioner som var skrivna.
            </seg>
          </u>
          <note type="speaker" n="2485d393">
            Anf. 25 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-0" n="b2731500">
            <seg n="890696c0">
              Fru talman! Behovet av meddelarskydd och meddelarfrihet har framhållits
              här av flera debattörer före mig, och jag tänkte inte upprepa
              det.
            </seg>
            <seg n="87e83fd0">
              Justitieministern säger i sitt svar att frågan har utretts tidigare,
              och det är sant. Den utredningen mötte ganska kraftig kritik från
              remissinstanserna.
            </seg>
            <seg n="8ed13556">
              Vad justitieministern inte berättar är att den socialdemokratiska
              regeringen av det drog slutsatsen att man behövde göra en ny utredning
              för att komma fram med ett lagförslag om att tillförsäkra personalen
              meddelarskydd och meddelarfrihet. Här i kammaren den 10 november
              2005 sade den dåvarande socialdemokratiske statsministern Göran
              Persson: Det är dags att man nu gör en ny översyn av meddelarfriheten
              så att den också kan omfattas av sådan verksamhet som bedrivs
              av privata utförare i välfärden.
            </seg>
            <seg n="f7868ff6">
              Det justitieministern inte heller säger är att Riksrevisionen
              har påpekat detta tidigare utan att regeringen har reagerat. Det
              är först nu när frågan om allvarliga missförhållanden i äldreomsorgen
              har fått mycket stor medial uppmärksamhet som regeringen reagerar
              och börjar prata om att man kanske ska tillsätta en utredning.
              Under alla de år som Beatrice Ask har haft ansvaret för de här
              frågorna har det inte varit aktuellt att ta upp frågan i en ny
              utredning.
            </seg>
            <seg n="f139341a">
              Fru talman! Man ska komma ihåg att all personal som arbetar inom
              äldreomsorgen är skyldig att anmäla missförhållanden enligt lex
              Sarah. Men man ska också komma ihåg att enligt den lagstiftning
              som nu gäller är det skillnad mellan dem som är anställda i privat
              verksamhet och dem som är anställda i offentligt driven verksamhet.
              De som arbetar i en kommunalt driven verksamhet ska anmäla till
              socialnämnden om det förekommer eller man misstänker missförhållanden,
              medan de som arbetar i ett privat bolag ska anmäla det till bolagets
              ledning. Då är det fortfarande så att det inte når offentligheten.
              Det är först därefter som ledningen för det privata bolaget kan
              välja att gå vidare till Socialstyrelsen med en anmälan.
            </seg>
            <seg n="ccb5b01a">
              Redan här finns det en väldig skillnad, också enligt lex Sarah,
              i fråga om vad som gäller för anställda inom olika verksamheter.
            </seg>
            <seg n="fb88109a">
              Regeringen införde för några år sedan en ny lagstiftning som
              heter LOV. Just i den frågan handlade en viktig debatt om att
              tillförsäkra de anställda i privat driven verksamhet meddelarskydd
              och meddelarfrihet, dock inte enligt grundlagen men enligt avtal,
              som naturligtvis är mycket svagare. Men också i den frågan röstade
              de borgerliga partierna samlat nej till förslagen om att föra
              in detta i lagstiftningen.
            </seg>
            <seg n="447c416c">
              Fru talman! Jag vill fråga justitieministern vilka skäl det finns
              förutom förstås att grundlagsändringar är komplicerade och kräver
              noggranna överväganden och utredningar, där vi är överens för
              att förhållanden inom privat driven äldreomsorg ska få betraktas
              som företagshemligheter.
            </seg>
          </u>
          <note type="speaker" n="b5db0922">
            Anf. 26 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-9d46e07d05cbe9cb-8" n="3401abca">
            <seg n="9a45a13e">
              Fru talman! Jag är väldigt glad över det engagemang som finns
              i sammanhanget och ska försöka bemöta de frågor som ställts. De
              är ganska många så jag kan missa någon men då inte därför att
              jag vill försöka glida undan utan därför att det är svårt att
              hålla ordning på det hela.
            </seg>
            <seg n="ef33409d">
              Jag tycker att vi är rätt överens om verklighetsbeskrivningen
              och att Phia Andersson mycket bra beskrivit hur snabbt utvecklingen
              gått, inte minst under senare år, när det gäller att fler verksamheter
              som tidigare varit rent offentliga förts över till privat verksamhet
              men finansieras via skattemedel. Den här utvecklingen har vi sett
              under en lång tid, men den har accelererat. Det gör naturligtvis
              att kraven på insyn blir högre.
            </seg>
            <seg n="e7877e4f">
              Patrik Björck ifrågasätter vad jag för något år sedan i ett interpellationssvar
              sagt, nämligen att jag inte hade några planer på att ändra reglerna.
              Det var riktigt. Då var det mer färskt att man hade avstått från
              att göra något utifrån den gamla utredningen jämfört med hur det
              är i dag. Accelerationen i utvecklingen förstärker naturligtvis
              behovet av att verkligen göra något, så det tycker jag inte är
              så märkligt. Det är klart att hållningen är något annorlunda i
              dag.
            </seg>
            <seg n="3d4aacd7">
              Detta har dock inte att göra med de senaste veckornas debatt;
              det vill jag gärna säga. I somras skrev jag en debattartikel i
              ämnet. Ganska länge har jag brottats med frågan. I riksdagen har
              vi i flera år diskuterat förhållandet att man som medarbetare
              inom vård, omsorg eller skola ofta vill berätta och att reglerna
              har varit olika.
            </seg>
            <seg n="96433f3c">
              Problemet är detta tycker jag att man ska ha viss respekt för
              att det finns ganska många olika aspekter att ta hänsyn till.
              Det är också på det sättet att man inte direkt kan kopiera den
              offentliga verksamhetens regelverk och föra över dessa till den
              privata. Det finns ganska många parametrar i detta.
            </seg>
            <seg n="5a045101">
              Det vi på Justitiedepartementet under hösten gjort är att vi
              utifrån den kritik som tidigare utredning fick och utifrån den
              diskussion som varit försökt se på vilka olika modeller man kan
              tänka sig att arbeta med för att komma fram till ett bättre förslag
              som håller också senare. Med det som underlag skriver vi nu på
              direktiv till en utredning för att nu svara på en del av de andra
              frågor som ni ställer. Det är nämligen mer än en aspekt som måste
              beaktas. Jag tycker att detta är viktigt.
            </seg>
            <seg n="99452617">
              Det är möjligt att man kan tycka att om en fråga hänskjuts till
              ett beredningsarbete eller, som någon här nämnt, till Yttrandefrihetskommittén
              begravs den där det tar för lång tid. Nja, i allmänhet görs det
              inte för att begrava frågor, utan det görs därför att frågor är
              komplicerade.
            </seg>
            <seg n="5b6ca11a">
              Jag är angelägen om att vi får en utredning som kan jobba seriöst
              och som kan komma fram till någonting som inte sågas som den gamla
              utredningen som den socialdemokratiska regeringen inte kunde använda
              för att göra förändringar. Jag vill att vi kommer fram till någonting
              som faktiskt håller.
            </seg>
            <seg n="b0814015">
              Låt mig säga att jag tror att det är viktigt att ha klart för
              sig att de regler vi har på området delvis är utformade utifrån
              en situation där vi hade privat eller offentligt. I dag finns
              det väldigt många gråzoner. Då stämmer inte riktigt den här typen
              av binärt regelverk. Om man vilket jag tror att vi är helt överens
              om vill ha öppenhet och insyn i viktiga verksamheter där skattemedel
              används måste reglerna ses över. Det ska då göras på ett sådant
              sätt att det också går att lagstifta och driva det hela till riktiga
              beslut.
            </seg>
          </u>
          <note type="speaker" n="df251908">
            Anf. 27 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-1" n="71fa9eea">
            <seg n="65f7c6bf">
              Fru talman! Jag vill tacka ministern för hennes svar.
            </seg>
            <seg n="44b352be">
              Det är ytterst värdefullt att inte försvåra så att de människor
              som upptäcker missförhållanden inte kan avslöja dessa. Detta gäller
              verksamheter som rör barn, gamla och sjuka utsatta människor.
            </seg>
            <seg n="1ac693c1">
              Det kan inte vara rimligt att ställa företagens intressen mot
              människors behov. Det kan inte på sikt gagna vare sig företag
              eller de människor som är deras uppdragsgivare. På sikt kommer
              det bara att drabba de seriösa företagen och, naturligtvis, dem
              som drabbas av vårdlidandet.
            </seg>
            <seg n="e823eb35">
              Jag tror att det är mycket viktigt att slå fast detta så att
              man inte hamnar i någon sorts teknisk-teoretisk debatt om vad
              det handlar om. Här gäller det människor som råkar oerhört illa
              ut därför att vi inte har system som skyddar mot den här typen
              av missförhållanden.
            </seg>
            <seg n="3d592104">
              Justitieministern säger att hon avser att tillsätta en utredning
              och att vi är överens om verklighetsbeskrivningen. Jag hoppas
              att det är ärligt menat och att ministern avser att agera. Vad
              jag möjligen är orolig för är om ministerns engagemang är så starkt
              att det här är en fråga som prioriteras och som så att säga kommer
              i gång och inte fastnar i maskineriet. Om det finns en ärlig och
              stark övertygelse hos ministern och ministern nu ser problemet
              är det positivt och en framgång. I så fall tar jag tacksamt emot
              detta.
            </seg>
            <seg n="958b3e32">
              Det är viktigt att konstatera att vi i flera år har diskuterat
              det som även andra debattörer i kammaren i dag vittnat om. Åtminstone
              tidigare har ministern bagatelliserat detta, och åtminstone tidigare
              har ministern uttryckt sin mycket bestämda uppfattning och sagt
              att hon inte tänkt göra något åt saken.
            </seg>
            <seg n="beadad06">
              Möjligen skulle vi vilja se lite mer handfasta bevis för att
              ministern och regeringen även om ministern försöker frånsäga sig
              kopplingen till dagens skandaler och det som just nu finns i mediedebatten
              avser att fortsätta att göra någonting. Kanske hittar Aftonbladet
              någonting annat att skriva om. Det är där någonstans som ministern
              på något sätt då kommer att ställas till svars.
            </seg>
            <seg n="e567357a">
              Jag för min del tycker att det är spännande att se hur det blir.
              Troligen får jag anledning att om något år eller så ställa en
              sådan här interpellation igen för att få höra vad som hänt i frågan,
              hur frågan utvecklats.
            </seg>
            <seg n="68cab754">
              Är det så att vi kan vara överens om verklighetsbeskrivningen,
              även om man från regeringens sida kommer ett par år för sent,
              är det naturligtvis bra. Men ute såväl bland dem som befinner
              sig i en utsatt vårdsituation som bland anställda och självfallet
              de anhöriga finns det en stor oro för att det här kommer att ta
              väldigt lång tid. Kanske kunde vi här i dag få till stånd ett
              steg framåt, någon form av åtagande att skynda på processen. I
              så fall har den här debatten lett till någonting positivt.
            </seg>
          </u>
          <note type="speaker" n="2a0abb9f">
            Anf. 28 CHRISTINA OSKARSSON (S):
          </note>
          <u who="christina_oskarsson_9f59a4" xml:id="i-9c9eca81ccba17da-1" n="c7d1b440" next="i-b92a7e11242e2a01-1">
            <seg n="f0934f8d">
              Fru talman! Också jag måste säga att det är positivt att ministern
              ser de problem som flertalet av oss här påtalat. Det blir väldigt
              mycket av upprepning. Men en så här viktig sak tål att upprepas.
            </seg>
            <seg n="84b7d8cb">
              Att personalen inte har ett meddelarskydd är ett växande problem
              i och med att fler och fler verksamheter förs över till privata
              bolag. Om man misstänker att något är fel, att det finns allvarliga
              brister i den verksamhet där man jobbar, skulle det vara naturligt
              att det kan påtalas utan att man sedan ska behöva råka illa ut.
              Personalen mår dåligt. Man känner av att man inte räcker till.
              I och med det mår också vårdtagarna dåligt människor som i de
              allra flesta fall själva inte kan föra sin talan.
            </seg>
            <seg n="ce71e615">
              I svaret på interpellationen står det att frågor om kvalitet
              i vård, omsorg och skola är prioriterade inom regeringens arbete.
              Jag tycker att det här är en fråga om kvalitet. Att man kan påtala
              brister när sådana finns handlar, som tidigare talare här påpekat,
              om kvalitet i vården.
            </seg>
            <seg n="afe8539c">
              Jag skulle vilja vädja till justitieministern att skynda på det
              utredningsarbete som måste göras. Det tycker jag skulle visa på
              lite civilkurage från regeringens sida. En sak som jag inte riktigt
              kan förstå men som justitieministern kanske kan förklara för mig
              är hur det kan vara fråga om en företagshemlighet när det gäller
              att påtala brister där vårdtagarna blir lidande.
            </seg>
          </u>
          <note n="525891c1">
            Anf. 29 HELENE PETERSSON i Stockaryd (S):
          </note>
          <u who="christina_oskarsson_9f59a4" xml:id="i-b92a7e11242e2a01-1" n="c7d1b440" prev="i-9c9eca81ccba17da-1">
            <seg n="4d88ade7">
              Fru talman! Justitieministern lyfte upp det jag sade om att frågan
              hade begravts i Yttrandefrihetskommittén. Jag tycker faktiskt
              att det är precis vad som har gjorts, för under två års tid har
              frågan kommit upp i KU. Den borgerliga majoriteten har, mot våra
              reservationer, tagit beslutet att den hanteras i och har lyfts
              in i Yttrandefrihetskommittén. Det är rätt att det har gjorts,
              men det har aldrig funnits utrymme, tid eller någon större vilja
              att behandla den där. Den har i stället funnits skvalpande där,
              utan tid att göra något åt den.
            </seg>
            <seg n="037503e6">
              Nu i onsdags kom vi ett steg längre, men det fordras att utredningen
              kanske får ett förnyat mandat att arbeta med detta. Det är självklart
              att frågan måste utredas lite djupare. Det finns nämligen många
              delar i det. Jag är dock fortfarande lite tveksam till vad justitieministern
              menar med de sista meningarna, för jag tror att det är en smalare
              del justitieministern har i tankarna än vad som innefattar ett
              meddelarskydd.
            </seg>
            <seg n="90b063b5">
              Jag tycker att det är viktigt att vi har med hela den stora biten
              när det gäller meddelarskydd rätten att offentliggöra och rätten
              till repressalieförbud, att det ska vara straffbelagt att ha repressalier.
              Det gäller inte bara om någon tar upp det med sin egen ledning,
              att man då ska vara skyddad. Det är jätteviktigt det också, eller
              om man går till Socialstyrelsen och påtalar missförhållanden.
              Det är otroligt viktigt att det sker, men det är också jätteviktigt
              att det finns en möjlighet till offentliggörande av sådana här
              saker.
            </seg>
            <seg n="4dfc4911">
              I svaret för ett år sedan tog statsrådet upp detta med att det
              kan vara skadligt för samarbetet och lojaliteten mot företagen.
              Jag tycker inte det. Det är människors välmående som är det viktiga
              här.
            </seg>
          </u>
          <note type="speaker" n="592ddc45">
            Anf. 30 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-3" n="45be2387">
            <seg n="0aa6577d">
              Fru talman! De många socialdemokratiska talarna här har sagt
              att det inte finns någon tveksamhet när det gäller hur Socialdemokraterna
              förhåller sig till denna fråga. Tillåt mig att tvivla på att det
              är så!
            </seg>
            <seg n="9441a700">
              Det är nämligen på det viset att man under de många regeringsår
              som Socialdemokraterna ledde välfärden och omsorgen visserligen
              hade ett lagstadgat meddelarskydd inom offentligdriven verksamhet.
              Eftersom man i princip hade en fientlighet mot vårdentreprenörer
              och en stor vurm för just offentligutförd omsorg missade man dock
              möjligheten att titta bland annat på den tillsyn som staten har,
              i det fallet via länsstyrelserna.
            </seg>
            <seg n="5940ff2c">
              När alliansregeringen tillträdde insåg man att det fanns stora
              brister i den offentliga tillsynen, vilket gav detta meddelarskydd
              en inte särskilt stor verkan. Man kom också fram till att det
              när det till exempel handlade om äldreomsorgen nog var bättre
              att flytta över tillsynen till Socialstyrelsen. Man tog då detta
              initiativ från Socialdepartementet, vilket påtagligt har förbättrat
              tillsynen och därmed verkligen givit kvaliteten inom verksamheten
              en belysning den inte tidigare hade.
            </seg>
            <seg n="86123bc0">
              Dessutom har man tillsatt en utredare som också tittade och problematiserade
              kring något väldigt viktigt, nämligen hur kommuner och landsting
              som hanterar offentligt finansierad verksamhet inom välfärden
              ska skriva ansvarsfulla avtal så att dessa avtal i sin tur speglar
              ett moraliskt förhållningssätt syftande till hög kvalitet. Detta
              är i grunden, fru talman, det viktiga med lagen om valfrihet:
              Den syftar till att stärka kvaliteten och att man inte bara ska
              se till kostnadsaspekter och kostnadsbesparingar.
            </seg>
            <seg n="a542c14f">
              Sammantaget kan man säga att alla de andra verksamheter alliansregeringen
              tidigare har iscensatt kommer att leda till en stor vidsyn kring
              frågeställningen, vilket sedan kryddas av att Finansdepartementet
              tittar på finansieringsfrågan i verksamheter som är offentligt
              finansierade men drivna utanför offentligheten justitieministern
              tittar på detta med meddelarskyddsverksamhet och Socialstyrelsen
              via Socialdepartementet ur kvalitetssynpunkt. Det borgar för en
              riktig genomlysning.
            </seg>
          </u>
          <note type="speaker" n="9026dc11">
            Anf. 31 PHIA ANDERSSON (S):
          </note>
          <u who="phia_andersson_8bd6a4" xml:id="i-85f7a55ad41cd78f-1" n="ada6005d">
            <seg n="9831f255">
              Fru talman! Jag vill bara tala om att Grävande journalister gjorde
              en undersökning med riksdagsledamöter i maj 2009 där det enda
              parti som tyckte att det var bra som det var och att man inte
              behövde utvidga meddelarskyddet var Moderaterna.
            </seg>
            <seg n="0277812e">
              Min fråga till ministern är dock en annan. Det förekommer att
              landsting i sina upphandlingar runt om i landet skriver avtal
              om att man måste ha meddelarskydd för personalen. I själva upphandlingen
              ligger alltså ett avtal om meddelarskydd. Men det visar sig att
              detta meddelarskydd inte är lika starkt som lagen om den lojalitetsplikt
              personalen har gentemot företagen. Skulle det komma upp i en arbetsdomstol
              skulle alltså sannolikt företaget vinna, eftersom lojalitetsplikten
              är en lag och det som är inskrivet i upphandlingen är ett avtal.
            </seg>
            <seg n="ddc6fd15">
              Därför är min fråga till ministern återigen om det bara kommer
              att röra friskolor i den utredning som är tänkt eller om det också
              kommer att gälla vård och omsorg, och om man i så fall i direktiven
              säkerställer att det blir en lagstiftning på området.
            </seg>
          </u>
          <note type="speaker" n="2d59b53b">
            Anf. 32 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-9d46e07d05cbe9cb-9" n="3401abca">
            <seg n="72b509f2">
              Fru talman! Jag börjar med den sista frågan. I min värld handlar
              det vi diskuterar om såväl skolor som vård och omsorg. Det är
              den typ av skattefinansierad verksamhet som läggs ut och som i
              andra sammanhang skulle bedrivas i offentlig regi, alltså inte
              enbart skolor. Man måste se på helheten.
            </seg>
            <seg n="f753cceb">
              Det besked jag i dag kan ge är att vi kommer att tillsätta en
              utredning före sommaren och att vi arbetar med direktiven. Att
              i varje del gå in på detaljer om vad dessa direktiv ska innehålla
              vore att föregripa den samordning som regeringen måste ha för
              att komma fram till besluten. Däremot måste jag säga att jag tänkte
              precis samma tanke som Christina Oskarsson när jag satt och funderade,
              nämligen att det är en skillnad mellan att dölja missförhållanden
              och att skydda företagshemligheter.
            </seg>
            <seg n="420d83c1">
              Jag tycker att det är viktigt att företag som bedriver verksamhet
              kan skydda företagshemligheter. Det kan vi hävda. Men det kan
              inte vara liktydigt med att man samtidigt ska dölja missförhållanden
              när det gäller vårdverksamhet och annat. Någonstans måste det
              gå att göra avgränsningar i detta, och det är det en utredning
              måste fundera över och titta på hur det ser ut. Jag inser att
              det är komplicerat, men det är inte rimligt att personal inte
              kan känna sig trygga i att berätta om sådant som i högsta grad
              berör kvaliteten i den verksamhet de är satta att utföra.
            </seg>
            <seg n="87d5a9ec">
              Sedan är det på det sättet att många landsting och kommuner tecknar
              avtal. Det blir en ojämnhet eftersom lojaliteten ligger i lag
              och det andra i avtal. Det skulle säkert vara så i en prövning
              i en del fall; det kan jag tänka mig. Det värsta är dock att det
              inte är alla landsting och kommuner som ens har med detta, plockar
              med anställdas möjlighet, i sina avtal.
            </seg>
            <seg n="bed0400d">
              Vad värre är: Den som jobbar på en vårdavdelning eller i en skola
              är ofta väldigt osäker på de rättigheter man faktiskt har, som
              jag försökte beskriva i mitt första svar och som kan ingå i ett
              sådant här avtal. Det gör att osäkerheten lägger ett lock på och
              skapar en otrygghet hos personalen. Då får man egentligen vara
              lite imponerad över att det faktiskt har kommit fram en hel del,
              för det säger något om det kurage som många medarbetare känner
              inför den verksamhet de har att bedriva.
            </seg>
            <seg n="7b4b171e">
              Min avsikt är dock att vi ska få en bättre tingens ordning, och
              det är därför vi under ordnade former ska utreda detta seriöst.
              Vi ska ta in det som är offentligt finansierat och ligger i privat
              regi och faktiskt försöka dra vettiga gränser så att man inte
              ska behöva stå och hävda endera företagshemligheter eller också
              den anställdes rätt.
            </seg>
            <seg n="553615fa">
              Det är självklart att jag om jag arbetar i en fabrik som håller
              på att ta fram en ny modell av Saab och är precis i de viktigaste
              förhandlingarna inte kan kopiera upp och skicka ut det hur som
              helst. Det tror jag att alla kan vara överens om, men det är något
              helt annat än det vi pratar om här och det vi vill att personal
              som tar hand om gamla eller sjuka ska kunna känna sig trygga i
              att rapportera.
            </seg>
            <seg n="7b256e4b">
              Sedan kan man säga att det borde ha gjorts för länge sedan. Ja,
              det är väldigt mycket som borde ha gjorts för länge sedan. Ansvaret
              vilar tungt 1015 år tillbaka för att ingenting har gjorts. Men
              låt oss samlas kring att vi nu är här och nu måste göra detta
              ordentligt. Det handlar inte om att begrava något utan om att
              faktiskt ta fram handfasta regler. I det arbetet kommer vi alla
              att få delta och försöka svara på de rätt komplicerade frågor
              som måste få ett svar om vi ska fatta beslut och få ändrade regler
              för detta.
            </seg>
          </u>
          <note type="speaker" n="1f647588">
            Anf. 33 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-2" n="71fa9eea">
            <seg n="aada1759">
              Fru talman! Ett stort tack till justitieministern för debatten!
              Jag tycker att det har varit en väldigt bra debatt och att ministern
              har rört sig i positiv riktning från den interpellationsdebatt
              som vi hade här för tre år sedan till dagens svar. Jag tycker
              också att ministern har rört sig under debatten i positiv riktning
              från det första inlägget till de följande inläggen här från ministerns
              sida. Det är glädjande och bra. Det är väl så här, i bästa fall,
              en interpellationsdebatt ska kunna fungera, att man för frågan
              framåt till gagn för alla.
            </seg>
            <seg n="503ed576">
              Jag noterar också att ministern har en annan ton och gör en annan
              bedömning av möjligheterna att göra de här viktiga avgränsningarna
              än andra delar av regeringsunderlaget som har debatterat här i
              dag.
            </seg>
            <seg n="f063610f">
              Stort tack för debatten! Den har varit positiv. Om ministern
              lovar att agera lovar jag, och säkert många med mig, att fortsatt
              bevaka frågan. Och det kommer inte att ta tre år innan vi har
              en interpellationsdebatt om det här igen, tror jag. Då hoppas
              jag att vi har förflyttat oss ännu lite längre i positiv riktning.
            </seg>
            <seg n="0ad8fa62">
              Ett genuint tack för debatten!
            </seg>
          </u>
          <note type="speaker" n="eb656ad8">
            Anf. 34 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-9d46e07d05cbe9cb-10" n="3401abca">
            <seg n="2dd72c9d">
              Fru talman! Jag sade redan tidigare att jag är väldigt glad över
              det engagemang som finns i den här frågan. Jag försöker verkligen
              inte minimera problematiken i den, därför att när vi rör oss i
              de här frågekomplexen är det besvärligt. Men vi har en ärlig ambition
              att faktiskt försöka leda frågan framåt och göra rätt.
            </seg>
            <seg n="8b78cc35">
              Sedan ligger det i sakens natur att även ministrar rör sig på
              grundval av det som händer i samhället. Det är annorlunda i dag
              än för tio år sedan. Om vi inte är här och nu kommer vi att vara
              förlorade som politiker oavsett parti.
            </seg>
            <seg n="589d1bae">
              De skriftliga svaren som vi ger är oftast lite mer formaliserade
              än den fria debatten. Jag tycker också att det är mer spännande
              med interpellationsdebatter och diskussioner i riksdagen när man
              försöker föra något slags intellektuell debatt och vända och vrida
              och inte granskar ord, som jag skulle ha kunnat göra i en del
              fall om jag hade velat vara elak. Men jag tycker att det här är
              en ansvarsfråga där vi behöver komma framåt, för det finns väldigt
              många som arbetar i de här verksamheterna som tycker att det är
              besvärligt och inte vet om de får berätta. Så ska det väl ändå
              inte vara i vårt samhälle.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="4f6c634d">
            12 § Svar på interpellation 2011/12:105 om Arbetsmiljöverket
          </note>
          <note type="speaker" n="f14cea51">
            Anf. 35 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-11" n="9e7a690d">
            <seg n="9c225762">
              Fru talman! Raimo Pärssinen har frågat mig vad jag avser att
              göra för att säkerställa en gynnsam arbetsmiljöutveckling av arbetsplatserna
              för de anställda i Sverige.
            </seg>
            <seg n="d35daa5d">
              Mitt mål som arbetsmarknadsminister är att alla som kan och vill
              jobba ska kunna göra det. Men arbete ska inte få ske under vilka
              omständigheter som helst. Ordning och reda och sjysta arbetsvillkor
              ska gälla på svensk arbetsmarknad. Med trygga och utvecklande
              arbetsmiljöer kan vi motverka att människor slås ut från arbetslivet
              i förtid men också sänka trösklarna till arbete för grupper som
              har svårare att komma in på arbetsmarknaden.
            </seg>
            <seg n="4c33ccb0">
              Arbetsmiljöverkets tillsynsarbete är en central del både av möjligheten
              att förebygga olyckor och av möjligheten till regelefterlevnad.
              Därför har vi ökat anslaget åren 20092011. Ökningen innebär en
              sammanlagd nivåhöjning med 57 miljoner kronor per år från och
              med 2011.
            </seg>
            <seg n="a902fafa">
              En myndighets ekonomiska ramverk är självklart viktigt, men det
              finns flera faktorer som påverkar arbetet. Verket har sett över
              sin inspektionsverksamhet och utvecklat arbetet med urvalsmetoder
              för att identifiera de mest riskfyllda arbetsställena, vilket
              medfört en effektivare tillsyn och en ökad träffsäkerhet i tillsynsarbetet.
            </seg>
            <seg n="371ba8fd">
              Under åren 20102012 satsas totalt 24 miljoner kronor på en försöksverksamhet
              hos Arbetsmiljöverket som avser nya metoder för en breddad tillsyn
              som når fler arbetsplatser. Arbetsmiljöverket har också tillförts
              20,5 miljoner kronor för att genomföra en satsning för att ge
              ökad kunskap om kvinnors arbetsmiljöer och bättre metoder för
              att uppmärksamma risker för belastningsskador. Dessutom har drygt
              17 miljoner kronor tillförts för insatser för att förebygga hot
              och våld ur ett jämställdhetsperspektiv.
            </seg>
            <seg n="e479190d">
              Nya typer av arbeten innebär nya arbetsmiljöutmaningar. Bemanningsbranschen
              har i dag fler anmälda arbetsolyckor i förhållande till sin storlek
              än den övriga arbetsmarknaden. Arbetsmiljöverket genomför därför
              en riksomfattande tillsynsinsats riktad mot bemanningsbranschen
              som ska pågå under två års tid. Syftet är att skapa en god och
              trygg arbetsmiljö som leder till minskade skador för de anställda
              inom branschen.
            </seg>
            <seg n="fe062f67">
              Jag vill också nämna att flera lagändringar gjorts för att stärka
              arbetsmiljökraven. Nya regler för byggnadsarbete och skyddsombud
              har införts. Sanktionssystemet för att genomdriva kraven i arbetsmiljö-
              och arbetstidslagstiftningen ses över.
            </seg>
            <seg n="ed75e59e">
              Sverige har, vid jämförelser med andra länder, en mycket god
              arbetsmiljö om man ser till antalet anmälda arbetsolyckor. Under
              många år har antalet olyckor successivt minskat, och 2010 var
              antalet dödsolyckor det näst lägsta vid mätningar sedan 1955.
              Det är positivt att olyckorna minskar, men målet är att arbetsmiljön
              ska bli bättre genom att åstadkomma säkrare jobb med minsta möjliga
              risk för att drabbas av arbetsrelaterade olyckor och sjukdomar.
            </seg>
            <seg n="d53c09ac">
              Regeringen menar allvar med arbetsmiljöarbetet. För att få till
              stånd ett långsiktigt och målmedvetet arbete har vi tagit fram
              en handlingsplan för arbetsmiljöarbetet de kommande åren. I den
              tar vi upp både konkreta förslag och mål och viljeinriktningar
              för framtiden. Många av förslagen är redan påbörjade och vi arbetar
              hela tiden med att ta itu med nya problemområden. Arbetslinjen
              innebär ett inkluderande och hållbart arbetsliv där alla får plats
              och ingen slås ut.
            </seg>
          </u>
          <note type="speaker" n="2bab9324">
            Anf. 36 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-824043487b64074d-0" n="5d1a53dd">
            <seg n="4cf5f347">
              Fru talman! Jag vill tacka arbetsmarknadsministern för svaret.
            </seg>
            <seg n="00d1c330">
              Det första som jag vill kommentera, så att det står fullständigt
              klart för alla, är att när regering och ansvarig minister pratar
              om en nivåhöjning till 57 miljoner glömmer hon att nämna att det
              är netto 100 miljoner kronor mindre än när regeringen tillträdde,
              för bland det första ni gjorde var att ni tog ifrån Arbetsmiljöverket
              157 miljoner kronor. Är det någon av er som tycker att jag kommer
              med en osanning så säg det gärna här, men så var det.
            </seg>
            <seg n="95a2c1a2">
              Det betydde att tillsynsbesöken, som var uppe i en nivå på ungefär
              40 000, år 2009 sjönk till 30 000. Det blev mindre möjligheter
              att gå in och verkligen granska dåliga arbetsmiljöer. Antalet
              besökta arbetsställen minskade också kraftigt.
            </seg>
            <seg n="989cde4a">
              Om ni ska försöka slå i oss och svenska folket blå dunster om
              att ni gör satsningar på arbetsmiljöområdet måste ni faktiskt
              påminna er själva och offentligheten om att ni drog undan mycket
              stora resurser från Arbetsmiljöverket, och ni tvingade dem också
              att göra det under kort tid. Det är det som ni nu försöker vrida
              om och kalla för satsning 157 miljoner. Inte nog med det utan
              också arbetslivsforskningen försvann, som var en mycket viktig
              del i Arbetsmiljöverkets arbete med stödjande när det gällde utbildningar
              till verkets personal men även till skyddsombuden något som hela
              tiden utvecklade till nya och bättre arbetsmiljöer.
            </seg>
            <seg n="7fedeac0">
              Organisationsgraden inom facken har sjunkit med 6 procent. Det
              beskriver även Arbetsmiljöverket som en försvårande faktor. Det
              betyder att det är svårare att rekrytera skyddsombud. Skyddsombuden
              finns ju ute i kapillärerna, ute i verksamheterna, och genomför
              ett jätteviktigt arbete och är ett viktigt ben i Arbetsmiljöverkets
              möjligheter att förbättra miljöerna.
            </seg>
            <seg n="35c5f7e6">
              Jag skulle kunna gå så långt som att säga att vad ni har gjort
              är att ni har amputerat bort saker från Arbetsmiljöverket, och
              nu när det haltar erbjuder ni en krycka för att man ska kunna
              gå lite fortare. Sedan kan ni försöka stoltsera med att det blir
              fler inspektioner gjorda per inspektör, men de facto innebär det
              här att det blir färre inspektioner.
            </seg>
            <seg n="b9ee9f9a">
              Arbetslivet förändras ständigt. Ministern tog själv upp bemanningsföretagen.
              Vi har behovsanställda och utländsk arbetskraft. Det är ständigt
              nya utmaningar som kräver nya resurser. Men det svarar ni inte
              upp till.
            </seg>
            <seg n="1dbb6645">
              Ska vi kunna hävda att vi följer ILO:s rekommendation behöver
              Arbetsmiljöverket redan nästa år 23 miljoner till. Året därpå
              behövs 43 miljoner, och 2014 behövs 71 miljoner.
            </seg>
            <seg n="014d9b80">
              Varför struntar regeringen i detta? Jämfört med de nordiska länderna
              ligger vi illa till. Arbetsmiljöverket har inte tid och tillräckligt
              med experter för att kunna stödja inspektörer och utveckla föreskrifter.
              Man har fått ett nytt uppdrag när det gäller Reach och maskinföreskrifter
              som man inte heller riktigt klarar av.
            </seg>
            <seg n="9daeea71">
              Utifrån den första delen av interpellationen frågar jag arbetsmarknadsministern:
              På vilket sätt har det ni har gjort sedan 2006 fört fram arbetsmiljöarbetet
              i Sverige?
            </seg>
          </u>
          <note type="speaker" n="6a744c45">
            Anf. 37 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-0" n="37fa2e77">
            <seg n="5cc31ce5">
              Fru talman! Sverige har vid jämförelse med andra länder en mycket
              god arbetsmiljö om man ser till antalet olyckor. De har också
              minskat de senaste åren. Jag tycker att vi ska ha det som utgångspunkt
              för dagens debatt. När man lyssnar på Raimo Pärssinen låter det
              så negativt, och jag kan inte riktigt förstå hans negativa ton.
              Vad alliansregeringen har gjort är att visa att det finns modernare
              sätt att se på hur man får en god arbetsmiljö. Man har också talat
              om, på vissa sätt, hur man kan arbeta. Detta kanske är det negativa.
            </seg>
            <seg n="216fd41b">
              Det viktigaste är dock resultatet. Det viktigaste är att vi har
              ett arbetsmiljöverk som kontrollerar hur det ser ut, att vi har
              arbetsgivare som tar sitt ansvar och att informationen och kunskapen
              är stor.
            </seg>
            <seg n="af22324d">
              Det är sant att anslaget minskades, men nu höjs anslaget med
              57 miljoner varje år. Och trots det minskade anslaget för ett
              antal år sedan har arbetsmiljöarbetet på Arbetsmiljöverket blivit
              effektivare. Antalet inspektioner per arbetsmiljöinspektör har
              ökat från 100 till 134 per år. Det är bra siffror att ha med sig.
            </seg>
            <seg n="f26fe30b">
              Jag har själv varit ute på arbetsmiljöinspektioner, och jag ska
              ut på ytterligare en i december. Det är mycket givande. Det jag
              fått se är såväl det gamla klassiska sättet att göra en arbetsmiljöinspektion
              som det moderna sättet när man skannar en hel bransch.
            </seg>
            <seg n="d39d0362">
              Det kommer alltid att finnas synpunkter och något att påpeka.
              Det måste vi också ha med oss.
            </seg>
            <seg n="1c813d42">
              En god arbetsmiljö är en viktig del i arbetslinjen och ska motverka
              utslagning från arbetslivet. Det måste vara det yttersta målet.
            </seg>
            <seg n="ef065e17">
              Vi ska minska riskerna och ta fram verktyg som gör det enkelt
              för de seriösa arbetsgivarna, vilket är de allra flesta, att sköta
              arbetsmiljöarbetet så att vi får ett gott resultat och färre olyckor.
              Det är därför glädjande att vi 2010 hade det näst lägsta antalet
              dödsolyckor sedan 1955. Det säger något, och jag tror att den
              oro som Raimo Pärssinen och kanske några fler känner är något
              obefogad.
            </seg>
            <seg n="15057464">
              Vi bör dock titta särskilt på den psykosociala arbetsmiljön.
              Stress, hot, våld och andra sådana faktorer ökar. Här måste det
              kanske till lite nya arbetsmetoder.
            </seg>
            <seg n="620a1055">
              Vi ska också anpassa arbetsmiljön så att man kan jobba kvar längre
              på arbetsplatser. Det kräver också ett nytt sätt.
            </seg>
            <seg n="b43e287f">
              Det Alliansen och regeringen vill är att se till att arbetsmiljöarbetet
              sker på ett modernt sätt. I och med den femåriga handlingsplan
              som beslutades i riksdagen kommer det att bli en övergång till
              ett modernt sätt att sköta arbetsmiljöarbetet i Sverige. Jag är
              övertygad om att de goda siffrorna och statistiken kommer att
              fortsätta visa att Sverige ligger i framkant när det gäller arbetsmiljöarbetet.
            </seg>
          </u>
          <note type="speaker" n="077fccfe">
            Anf. 38 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-1" n="b2731500">
            <seg n="3ea06424">
              Fru talman! Jag lyssnade intresserat på Katarina Brännströms
              beskrivning av hur Moderaterna representerar ett modernare sätt
              att arbeta med arbetsmiljö. Ett modernare sätt innebär alltså
              att man slaktar arbetsmiljöforskningen, att man har färre inspektioner
              och att man har otillräckliga resurser för att utforma, uppgradera
              och modernisera föreskrifter. Jag häpnar över detta uttryck och
              utgår från att arbetsmarknadsministern inte står för detta.
            </seg>
            <seg n="d05854fb">
              Fru talman! Arbetsmarknadsministern säger att hon tycker att
              arbetsmiljöfrågorna är viktiga. Dock andas hennes svar en tillförsikt
              som det inte riktigt finns grund för. Nyligen gjorde Arbetsmiljöverket
              sin stora tillsynskampanj av 1 300 arbetsplatser. Resultatet var
              att över hälften av arbetsplatserna, 53 procent, hade brister
              som de blev ålagda att åtgärda. Jag tycker att det är mycket att
              över hälften av de inspekterade arbetsplatserna har brister när
              Arbetsmiljöverket, med begränsade resurser för inspektioner, gör
              sina inspektioner.
            </seg>
            <seg n="a0e00e86">
              Tycker arbetsmarknadsministern att utvecklingen går åt rätt håll?
              Antalet anmälda arbetsmiljötillbud fortsätter inte att sjunka;
              tvärtom går det lite uppåt.
            </seg>
            <seg n="d7272490">
              Jag avslutar med att fråga arbetsmarknadsministern: Varför tror
              ministern att skyddsombudsstoppen ökar? De ökade förra året och
              är i år fortsatt många. Varför ökar skyddsombudsstoppen om utvecklingen
              går åt rätt håll?
            </seg>
          </u>
          <note type="speaker" n="5d3e5b24">
            Anf. 39 JOHAN ANDERSSON (S):
          </note>
          <u who="johan_andersson_126c48" xml:id="i-35049f38486c0b2f-0" n="f3a0d52a">
            <seg n="010c4956">
              Fru talman! Jag reagerade också på interpellationssvaret. Raimo
              Pärssinen har onekligen en poäng när det gäller arbetsmiljöarbetet
              och den nedrustning som har skett av det.
            </seg>
            <seg n="12593819">
              Min fråga till arbetsmarknadsministern handlar om arbetsmiljöforskningen.
              Sverige låg tack vare Arbetslivsinstitutet tidigare i framkant
              när det gällde den samlade arbetsmiljöforskningen. Detta rustades
              ned efter regeringens beslut att dra ned mycket på anslagen. Har
              ministern och regeringen för avsikt att på något sätt bygga upp
              den kompetens som tidigare fanns i landet vad gäller arbetsmiljöforskningen?
              Det är en viktig del i arbetsmiljöarbetet.
            </seg>
            <seg n="734e40f0">
              Jag hade förmånen att vara med på arbetsmiljöriksdagen för ett
              par veckor sedan, och jag kan bekräfta den bild som Ylva Johansson
              gav och som Arbetsmiljöverket redovisade där. Jag tror att flera
              av oss som var med på denna riksdag blev tagna av redovisningen.
              Det finns fortfarande mycket kvar att göra när det gäller arbetsmiljöarbete.
            </seg>
            <seg n="dd2e21a9">
              Lyssnar man på Moderaternas Katarina Brännström kan man tro att
              vi är långt fram med arbetsmiljöarbetet i Sverige, men det här
              visar att det finns mycket kvar att göra.
            </seg>
            <seg n="12db92b6">
              Jag återkommer gärna längre fram till den ekonomiska delen och
              finansieringen av Arbetsmiljöverket. Det ska bli spännande att
              höra det svaret.
            </seg>
          </u>
          <note type="speaker" n="5481b907">
            Anf. 40 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-12" n="9e7a690d">
            <seg n="e801dbf9">
              Fru talman! Jag tackar de ledamöter som är med i denna viktiga
              debatt. Jag håller inte med Raimo Pärssinen om att vi slaktar
              arbetsmiljöforskningen. Det pågår en vital forskning på många
              olika ställen. Dock har vi och Socialdemokraterna olika syn på
              var forskningen ska bedrivas.
            </seg>
            <seg n="ff9115d2">
              Nästa vecka hålls en stor konferens där regeringen tillsammans
              med arbetsmarknadens parter bjuder in till ett tillfälle att möta
              forskare inom psykosocial arbetsmiljö. Raimo Pärssinen är mycket
              välkommen att delta i kunskapsspridningen om forskning på arbetsmiljöns
              område.
            </seg>
            <seg n="133b60a7">
              Under de senaste åren har vi haft ett kunskapsråd på arbetsmiljöområdet
              där mycket framstående forskare har ingått. De lämnade tidigare
              i höst en utredning där de föreslår ett nytt kunskapsråd. När
              man läser deras förslag ser man att de är mycket noga med att
              de inte vill ha tillbaka Arbetslivsinstitutet i den form det fanns
              i tidigare. Vi bereder för närvarande rapporten på departementet,
              i Regeringskansliet.
            </seg>
            <seg n="8bc2be42">
              Man kan diskutera, för att svara på Ylva Johanssons inlägg, ett
              modernt sätt att arbeta. Jag tror att det behövs både inspektioner
              och tillsyn, men det behövs också informationsspridning. Det behövs
              ett arbete för att göra föreskrifter enklare och begripligare.
              Arbetsmiljöverket är duktigt på det. De är också duktiga på att
              identifiera var inspektionerna ska ske.
            </seg>
            <seg n="0c69e469">
              Det är förfärligt när arbetsmiljön inte är tillfredsställande.
              Samtidigt är det positivt att skyddsombudsstoppen ökar, för det
              vittnar om att det är på riktigt, att kunskapen har ökat såväl
              bland chefer som bland skyddsombud när det gäller arbetsmiljön
              och de regler som finns. Det är också viktigt att i tillsynskampanjen
              uppdaga de fel och brister som finns, så att de kan åtgärdas.
              Jag tycker att det verkligen går åt rätt håll. Det visar också
              statistiken, som jag tog upp i mitt första inlägg.
            </seg>
            <seg n="26b88cdb">
              Det är viktigt att vi ständigt utvecklar arbetsmiljöarbetet,
              för jag tror inte att allt var bättre förr, när det var på det
              gamla sättet. Jag tror att vi ständigt behöver jobba med förnyelse
              och förbättring när det gäller de sätt vi informerar på och ser
              till att reglerna efterföljs.
            </seg>
            <seg n="20e9d1b7">
              Vi har alldeles nyligen fått en utredning till regeringen som
              handlar om smartare sanktioner. Den bereds nu, och vi ska titta
              på de remissvar som kommer in. Syftet med den utredningen är att
              sanktionerna ska bli tydligare och tuffare mot de arbetsgivare
              som bryter mot regelverket. Alldeles för många arbetsgivare kommer
              i dag undan just av det skälet att de inte utreds i den utsträckning
              det skulle behövas.
            </seg>
            <seg n="4013b036">
              Målet är att minska arbetsolyckorna ytterligare. Trenden går
              åt rätt håll.
            </seg>
          </u>
          <note type="speaker" n="d64ce8c2">
            Anf. 41 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-824043487b64074d-1" n="5d1a53dd">
            <seg n="c9b47959">
              Fru talman! Jag hade nästan förväntat mig att få höra att nu
              står Raimo Pärssinen och svartmålar och det är hemskt. Men ni
              kan inte komma ifrån, Hillevi Engström, att exempelvis detta med
              hot och våld ökar. Det har ökat markant de senaste 20 åren, och
              Arbetsmiljöverket säger att det kommer att fortsätta att öka.
              Var tionde arbetsolycka är numera relaterad till hot och våld,
              och det är kvinnorna som är mest utsatta. Får man säga det i den
              här kammaren utan att behöva höra att man svartmålar? Jag talar
              faktiskt om verkligheten.
            </seg>
            <seg n="e41c3095">
              Arbetsplatsolyckorna med frånvaro börjar öka. Detsamma gäller
              dödsolyckorna. Det var en stor manifestation tidigare i år, anordnad
              av Byggnads och IF Metall, mot att olyckorna ökar. Bland dödsolyckorna
              är den utländska arbetskraften överrepresenterad. När det gäller
              skyddsombuden är det svårare att rekrytera. På vissa arbetsplatser
              har man till och med genomfört ett koncept som innebär att det
              är svårt att gå från jobbet och ta ett uppdrag som skyddsombud.
              Det är alarmerande.
            </seg>
            <seg n="24507a81">
              När det gäller stress och press märker vi det inom hela arbetsmarknaden,
              alltifrån akademiker till dem på verkstadsgolvet. Nu är det också
              många fler hot om personalnedskärningar och uppsägningar, och
              man upplever ständiga omorganisationer. Det finns ett stort behov
              att Arbetsmiljöverket får mer resurser så att det skapas större
              kunskap om just arbetsorganisation och psykiska arbetssjukdomar.
              Vad gäller belastningsskadorna riskerar 40 procent av kvinnorna
              i tillverkningsindustrin att drabbas av belastningsskador. Vi
              har ett antal mellanchefer som ständigt hamnar i kläm. Även det
              problemet behöver hanteras så att de får en bättre arbetsmiljö.
            </seg>
            <seg n="de3218eb">
              Det finns enorma behov som Arbetsmiljöverket kan fylla om de
              får möjligheter och resurser.
            </seg>
            <seg n="48d17a94">
              Majoriteten kan säga att det är fråga om svartmålning, men snälla
              ministern, det är sanningen. Varför inte koncentrera sig på det
              som är svårigheter och bekymmer och försöka göra någonting åt
              det i stället för att säga att vi ska vara moderna, göra på nytt
              sätt och så vidare? Stärk upp Arbetsmiljöverket! Det är vi beredda
              att göra. Vi har lagt fram sådana förslag i riksdagen och kommer
              att följa upp dem.
            </seg>
            <seg n="727096f1">
              Jag måste ta upp ytterligare en sak. Utskottets ordförande Tomas
              Tobé har skrivit i tidningarna att vi måste vara försiktiga med
              att ställa för stora krav när det gäller arbetsmiljön. Vi kan
              inte lägga över ansvaret enbart på den ena parten, skriver han,
              för det kan resultera i en minskning av sysselsättningen, vilket
              ingen vill. Därför måste jag fråga Hillevi Engström om hon delar
              Tomas Tobés uppfattning att arbetsgivarna får för många krav på
              sig och att det i sin tur kan leda till lägre sysselsättning.
            </seg>
            <seg n="f964c891">
              Vad är det för hållning? Betyder det att man nu måste vara försiktig
              med att ställa krav på arbetsmiljön, eftersom ni påstår att det
              skulle belasta arbetsgivarna så mycket att det blev lägre sysselsättning?
              Betyder det, omvänt, att vi kan tillåta en sämre arbetsmiljö så
              länge det ger jobb? Betyder det, ministern, att vi kan tillåta
              förslitningsskador och dödsolyckor, för det ger ju jobb?
            </seg>
          </u>
          <note type="speaker" n="ef62ce36">
            Anf. 42 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-1" n="37fa2e77">
            <seg n="ab20e3ba">
              Fru talman! Jag tror att vi kan vara överens om en sak, att varje
              arbetsplatsolycka är en olycka för mycket. Det är det målet vi
              alla jobbar mot. Sedan kan man använda sig av olika metoder för
              att nå målet.
            </seg>
            <seg n="80e1622e">
              Det är viktigt att tillsynsarbetet vid Arbetsmiljöverket är en
              central del och att där läggs mycket resurser. Därför är det också
              viktigt att framhålla att resurserna åren 20092011 i just den
              delen ökade med 57 miljoner varje år.
            </seg>
            <seg n="3965e814">
              Det finns ett nytt åklagarämbete för miljöbrott och arbetsmiljöbrott.
              Det gör att hela kedjan kan se till att de som verkligen ska straffas
              också straffas. Det är mycket viktigt, och jag är glad för det.
              Därmed har antalet åtal ökat på området. Det viktiga är att vi
              lägger resurserna där de gör mest nytta, alltså på dåliga arbetsgivare
              och dåliga arbetsmiljöer, eftersom det är arbetsgivarna som har
              det yttersta ansvaret. Jag är mycket glad för de satsningar som
              finns för dessa år.
            </seg>
            <seg n="92acc2ec">
              När det gäller arbetsskador som ökat är det en sanning med modifikation,
              vilket vi måste säga. Antalet var som lägst 2010, men vissa saker
              beror på konjunkturen. Att antalet ökar beror på att det nu är
              många fler arbetade timmar. Självklart finns då risken att det
              sker en och annan arbetsplatsolycka. Fortfarande är vårt mål att
              det inte ska ske några olyckor. Därför måste vi öka kunskapen
              och förbättra informationen till alla ute på arbetsplatserna.
            </seg>
          </u>
          <note type="speaker" n="a7ab2559">
            Anf. 43 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-2" n="b2731500">
            <seg n="0b09a62e">
              Fru talman! Låt mig börja med att säga att jag tycker att det
              är bra att arbetsmarknadsministern jobbar med förslag om skarpare
              sanktioner. En sådan utveckling är välkommen. Jag tror att det
              skulle underlätta arbetsmiljöarbetet.
            </seg>
            <seg n="a43643ec">
              Arbetsmarknadsministern ställer frågan om det var bättre förr.
              Det är en mycket märklig ambitionsnivå. Varje människa som förolyckas
              på jobbet, varje människa som skadas, kanske för livet, på sin
              arbetsplats är en människa för mycket. Det tror jag att vi är
              överens om. Det betyder att ambitionsnivån inte kan vara någonting
              annat än att man stadigt måste förbättra arbetsmiljön så att färre
              och färre människor skadas. Jag tycker att det är rimligt med
              en nollvision när det gäller dödsolyckor på arbetsplatserna.
            </seg>
            <seg n="d4a0fbee">
              Vi står inför en demografisk utmaning. Vi kommer inom några år
              att ha en krympande befolkning, en krympande arbetskraft, i Sverige.
              Därför är det inte bara ur individens perspektiv utan också ur
              ett samhällsekonomiskt perspektiv oerhört viktigt att vi har en
              stadig förbättring av arbetsmiljön så att fler människor orkar
              arbeta längre och att ingen behöver slitas ut i förtid på sitt
              arbete.
            </seg>
            <seg n="26269997">
              Jag vill återkomma till min fråga, som arbetsmarknadsministern
              inte svarade på. Varför ökar skyddsombudsstoppen, tror arbetsmarknadsministern?
              Är det för att skyddsombuden okynnesstoppar verksamheten, eller
              är det ett tecken på att utvecklingen går åt fel håll på arbetsplatserna?
            </seg>
          </u>
          <note type="speaker" n="0b312ad4">
            Anf. 44 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-13" n="9e7a690d">
            <seg n="3dd4eb59">
              Fru talman! Jag vill först vara oerhört tydlig med att varje
              människa som förlorar sitt liv på jobbet är en för mycket. Självklart
              ska det råda nolltolerans mot detta. Jag blev djupt berörd och
              chockad när den kvinnliga häktesvakten blev brutalt ihjälslagen.
              En sådan olycka borde inte ha kunnat få ske. Det är intressant
              och kommer att utredas huruvida arbetsgivaren har gjort fel och
              arbetsmiljöbrott föreligger. Det är ett brott som lagstiftaren
              ser allvarligt på.
            </seg>
            <seg n="90e9ced3">
              Det finns vissa dödsolyckor som är svåra att förutse, inte minst
              i ett polisiärt arbete, där man helt plötsligt kan råka ut för
              någon person som brutalt använder vapen. Men vissa saker kan man
              förebygga, och det är klart att det ska ske.
            </seg>
            <seg n="39914790">
              Raimo Pärssinen tog upp frågor om hot och våld, som nu tyvärr
              drabbar kvinnor alltmer. Arbetsmiljöverket får en satsning på
              17 miljoner kronor för att förebygga det som kvinnor utsätts för,
              inte minst inom offentlig sektor.
            </seg>
            <seg n="7f528155">
              Jag tycker att Raimo Pärssinen uttrycker sig lite vårdslöst;
              det är inte så att dödsolyckorna har börjat öka. Tendensen är
              den motsatta: De minskar. Men det är ändå för många. Det är jag
              den första att skriva under på.
            </seg>
            <seg n="d63075e1">
              Det är också så att vi satsar pengar på kvinnors belastningsskador,
              20 ½ miljon kronor på att dessa ska minska. Det är ett allvarligt
              arbetsmiljöproblem. Arbetslinjen innebär att man ska kunna jobba
              mer och längre upp i åldrarna. Vi ska minska utslagningen och
              antalet personer som blir sjukpensionärer och tvingas lämna arbetsmarknaden.
            </seg>
            <seg n="d7030b5c">
              Angående Ylva Johanssons fråga om skyddsombudsstoppen: Utan att
              ha gjort någon grundlig analys av detta tolkar jag det som att
              skyddsombuden har utbildning och kurage att kunna stoppa farliga
              verksamheter. Det är väldigt bra att de utnyttjar den möjlighet
              som finns, så att man kan förebygga olyckor. Jag tycker inte att
              det går att dra slutsatsen att trenden är att det blivit värre.
              Slutsatsen jag drar är att de är välinformerade och kunniga och
              vågar utnyttja de medel som finns för att se till att färre blir
              skadade i arbetslivet.
            </seg>
          </u>
          <note type="speaker" n="149e283a">
            Anf. 45 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-824043487b64074d-2" n="5d1a53dd">
            <seg n="2fdd0148">
              Fru talman! Jag vill i korta ordalag beskriva vad vi vill göra.
              Vi ser behoven av mycket starkare och bättre arbetsmiljöarbete
              ute på arbetsplatserna i Sverige. Därför föreslår vi att vi ökar
              resurserna till Arbetsmiljöverket med 50 miljoner kronor per år.
              Sedan kan man resonera som regeringen gör, att vi ska vara modernare
              och så vidare och tänka på ett nytt sätt. Det är klart att man
              kan göra det, men detta kommer att kräva resurser.
            </seg>
            <seg n="f88c63cf">
              Vi vill öka analysmöjligheterna och vill att man ska kunna arbeta
              med föreskrifter. Vi vill öronmärka 20 miljoner per år till inspektioner
              i små företag där det finns hög risk för olyckor och skador och
              där det finns många visstidsanställda och en stor andel migrerad
              arbetskraft. Vi vill också rusta upp den regionala skyddsombudsverksamheten
              med 20 miljoner samt stärka kvinnors arbetsmiljö med 20 miljoner.
            </seg>
            <seg n="22a014b7">
              Men det krävs mycket mer utvecklingsarbete som ska möta det moderna
              arbetslivet och det som gör att många slås ut i jobb som man tidigare
              kanske inte tänkte på. Därtill krävs det mycket mer kunskapsuppbyggnad
              inom Arbetsmiljöverket. Vi vill även ge Migrationsverkets tillsynsverksamhet
              mer medel, så att de verkligen kan kontrollera att det betalas
              ut avtalsenliga löner och att det är sjysta villkor för arbetsmiljön.
            </seg>
            <seg n="837d6e9e">
              Jag ställde en fråga till Hillevi Engström om det som Tomas Tobé
              skrev i tidningen. Han är oroad över att det kan bli för mycket
              krav på arbetsgivaren när det gäller arbetsmiljöfrågorna och att
              detta i sin tur leder till färre anställda. Delar ministern den
              uppfattningen?
            </seg>
          </u>
          <note type="speaker" n="42bb2330">
            Anf. 46 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-14" n="9e7a690d">
            <seg n="4d92272e">
              Fru talman! Jag tackar för en bra debatt. Det ska inte råda något
              tvivel om att regeringen menar allvar med arbetsmiljöpolitiken
              och arbetsmarknadspolitiken. Om vi ska kunna ha en kompetensförsörjning
              i landet krävs det att fler kommer in på arbetsmarknaden, att
              man stannar kvar och inte blir utslagen och också att man jobbar
              ända fram till pension och gärna lite längre.
            </seg>
            <seg n="26fb9ffb">
              Arbetsmiljöpolitiken ska handla om att minska riskerna för olycksfall
              och sjukdomar. Jag tycker att vi har ett väldigt bra arbetsmiljöverk.
              Inte minst kan man se att de har förbättrat effektiviteten enormt
              för att bli mer träffsäkra i sina kontroller.
            </seg>
            <seg n="6dd04ebe">
              Men vi har också nya arbetsmiljörisker, som Raimo Pärssinen tar
              upp. Det gäller att förändra inriktningen. Vi har nya miljörisker
              och jobbar på ett annat sätt, säkert också med mer stress. Vi
              har också fler sysselsatta på arbetsmarknaden än tidigare.
            </seg>
            <seg n="ac7972ac">
              Utvecklingen går åt rätt håll, men jag är inte nöjd förrän vi
              kan försöka eliminera så många olyckor och dödsfall som möjligt.
              De svenska arbetsplatserna måste vara utvecklande och säkra.
            </seg>
            <seg n="87d28708">
              Det är inte heller så att jobben ska få ske på arbetsmiljöns
              bekostnad. Vi ska ha trygga och säkra arbetsplatser. Det ska vara
              lätt för arbetsgivare att göra rätt. Därför tycker jag också att
              det arbete som Arbetsmiljöverket gör med föreskrifterna är viktigt,
              så att de blir lättbegripliga. De har också tagit bort en hel
              del onödiga föreskrifter. Det är inte så lätt för en liten arbetsgivare
              att hålla rätt på en mängd olika regler. Då är det viktigt att
              de är relevanta och att arbetsmiljöinspektörerna kan ge råd och
              vägledning.
            </seg>
            <seg n="ea6d968f">
              Jag tycker att vi är på god väg, men jag är inte nöjd med arbetsmiljöarbetet
              förrän vi kan ha en ännu säkrare och tryggare arbetsmiljö.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="90d69726">
            13 § Svar på interpellation 2011/12:106 om arbetskraftsbehov
            i den offentliga sektorn
          </note>
          <note type="speaker" n="63748418">
            Anf. 47 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-15" n="9e7a690d">
            <seg n="f521387d">
              Fru talman! Ann-Christin Ahlberg har frågat mig om vilka åtgärder
              jag avser att vidta inför det arbetskraftsbehov som kommer att
              uppstå inom några år i kommun- och landstingssektorn.
            </seg>
            <seg n="9bb1f6bc">
              De kommande åren beräknas efterfrågan på arbetskraft inom särskilt
              hälso- och sjukvård och äldreomsorg att öka till följd av stora
              pensionsavgångar och ett ökat vårdbehov. Enligt både SCB:s och
              Arbetsförmedlingens prognoser väntas rekryteringsproblem bland
              specialistutbildade sjuksköterskor, läkare och tandläkare.
            </seg>
            <seg n="7df15735">
              För att bemöta problemen har regeringen föreslagit att kraftigt
              utöka antalet utbildningsplatser inom dessa yrken under 2012.
              Vidare har gymnasial lärlingsutbildning införts i syfte att stärka
              kvaliteten i yrkesutbildningen och öka inslaget av arbetsplatsförlagd
              utbildning. Regeringens satsning på yrkesinriktad gymnasial vuxenutbildning,
              så kallad yrkesvux, har redan inneburit bättre möjligheter för
              vuxna att stärka sin kompetens. Omvårdnad utgör den vanligaste
              inriktningen bland dessa elever.
            </seg>
            <seg n="320a1601">
              För att unga ska välja att utbilda sig inom exempelvis vård och
              omsorg räcker det emellertid inte med fler utbildningsplatser.
              Om åtgärderna ska ha effekt är det viktigt att elever erbjuds
              bra studie- och yrkesvägledning för att få kunskap om framtidsutsikterna
              inom olika yrken. Sådan information redovisas bland annat på Arbetsförmedlingens
              webbsida i form av den så kallade yrkeskompassen, men bör i högre
              grad komma unga till del. Än viktigare är att arbetsgivare inom
              både offentlig och privat sektor erbjuder en attraktiv arbetsmiljö
              med goda arbetsförhållanden, konkurrensmässiga löner samt möjlighet
              till heltidsarbete och karriärutveckling. Det finns en stark överrepresentation
              av kvinnor inom vård- och omsorgsarbete. För att kunna möta arbetskraftsbehovet
              är det således angeläget att fler män väljer att utbilda sig och
              arbeta inom detta yrkesområde. Med fler aktörer som erbjuder offentligfinansierade
              tjänster ökar mångfalden inom sektorn, vilket kan bidra till att
              attrahera personal. Med anledning av den debatt som för närvarande
              pågår om äldrevård som erbjuds av privata utförare vill jag understryka
              att detta inte får ske på bekostnad av kvaliteten. Det ska tilläggas
              att bristen på arbetskraft i första hand gäller yrkeserfaren personal,
              medan det i många fall finns god tillgång på nyutexaminerade arbetssökande.
              Arbetsgivarna måste vara beredda att ge dem en chans att få arbetslivserfarenhet.
            </seg>
            <seg n="d36e4c66">
              Regeringen har vidtagit åtgärder för att öka arbetsutbudet och
              förbättra matchningen mellan arbetssökande och lediga jobb. Arbetsförmedlingens
              uppdrag har vässats, och de arbetsmarknadspolitiska programmen
              har inriktats på ökad sökaktivitet. Insatser såsom arbetsmarknadsutbildning
              förstärker den arbetssökandes kompetens och motverkar samtidigt
              bristsituationer på arbetsmarknaden. De förändrade reglerna för
              arbetskraftsinvandring, som trädde i kraft 2008, syftar till att
              förenkla för utländsk arbetskraft att få arbetstillstånd i Sverige.
            </seg>
            <seg n="f0c40faf">
              Arbetskraftsbehovet och den kommande generationsväxlingen inom
              bland annat offentlig sektor fordrar en mångfald av åtgärder och
              ett ökat samarbete mellan aktörer på flera olika nivåer. Skillnaderna
              mellan storstadsregioner med hög befolkningstillväxt och glesbygdskommuner
              är betydande. Olika lösningar måste utformas utifrån de behov
              som finns på lokal och regional nivå.
            </seg>
            <seg n="d55efd59">
              Arbetsgivare inom offentlig sektor bör vara ett föredöme när
              det gäller att attrahera och behålla personal, både kvinnor och
              män. Alla som vill och kan arbeta ska ges möjlighet att bidra
              efter förmåga. Ökad sysselsättning och goda statsfinanser är grunden
              för att genomföra satsningar på välfärden. Så möter vi de demografiska
              utmaningarna.
            </seg>
          </u>
          <note type="speaker" n="3964d315">
            Anf. 48 ANN-CHRISTIN AHLBERG (S):
          </note>
          <u who="ann-christin_ahlberg_4406d0" xml:id="i-4e876d6df793060f-0" n="91b61ab8">
            <seg n="f9d46637">
              Fru talman! Tack, Hillevi Engström, för svaret! Det tycks som
              om ministern har uppmärksammat problemet, men först nästa år börjar
              man utöka antalet utbildningsplatser, vilket förvånar mig väldigt
              mycket. Det tar faktiskt flera år att utbilda personal oavsett
              om det gäller undersköterskor eller läkare.
            </seg>
            <seg n="dfdec2bd">
              I Arbetsförmedlingens rapport om generationsväxling på arbetsmarknaden
              skriver man att de största pensionsavgångarna i Sverige inträffar
              under åren 20102014. De har alltså redan börjat. Då kommer 15
              procent av de sysselsatta i den offentliga sektorn att gå i pension.
              Därefter kommer nästa stora grupp under 20152019, då 1314 procent
              i den offentliga sektorn går i ålderspension.
            </seg>
            <seg n="42f4c9c0">
              Det är hög tid att göra något nu, för det är väldigt bråttom.
              Det duger inte att säga att man utökar antalet platser 2012. Det
              skulle redan ha varit gjort. Som jag sade tidigare tar det flera
              år att utbilda personal med rätt kompetens, oavsett om utbildningstiden
              är tre år eller många fler år. Samtidigt har vi en jättehög arbetslöshet
              där människor går arbetslösa som vill få ett jobb eller en utbildning,
              så att de kan få en lön och ett arbete att gå till.
            </seg>
            <seg n="7df5c6d3">
              Vi socialdemokrater vill bland annat satsa på utbildningsvikariat
              för att utbilda personal som i dag kanske redan finns i verksamheterna.
              Då har en arbetslös möjlighet att komma in och få chansen att
              pröva på jobb. Detta har vi provat förr, och det har fungerat
              alldeles utmärkt. Det är ett koncept som gynnar oss alla.
            </seg>
            <seg n="298a1eb8">
              Att få in arbetslösa i utbildningsvikariat samtidigt som den
              som redan har en anställning får utbilda sig innebär att vi inte
              tappar fart utan rustar fler på en och samma gång. Det är ett
              vinnarkoncept. Det är bra för den enskilde som får gå från arbetslöshet
              till jobb, och det är bra för kommuner och landsting att människor
              kan passa på att utbilda sig. Det är också bra för vår gemensamma
              vård och omsorg.
            </seg>
            <seg n="d4418a6c">
              Jag har därför en fråga till ministern: Är regeringen villig
              att pröva vårt förslag med utbildningsvikariat för att underlätta
              den stora generationsväxlingen inom den offentliga sektorn?
            </seg>
            <seg n="a7c55455">
              Fru talman! Vi har inte råd att tappa bort den enorma kompetens
              som i dag finns i kommuner och landsting. Genom att vänta får
              vi inte in den nya generationens arbetskraft innan erfaren arbetskraft
              lämnar arbetslivet. Vi har i vårt budgetalternativ en satsning
              på generationsväxling, där unga människor redan i dag kan komma
              in och jobba tillsammans med erfaren personal och lära upp och
              bli mentorer åt dem som ska ta över. Samtidigt säkrar vi upp en
              del av den kompetens som nu riskerar slarvas bort. Det kan också
              bli en avlastning för redan hårt pressad personal att vi blir
              fler som kommer i arbete. Då har man också större möjlighet att
              stanna kvar i arbetslivet tills man går i pension.
            </seg>
            <seg n="7f623c06">
              Generationsväxlingen är alltså väldigt bra för alla. Därför vill
              jag fråga ministern: Kan ministern tänka sig att satsa på de förslag
              som Socialdemokraterna har?
            </seg>
          </u>
          <note type="speaker" n="998a1cc4">
            Anf. 49 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-2" n="37fa2e77">
            <seg n="f57735f7">
              Fru talman! Jag tycker att det är bra att Ann-Christin Ahlberg
              ställer den här interpellationen, för den visar verkligen på ett
              problem som vi brottas med och som förmodligen kommer att växa
              framöver. Det är bra att vi i kammaren får diskutera detta.
            </seg>
            <seg n="6b178545">
              Det som det i botten handlar om är utbildning. Har man inte utbildning
              kan man heller inte få något jobb. Jag tror att det har varit
              alldeles för enkelt att utbilda sig till yrken som inte finns
              eller till en arbetsmarknad där det redan finns för många som
              har just den utbildningen.
            </seg>
            <seg n="935dfa1a">
              Det har tidigare varit alldeles för enkelt att glida igenom skolan
              utan att få tillräckliga kunskaper eller ett fullgott slutbetyg.
              Därför måste man nu i efterhand, när människor ska gå in i vuxenvärlden
              och ta ett arbete, fortsätta utbilda dem. Därför har också regeringen
              föreslagit att utöka antalet utbildningsplatser under 2012.
            </seg>
            <seg n="113e8e33">
              Vi har också ändrat i skolsystemet. Vi kommer att ha en annan
              gymnasieskola som ska syfta till att man snabbare och lättare
              ska fånga upp de kanske skolttrötta elever som har kraft i händerna
              och inte bara vill sitta vid en lärobok vid skolbänken. De kommer
              att få vara ute på arbetsplatser och lära sig.
            </seg>
            <seg n="0f76c3bf">
              Men det handlar också om yrkesinriktad eftergymnasial utbildning,
              så kallad komvux. Jag tycker att det är mycket viktigt att dessa
              möjligheter finns, så att människor kan utbilda sig till de bristyrken
              där det krävs.
            </seg>
            <seg n="e3d43f5d">
              Man måste också få till en bättre matchning. Det har också nämnts
              i debatten. Då gäller det att Arbetsförmedlingen får de verktyg
              man behöver, och det har vi sett till.
            </seg>
            <seg n="1b5f3e40">
              Enligt Statistiska centralbyrån är det 250 000 människor som
              kommer att behövas på arbetsmarknaden fram till 2030. Då tror
              jag också att det måste till att arbetsgivare blir attraktivare,
              så att man faktiskt vill arbeta inom äldreomsorgen, förskolan
              och den offentliga sektorn. Här tror jag att våra kommuner har
              en rejäl läxa att göra.
            </seg>
            <seg n="d440614c">
              Jag har den senaste tiden besökt ett antal äldreboenden och talat
              med många som jobbar inom äldreomsorgen. Det är många synpunkter
              som har kommit fram. Jag tycker att kommunerna inte riktigt tar
              uppgiften att bli attraktiva arbetsgivare på allvar. Här har cheferna
              en nyckelroll i att lyssna på sin personal. Att vara delaktig
              i utvecklingen av sin arbetsmiljö, sin arbetsplats och hur arbetet
              ska utformas är oerhört viktigt, liksom att man också kan karriärväxla.
              En duktig undersköterska kanske det ligger i arbetsgivarens intresse
              att uppmuntra att gå vidare i sitt arbete och kanske också att
              hjälpa till när det gäller studier.
            </seg>
            <seg n="4e6c9bcf">
              Man måste inse att man som arbetsgivare kommer att få jobba för
              att få behålla sin personal. Jag tror inte att det riktigt har
              framgått, framför allt inte när vi ser att det finns en arbetslöshet.
              Då är det lätt att tro att detta ska lösa sig, men det gör inte
              det. Här måste både samhälle, näringsliv, arbetsgivare och arbetstagare
              jobba tillsammans så att vi får den vård och omsorg vi alla vill
              ha i framtiden och så att den offentliga sektorn klarar sin uppgift.
            </seg>
            <seg n="364d21f2">
              Jag tror också att vi måste få in fler aktörer. Många måste få
              starta eget inom den här verksamheten, så att det inte bara är
              de stora drakarna som finns och så att man har fler arbetsgivare
              att välja på. Att kunna bli sin egen och göra karriär på det man
              är duktigast på, till exempel äldreomsorg, tror jag är en framgångsfaktor.
            </seg>
          </u>
          <note type="speaker" n="d1a3540b">
            Anf. 50 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-4" n="45be2387">
            <seg n="21c1c57e">
              Fru talman! Den här interpellationen berör egentligen tre frågor.
              Den första frågan handlar om hur man ska kunna hitta utbildningsplatser
              för att kunna garantera framtidens omsorg. Den andra frågan handlar
              mer om hur vi över huvud taget ska få händer i välfärden. Den
              tredje frågan handlar om hur kommuner och landsting ska kunna
              rekrytera personal.
            </seg>
            <seg n="807c8c99">
              Låt mig börja med att tacka ministern för ett uttömmande svar
              när det gäller den första frågan, om utbildning. Regeringen har
              nu gjort en gedigen utbildningssatsning på många olika områden,
              alltifrån grundutbildning till vidareutbildning. Detta är på grund
              av att man har sunda statsfinanser. Om man i stället gör som interpellantens
              partiledare och delar ut 17 miljarder av det 15 miljarders budgetutrymme
              som man är överens om till pensionärsskattesänkningar lär det
              inte bli många utbildningar på det här området, inte heller om
              man samtidigt gör gigantiska infrastruktursatsningar. Man måste
              ha en realistisk bild, och här har vi nu en finansiering för just
              de utbildningarna. Det är viktigare än att utlova många fåglar
              i skogen.
            </seg>
            <seg n="a04d56f4">
              Den andra frågan berör händerna. Hur ska vi få tillräckligt många
              händer när vi har den här demografiska utvecklingen? Man kan börja
              med att lyfta fram det som ministern säger: År 2008 antogs en
              viktig reform om arbetskraftsinvandring. Det är en väldigt viktig
              aspekt.
            </seg>
            <seg n="cf79c472">
              Samma år antogs en lika viktig reform om att reformera sjukförsäkringen.
              Detta, fru talman, har lett till att det i dag är hälften så många
              som är sjukskrivna hälften så länge. Det innebär 200 000 fler
              människor i arbete. Många av dessa är kvinnor, och många av dessa
              arbetar i omsorgen. Om man återgår till den gamla sjukförsäkringen
              har man inte ens internt en rimlig möjlighet att förse arbetsmarknaden
              med den arbetskraft som hellre mår väl av att arbeta i omsorgsverksamhet
              än att vara passivt sjukskriven och bara vänta på förtidspension.
            </seg>
            <seg n="1f3cb08e">
              Så sent som i dag har vi i socialförsäkringsutskottet hört ett
              utspel från Socialdemokraterna, där man vädjar att vi ska återgå
              till den gamla ordningen. Jag förundras över hur man kan tro att
              man ska få några händer i en framtida verksamhet med en sådan
              förlegad politik.
            </seg>
            <seg n="9a990f4a">
              Den sista frågan är intressant. Den formuleras av interpellanten
              som att kommuner och landsting riskerar att få betydande svårigheter
              att rekrytera personal med rätt kompetens och att mycket erfarenhet
              riskerar att försvinna. Det är nog så sant. Tyvärr är det väl
              så att kommuner och landsting inte alltid är de bästa arbetsgivarföreträdarna.
            </seg>
            <seg n="6e58e671">
              Sedan alliansregeringen tillträdde har dock en mycket större
              mångfald av entreprenörer som på många olika sätt kan ge ett bredare
              arbetsmarknadsutbud kommit in på denna marknad, detta parat med
              ett jobbskatteavdrag riktat till dem som har de lägsta och medelhöga
              inkomsterna och som ger dem en 13:e månadslön. Det är mycket mer
              än vad man någonsin har förhandlat sig fram till i fackliga förhandlingar
              inom de vårdyrkesarbetandes förbund, och det innebär genuina stimulanser
              för att se till att folk är intresserade av att arbeta i en viktig
              verksamhet som välfärden och omsorgen.
            </seg>
            <seg n="f26ebce1">
              Detta att man stimulerar till fler arbetsgivare att välja emellan,
              olika strategier och utveckling av en ny servicesektor som ger
              inte minst kvinnor möjlighet till en helt ny arbetsmarknad jämfört
              med tidigare tror jag sammantaget kommer att vara väldigt attraktivt.
              Om man dessutom får en bättre lön, där jobbskatteavdragen är väldigt
              positivt drivande krafter för sådana initiativ, kan man undra
              hur Socialdemokraterna tänker när de talar om att i stället höja
              lönerna för dessa yrkesarbetande och vad detta ska leda till.
            </seg>
            <seg n="b7a217f0">
              Jag tror att det är väldigt viktigt att konstatera att de reformer
              som alliansregeringen konsekvent sedan 2006 har genomfört i princip
              har skapat fler i arbete som kan vara med och bidra. Detta parat
              med utbildningssatsningar och en sund statsfinansiell politik
              är det som garanterar att vi trovärdigt kan bevara en välfärd
              och omsorg finansierad av oss alla.
            </seg>
          </u>
          <note type="speaker" n="88ea9225">
            Anf. 51 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-3" n="b2731500">
            <seg n="8791cb93">
              Fru talman! Tack, arbetsmarknadsministern, för svaret på Ann-Christin
              Ahlbergs viktiga interpellation! Det är ett ganska formellt svar
              arbetsmarknadsministern ger, och jag ska ställa några ytterligare
              frågor kring det.
            </seg>
            <seg n="af8c634b">
              Först kan jag dock inte hålla mig från att kommentera det jag
              hör från arbetsmarknadsministerns partikamrater. De uttrycker
              sig om människor som har kraften i händerna men som inte vill
              läsa böcker och att vi behöver händer i vården. Jag tror att det
              är en oerhört farlig syn på de anställda inom vård och omsorg.
              Den dag jag inte längre klarar min personliga hygien själv vill
              jag inte bara ha händer som hjälper mig. Den viktiga frågan är
              vad det är för hjärta och hjärna som styr dessa händer. Vad är
              det för kunskap, vad är det för människosyn, vad är det för erfarenhet
              som styr dessa händer? Därför är frågan om utbildning så viktig.
            </seg>
            <seg n="097eb500">
              Katarina Brännström sade att det tidigare var många som gick
              igenom skolan utan tillräckliga kunskaper. Det är sant. Men det
              är också sant att efter fem år med en borgerligt styrd regering
              har vi nu fler ungdomar än någonsin tidigare som lämnar gymnasieskolan
              utan tillräckliga kunskaper. Vi har nu en ny gymnasieskola med
              rekordfå sökande till omvårdnadsprogrammet och de andra yrkesinriktade
              programmen, just för att det är baserat på en människosyn som
              säger att vissa arbetar med händerna medan andra har hjärnan med
              på jobbet.
            </seg>
            <seg n="591920f7">
              Fru talman! Jag går tillbaka till arbetsmarknadsministerns ganska
              formella svar på vilka olika utbildningsinsatser som krävs för
              att man ska klara att tillgodose kompetensbehovet inom vård och
              omsorg. Jag skulle vilja nyansera frågan lite.
            </seg>
            <seg n="2502b5b1">
              Vi vet ju alla att vi går mot en allvarlig brist på utbildad
              personal inom vård och omsorg, ganska brett inom många olika yrkesområden.
              Men vi vet också att den kommande bristen inte är jämnt fördelad
              över landet, utan den är väldigt ojämnt fördelad. Lite förenklat
              skulle man kunna säga att Helsingfors är ett område som förmodligen
              kommer att klara sig mycket bra, medan mindre kommuner med kanske
              25 00050 000 invånare, och naturligtvis också glesbygdskommuner,
              står inför betydande problem när det gäller att klara sin personal-
              och kompetensförsörjning. Då ska man komma ihåg att det dessutom
              är samma kommuner som står inför en utveckling av en stor ökad
              andel äldre äldre. Den demografiska utmaningen när det gäller
              att ta hand om de äldre är nämligen inte heller jämnt fördelad.
            </seg>
            <seg n="e483073e">
              Det är alltså samma kommuner som ska brottas både med betydande
              kompetensbrist och kanske också arbetskraftsbrist och stora vård-
              och omsorgsbehov.
            </seg>
            <seg n="8b2d0ea5">
              Ann-Christin Ahlberg har tidigare redovisat våra socialdemokratiska
              förslag om generationsväxlingsprogram för att få fler i utbildningsanställning
              in i vård och omsorg och utbildningsvikariat inom vård och omsorg.
              Jag skulle återigen vilja fråga hur arbetsmarknadsministern ser
              på de geografiska skillnaderna när det gäller kompetensbehovet.
              Vi har kommuner som står inför stora problem att rekrytera kompetent
              personal till de här områdena och som står inför stora utmaningar
              med en ökad andel äldre äldre. Det är ofta kommuner som dess värre
              också har en mycket hög ungdomsarbetslöshet. Vore det trots allt
              inte en god idé med någon typ av politiskt initiativ, arbetsmarknadsministern?
            </seg>
          </u>
          <note type="speaker" n="3d3bd05e">
            Anf. 52 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-16" n="9e7a690d">
            <seg n="0da9cf2d">
              Fru talman! Tack, Ann-Christin Ahlberg, för en viktig interpellation!
              Vi står mycket riktigt inför stora problem med generationsväxlingen,
              och det finns också stora regionala skillnader, precis som Ylva
              Johansson beskriver.
            </seg>
            <seg n="ed27f5a1">
              Ett bekymmer inom vården och omsorgen är att väldigt få som jobbar
              inom vård och omsorg vill rekommendera yrket vidare. Det tyder
              på att arbetsgivarna måste förbättra sig ganska ordentligt, och
              det är en stor utmaning för våra kommuner och landsting där vi
              politiker också styr.
            </seg>
            <seg n="8bfab293">
              Jag har tidigare haft debatter med Ylva Johansson om frågan om
              heltid och deltid, och vi är överens om att ska man kunna attrahera
              inte minst män men också kvinnor så måste det finnas en lön som
              är rimlig, sjysta villkor och även utvecklingsmöjligheter. Det
              är absolut väldigt angeläget.
            </seg>
            <seg n="af9b22be">
              Det är också på det sättet att färre unga människor söker till
              omvårdnadsprogrammet. En av förklaringarna är att omvårdnadsprogrammet
              gjordes om så att man inte längre kan tillgodoräkna sig tiden
              på omvårdnadsprogrammet om man skulle vilja bli sjuksköterska.
              Så var det tidigare.
            </seg>
            <seg n="e2437171">
              Jag tror inte att det finns någon enkel lösning på det här bekymret.
              Det behövs ganska mycket. Bland annat har regeringen gett ett
              uppdrag till olika myndigheter, bland annat Arbetsförmedlingen
              och Skolverket, att jobba fram regionala kunskapsplattformar för
              att se vad man behöver göra ute i regionerna. De kommer att redovisa
              sitt resultat under våren 2012.
            </seg>
            <seg n="bef1b33c">
              Det behövs också en bättre matchning från Arbetsförmedlingens
              sida. Inte minst behöver man tillgodose och ta till vara den kompetensresurs
              som finns i alla utrikes födda personer som i dag står utanför
              arbetsmarknaden. Man behöver också mer aktivt attrahera män till
              de här yrkena. I Norrland är man nu på jakt efter omvårdnadspersonal
              i Ryssland. Samtidigt har man många arbetslösa män. Det är ingen
              lätt fråga att fixa den matchningen. De arbetslösa männen skulle
              verkligen behövas inom vård och omsorg, dels för patienterna och
              kunderna, dels för att det förstås är bra med en blandad arbetskraft.
            </seg>
            <seg n="e3eda301">
              Det behövs alltså väldigt många olika delar.
            </seg>
            <seg n="c8f67fa0">
              En sak jag ändå vill lyfta upp i det här sammanhanget är att
              vi absolut inte hade klarat oss utan att ha en tillåtande inställning
              till personer som är födda i andra länder. Då hade vi inte haft
              någon sjukvård eller omsorg att räkna med i Sverige.
            </seg>
            <seg n="ea17976b">
              Det är också viktigt att se på den arbetskraftsinvandring som
              nu sker, där flera hundra personer kommer till Sverige för att
              jobba inom hälso- och sjukvården. Det gäller läkare, tandhygienister
              och hälso- och sjukvårdsarbetare, alltså undersköterskor och den
              kategorin. Det är alltså flera olika delar man måste arbeta med.
            </seg>
            <seg n="eee9f9d3">
              När det gäller frågan om utbildningsvikariat tror jag inte att
              det är lösningen. Det är en väldigt dyr reform 600 miljoner för
              1 200 platser. Vi behöver fler som kommer in, inte fler som lämnar.
              Jag tycker också att detta är väldigt likt friårsreformen som
              jag inte var så imponerad av.
            </seg>
            <seg n="73d678f7">
              Det är det svar jag kan ge. Utbildningsvikariat är ingenting
              som regeringen avser att gå vidare med.
            </seg>
          </u>
          <note type="speaker" n="46dc631c">
            Anf. 53 ANN-CHRISTIN AHLBERG (S):
          </note>
          <u who="ann-christin_ahlberg_4406d0" xml:id="i-4e876d6df793060f-1" n="91b61ab8">
            <seg n="477680d7">
              Fru talman! Vad ska man säga när man hör de män som har Moderaterna
              som partibeteckning prata i denna kammare? De pratar om händer
              i vård och omsorg. Jag hoppas att ministern uppmärksammar vad
              vi socialdemokrater säger. Det är kompetent personal vi vill ha.
              Händer i vård och omsorg man kan fundera på vad Finn Bengtsson
              menar med det. Det är att förminska kvinnors arbetsinsats. Det
              är verkligen att göra denna insats liten och betydelselös.
            </seg>
            <seg n="d03b3f3a">
              Vi vet att det är många unga människor, eller för den sakens
              skull män, som inte söker in till de utbildningsplatser som finns
              för att kunna komma in på arbeten inom den offentliga sektorn.
              Men det är kanske inte så konstigt, för vi har många som ropar
              på hur det ser ut: Man behöver mer resurser, och man kan inte
              göra sitt jobb därför att man inte får rätt förutsättningar. Vi
              vet att Socialstyrelsen har sagt att det finns ett ganska stort
              glapp på utbildning hos den personal som finns i äldreomsorgen,
              till exempel. Det är därför vi tycker att utbildningsvikariaten
              är så bra. Man gör två saker samtidigt. Man utbildar, och samtidigt
              kommer det in en som är arbetslös. Men det handlar om prioritering.
              En del vill hellre sänka restaurangmomsen än att utbilda och rusta
              välfärden.
            </seg>
            <seg n="b140c182">
              Om man inte får rätt förutsättningar är det lätt att det blir
              fel. Det handlar exempelvis om vanvård, som vi får se och höra
              om i medierna. Men vilka signaler sänder regeringen ut till de
              unga och till den nya arbetskraft som vi så väl behöver till vår
              gemensamma välfärd?
            </seg>
            <seg n="4f4b8aab">
              I det svar som jag har fått från ministern skriver hon: Med fler
              aktörer som erbjuder offentligfinansierade tjänster ökar mångfalden,
              vilket kan bidra till att attrahera personal. Även Katarina Brännström
              hade med detta i sitt anförande. Jag vet inte vilken personal
              som ministern har pratat med, men den personal som jag har träffat
              säger i alla fall alltid: Vi behöver bli fler. Vi behöver ha en
              bättre arbetsmiljö. Vi behöver kunna påverka vår arbetssituation.
              Vi behöver ha sådana arbetstider att vi kan förena arbetet med
              vårt familjeliv och kanske träffa våra barn.
            </seg>
            <seg n="5dc97694">
              Vi vet att vi i den offentliga sektorn har stora skillnader på
              möjligheterna att styra sin arbetstid. En del jobbar till och
              med i delade turer sådant som vi avskaffade för en himla massa
              år sedan.
            </seg>
            <seg n="b22d3157">
              Människor som behöver vård och omsorg vill få bra och säker vård
              och omsorg. Det ska finnas personal som har kompetens och förutsättningar
              att ge den vård och omsorg som man behöver. Jag är säker på att
              de inte ropar efter att det ska bli fler aktörer. Det är inte
              det som behövs.
            </seg>
            <seg n="071f739f">
              Vi har sett att en del privata aktörer skor sig på sjuka och
              gamla och skickar våra gemensamma pengar till skatteparadis i
              stället för att ge den omsorg och vård som den enskilde har rätt
              till och som vi tillsammans har betalat med våra skattemedel.
            </seg>
            <seg n="d17cbfd3">
              För att attrahera nya unga till kommuner och landsting måste
              vi bli bättre arbetsgivare. Det räcker inte med att säga att vi
              måste vara fler aktörer. Det är inte där som bristerna finns;
              det säger också de som redan är anställda.
            </seg>
          </u>
          <note type="speaker" n="98638208">
            Anf. 54 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-3" n="37fa2e77">
            <seg n="65e67c5f">
              Fru talman! Jag tycker att vi ska framhålla det vi talade om
              i det förra ärendet: den goda arbetsmiljön. Jag tror att det hänger
              ihop om man ska kunna få arbetskraft att vilja arbeta inom välfärdssektorn.
              Vi måste också lyfta fram den kraft som den personalen som redan
              arbetar där har. Det finns mycket kunskap, klokhet, hjärta och
              omsorg bland de människor som finns framför allt inom omsorgen
              av både barn och gamla. Det är inte bara händer, som någon har
              sagt självklart inte! Men arbetsgivarna måste bli bättre på att
              ta hand om detta.
            </seg>
            <seg n="c2cdf611">
              Det handlar självfallet om utbildning. Satsningen på en ny skola
              har bara börjat. Fram tills nu har vi levt med den socialdemokratiskt
              styrda utbildningen och skolan. Men det är nu förändringen och
              förbättringen kommer. Det gäller att stimulera såväl lärare som
              elever och att stimulera arbetsgivare att ta emot praktikanter,
              lärlingar och nyutbildade så att vi får en attraktiv arbetskraft
              som vill jobba inom välfärdssektorn.
            </seg>
            <seg n="95a02669">
              Ylva Johansson var skolminister under åren 19941998. Det är 13
              år sedan. Det är nu vi ser resultatet. Många av dem som då gick
              i högstadiet tillhör dem som är arbetslösa i dag. Så ser det ut.
              Därför tycker jag att man borde vara lite varsam med orden och
              inse att det tar tid att ställa om en utbildning. Det borde en
              före detta skolminister inse.
            </seg>
            <seg n="5ab51431">
              Jag är övertygad om att med Alliansens politik kommer vi tidigare
              än om 13 år att få se att det finns en balans på arbetsmarknaden
              där vi har en liten arbetskraftsbrist och en låg arbetslöshet.
              Det är det som är målet för vår politik. Det är så vi arbetar,
              och vi arbetar långsiktigt, på många olika områden och på många
              olika sätt.
            </seg>
          </u>
          <note type="speaker" n="77b82c1c">
            Anf. 55 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-5" n="45be2387">
            <seg n="1dcc36f4">
              Fru talman! Det behövs händer i vården som styrs av hjärta och
              hjärna. Det behövs, kort sagt, arbetsföra människor. Denna beskrivning
              kallar Socialdemokraterna i debatten för att förminska problemet.
              Problemet är just att förminskningen ligger i den politik som
              tidigare socialdemokratiska regeringar har fört. När vi nu har
              infört en arbetskraftsinvandring kan man undra hur LO-grupperna
              egentligen ställer sig till att bejaka de människor som kommer
              hit och som kan hjälpa oss i framtiden med den demografiska utmaning
              vi har på en viktig välfärdsmarknad.
            </seg>
            <seg n="5cefc7b6">
              Sjukskrivningarna och förtidspensioneringarna var under den socialdemokratiska
              regeringstiden gigantiska om man jämför med det som fanns i vår
              omvärld. Det var människor som inte kunde ha vare sig händer,
              hjärta eller hjärna i någon form av arbete. I stället var det
              andra människor som fick ha omtanke om deras problem, fast problemet
              i många fall handlade om att de inte hade fått den rehabilitering,
              den arbetslivsträning eller den arbetslivsintroduktion de behövde.
              Kort sagt fanns det ett gigantiskt utanförskap som man vägrade
              att se.
            </seg>
            <seg n="735d5834">
              När det gäller de yrkesgrupper som vi vill stimulera in i viktiga
              vård- och omsorgsyrken undrar jag dessutom lite grann hur den
              socialdemokratiska skattepolitiken ser ut när man vill ta bort
              jobbskatteavdrag som har givit en 13:e månadslön till dem som
              har låga och medelstora inkomster. På vilket sätt stimulerar detta
              individer att vilja läsa på de utbildningar som alliansregeringen
              också kan föra in och finansiera tack vare sunda statsfinanser?
            </seg>
            <seg n="4bbddaae">
              Det är statsfinanser som man från socialdemokratiskt ledningshåll
              ställer ut löften om i mångmiljardklasser över det som vi är överens
              om som en budgetram. De hisnande utgiftslöften som har kommit
              från inte minst ledningen av socialdemokratin borgar inte för
              att de utbildningar som kommer på plats ens finns i rimligheten
              att bygga ut under de år som kommer om vi inte ska riskera att
              få hela Sverige statsbankrutt.
            </seg>
          </u>
          <note type="speaker" n="5b2e1263">
            Anf. 56 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-4" n="b2731500">
            <seg n="722f3bad">
              Fru talman! Jag förvånas över synen på utbildning från arbetsmarknadsministern.
              Hur kan man sätta likhetstecken mellan friår och utbildningsvikariat?
              Det är väl en väldig skillnad på att vara ledig utan att göra
              någonting särskilt och att gå en utbildning som är relevant för
              att man ska skaffa sig den kompetens som krävs för att man ska
              kunna göra ett bra arbete inom vård och omsorg? Hur kan man sätta
              likhetstecken däremellan? Det vill jag fråga.
            </seg>
            <seg n="66c44944">
              Katarina Brännström! Jag var ansvarig för utbildningspolitiken
              19941998. Jag födde två barn 1994. De går i gymnasieskolan nu.
              Jag undrar hur Katarina Brännström räknar när hon tänker att de
              som gick i högstadiet under denna period lämnar gymnasiet med
              otillräckliga kunskaper i dag. Det har gått ganska många år sedan
              dess.
            </seg>
            <seg n="e334eb9b">
              Jag skäms verkligen inte för vad vi gjorde under denna period.
              Också jag hade att brottas med frågan hur vi skulle få fler att
              söka till omvårdnadsprogrammet. En viktig förändring som vi då
              införde var att omvårdnadsprogrammet skulle ge behörighet att
              söka vidare till sjuksköterskeutbildningen. Det var alltså ett
              steg i precis motsatt riktning mot vad den borgerliga regeringen
              nu gör.
            </seg>
            <seg n="e43bdaff">
              I stället för att se på människor som att de ska vara händer
              med små möjligheter att läsa vidare, vilket syns nu genom att
              det är allt färre ungdomar som söker de här utbildningarna, satsade
              vi på att en utbildning till undersköterska och ett arbete som
              undersköterska skulle vara en väg för många att gå vidare på för
              att senare kanske också ta steget att bli sjuksköterska eller
              gå någon annan högre utbildning på vårdområdet.
            </seg>
            <seg n="4076a8fd">
              Min fråga till arbetsmarknadsministern kvarstår. Vi har nu hört
              vad hon inte vill göra. Men vad vill arbetsmarknadsministern göra
              för att vi ska klara av de stora utmaningarna i framför allt de
              mindre kommunerna när det gäller arbetskraftsbristen, kompetensbristen
              och de stora vårdbehoven kopplade till den mycket höga ungdomsarbetslösheten?
            </seg>
          </u>
          <note type="speaker" n="beb1977b">
            Anf. 57 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-17" n="9e7a690d">
            <seg n="c6ce5fe9">
              Fru talman! Ann-Christin Ahlberg är inne på en viktig fråga,
              nämligen det här med flera aktörer. Jag tror att det är viktigt
              att även kvinnor och män som väljer omvårdnadsyrken kan välja
              bort en dålig arbetsgivare och fortsätta i sitt yrke och inte
              bara ha kommunen eller landstinget som den enda monopolarbetsgivaren.
              Jag tycker att jag har sett bra exempel på privata vårdcentraler
              på S:t Görans Sjukhus där olika undersökningar visar att patienterna
              är mer nöjda och de anställda är mer nöjda.
            </seg>
            <seg n="03152440">
              Men i grunden tror jag inte att formen som verksamheten drivs
              i är det allra viktigaste. Jag tror att det viktigaste handlar
              om ledarskap, om chefskap. Det är viktigt att chefer inom de här
              verksamheterna får tid och utbildning att leda. Det typiska för
              de här yrkena är att man som chef har väldigt många underställda.
              Därför kan man inte utöva ett bra ledarskap. Man kan inte hjälpa
              och stötta sin personal.
            </seg>
            <seg n="310e745b">
              Jag tycker att det är viktigt att alla som är anställda på arbetsmarknaden
              ska kunna gå till en annan arbetsgivare. Det är också ett sätt
              att få upp lön och förbättra anställningsvillkor. Det är jag övertygad
              om, och det ska vara en hög kvalitet.
            </seg>
            <seg n="04789000">
              Jag tycker också att det är viktigt att poängtera att alla som
              jobbar inom vården och omsorgen behövs. Alla jobb är viktiga.
              Ambitionen med utbildningsreformen på gymnasieskolan handlar om
              att fler ungdomar ska kunna slutföra, vilja slutföra och klara
              av sin gymnasieutbildning. Vi har haft väldigt stora avhopp. Forskningen
              säger att ett av skälen till de stora avhoppen är att utbildningen
              har varit för teoretisk för dem som vid det tillfället inte har
              varit studiemotiverade och inte orkat med den typen av utbildning.
              Jag tror att det är viktigt med hjärta och händer, som Finn Bengtsson
              var inne på. Det behövs både och.
            </seg>
            <seg n="85bfe922">
              Som jag sade tidigare, Ylva Johansson, har regeringen gett det
              här uppdraget till de olika myndigheterna för att de ska titta
              på kompetensbehoven i de olika regionerna. Det kommer att redovisas
              under våren, och där är bland annat Arbetsförmedlingen, Tillväxtverket
              och Skolverket med. Det är viktiga frågor som vi debatterar just
              nu.
            </seg>
            <seg n="e6f238b1">
              Grunden är att vi har en yrkesutbildning och en utbildning på
              gymnasieskolan som flera ungdomar går igenom med godkända betyg,
              att vi har en bättre matchning på arbetsmarknaden, att vi har
              en större rörlighet till de lediga jobben, att vi fortsätter att
              utveckla arbetslinjen och, slutligen, att arbetsgivarna också
              är så attraktiva att våra ungdomar vill välja den offentliga sektorn
              eller den typ av utbildningar som vi diskuterar här och nu. Jag
              tror också att lärlingssystem är en viktig del för att få in fler
              i den här typen av arbeten.
            </seg>
          </u>
          <note type="speaker" n="066e3d40">
            Anf. 58 ANN-CHRISTIN AHLBERG (S):
          </note>
          <u who="ann-christin_ahlberg_4406d0" xml:id="i-4e876d6df793060f-2" n="91b61ab8">
            <seg n="0b84cd0e">
              Fru talman! Jag undrar om ministern egentligen förstår hur fort
              vi måste få bukt med det här och hur bråttom det är. Generationsväxlingen
              sker i dag. Enligt Arbetsförmedlingens egna rapporter sker den
              största avgången mellan 2010 och 2014. Då räcker det inte att
              tillsätta fler utbildningsplatser nästa år. Det skulle ha varit
              gjort i går. De skulle vara färdigutbildade i dag. Det finns redan
              i dag personal inom den offentliga sektorn som inte har den så
              kallade rätta utbildningskompetensen.
            </seg>
            <seg n="15261d60">
              Det är därför vi tycker att det är så himla viktigt med generationsväxlingen
              och utbildningsvikariaten. Vi vet att detta är människor som vill
              jobba i vård och omsorg. De har prövat att jobba där. Om vi satsar
              på den utbildningen höjer vi både kvaliteten och kompetensen samtidigt
              som vi får in nya som också får en chans att prova på om de vill
              och kan tänka sig att jobba där i framtiden. Det är ett vinnarkoncept,
              och samtidigt kommer en arbetslös in i arbetslivet. Där kan vi
              säkert också hitta en och annan som fortsätter att utbilda sig
              för att få en tjänst sedan när utbildningsvikariatet är slut.
              Det är den stora grejen. Samtidigt förlorar vi inte all den kompetens
              som lämnar vår egen verksamhet och vår egen välfärd. Det är jätteviktigt
              att vi fångar upp den kompetens som vi redan har byggt upp och
              att den övergår till den nya generationen arbetskraft och finns
              kvar i verksamheten, annars förlorar vi ett otroligt stort kunskapskapital.
              Det har vi inte råd med. Det är viktigt att värna det. Jag hoppas
              att ministern förstår det. Det är nu det skulle vara fixat.
            </seg>
          </u>
          <note type="speaker" n="ec98c49f">
            Anf. 59 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-b2c1bfc6c3dc1b40-1" n="9e7a690d" next="i-819e21a4ffc2a9f0-1">
            <seg n="93a65890">
              Fru talman! Tack för debatten! Det är en viktig fråga. I grunden
              handlar det om att våra ungdomar ska välja omvårdnadsprogrammet
              i större utsträckning. Läsåret 2009/10 var det bara 4 procent
              av ungdomarna som sökte det här programmet. Varför, kan man fråga
              sig. Jo, därför att man inte tycker att det här verkar vara ett
              attraktivt yrke.
            </seg>
            <seg n="3160d291">
              Vi vet att de ungdomar som har valt andra gymnasielinjer och
              sedan börjar jobba inom vården, omsorgen och hemtjänsten inte
              har utbildning. De har gått ett annat program, och då är det viktigt
              att vi kan ställa om genom utbildningsinsatser.
            </seg>
            <seg n="27a949ef">
              20 procent av dem som anställdes inom vården och omsorgen var
              födda utanför EU och Norden. Det är också en väldigt viktig fråga
              att ha med sig. Vi är helt beroende av de utrikesfödda i den här
              frågan.
            </seg>
            <seg n="a472e376">
              Vi måste attrahera unga, vi måste få bättre arbetsgivare, vi
              måste se till att vi har en arbetskraftsinvandring inom det här
              området liksom inom andra områden och vi måste se till att anställningsvillkoren
              blir så attraktiva att man vill vara kvar i yrket. Vi har en stor
              utmaning framför oss som regeringen tar på stort allvar, men ett
              mycket stort arbete måste ändå göras ute i våra kommuner och landsting.
              Det är där arbetsgivarna finns, och där kan vi tillsammans göra
              mycket genom vårt politiska inflytande.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="e17a95b7">
            Ajournering
          </note>
          <note n="bff1ec7b">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 18.00.
          </note>
          <u who="hillevi_engstrom_7acd0f" xml:id="i-819e21a4ffc2a9f0-1" n="9e7a690d" prev="i-b2c1bfc6c3dc1b40-1">
            <seg n="e91133ca">
              Återupptagna förhandlingar
            </seg>
          </u>
          <note n="7cb2013d">
            Förhandlingarna återupptogs kl. 18.00.
          </note>
          <note n="3ee7b285">
            14 § Svar på interpellation 2011/12:107 om arbetslöshetsförsäkringen
          </note>
          <note type="speaker" n="68cb9ea0">
            Anf. 60 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-18" n="9e7a690d">
            <seg n="d64072b3">
              Fru talman! Patrik Björck har frågat mig om jag kommer att ta
              initiativ till förändringar i arbetslöshetsförsäkringen för att
              komma till rätta med arbetslösheten.
            </seg>
            <seg n="74a56cd9">
              Regeringen har sedan den tillträdde för fem år sedan genomfört
              en rad reformer för att minska arbetslösheten. Bland andra kan
              nämnas jobbskatteavdraget, nystartsjobben och jobbgarantin för
              ungdomar. Men reformerna måste ses i sin helhet, en helhet som
              syftar till att återupprätta arbetslinjen. Efter finanskrisen
              repade sig sysselsättningen mycket snabbt, och sedan regeringen
              tillträdde har antalet sysselsatta ökat i befolkningen i stort,
              liksom bland ungdomar. Totalt sett är 213 000 fler i sysselsättning
              jämfört med 2006.
            </seg>
            <seg n="f383f492">
              Jag delar statsministerns uppfattning att arbetslöshetsförsäkringen
              är ett viktigt verktyg för att komma till rätta med arbetslösheten.
              Det är också därför som regeringen har gjort flera reformer av
              försäkringen för att förstärka dess roll som omställningsförsäkring.
            </seg>
            <seg n="8046013c">
              Patrik Björck frågar också om jag avser att ta initiativ för
              att den som drabbas av arbetslöshet inte ska behöva hänvisas till
              anhöriga eller försörjningsstöd för att överleva.
            </seg>
            <seg n="b01f1add">
              Regeringen har länge varit tydlig med att vi vill ha en arbetslöshetsförsäkring
              som omfattar alla som uppfyller ett arbetsvillkor. Redan 2007
              togs initiativ till utredningen om en obligatorisk arbetslöshetsförsäkring.
            </seg>
            <seg n="2059b53c">
              Det arbete som påbörjades i denna utredning har sedan fortsatt
              i den parlamentariska socialförsäkringsutredningen som startade
              under förra året. Socialförsäkringsutredningens uppgift är att
              överväga förändringar som kan leda till en mer hållbar försäkring,
              bidra långsiktigt till ökad sysselsättning och på så vis också
              till långsiktigt hållbara statsfinanser.
            </seg>
            <seg n="ad722e5d">
              Obligatoriefrågan är också en av utgångspunkterna för Socialförsäkringsutredningen.
              Ytterligare en utgångspunkt för utredningen är att vi ska få en
              försäkring som i högre grad understöder arbetslinjen. Utredningen
              ska slutredovisas i maj 2013. Regeringen kommer därefter att ta
              ställning till hur arbetslöshetsförsäkringen ytterligare kan utvecklas
              för att stödja individens strävan att finna ny försörjning genom
              arbete.
            </seg>
            <seg n="f9bde81b">
              Jag kommer inte att vara nöjd förrän alla som kan arbeta arbetar
              utifrån sin egen arbetsförmåga. Arbetslinjen ska göra det lönsamt
              att arbeta.
            </seg>
          </u>
          <note type="speaker" n="70a8081e">
            Anf. 61 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-3" n="71fa9eea">
            <seg n="4c6d340d">
              Fru talman! Tack, arbetsmarknadsministern, för svaret på interpellationen.
            </seg>
            <seg n="ef23ef0a">
              Den här interpellationen innehåller två frågor. Den ena frågan
              handlar om regeringens misslyckande med arbetsmarknadspolitiken.
              Arbetslösheten ökar. Det som har varit en av de viktigaste åtgärderna
              för regeringens arbetsmarknadspolitik, det vill säga försämringen
              av a-kassan, har inte gett resultat. Drar ministern några som
              helst slutsatser av att försämringen av a-kassan inte har inneburit
              att arbetslösheten har minskat? Om arbetsmarknadsministern drar
              några slutsatser av detta, vad tänker arbetsmarknadsministern
              göra åt misslyckandet?
            </seg>
            <seg n="1adfe820">
              Den andra frågan i interpellationen handlar om hur en arbetslös
              ska kunna försörja sig som situationen ser ut i dag. Faktum är
              att bara en mycket liten del av de arbetslösa får ersättning från
              a-kassan. Av denna lilla del som får ersättning från den reformerade
              a-kassan för att använda regeringens uttryck är det bara några
              få procent som har sin inkomst skyddad. Av de få som har ersättning
              kan de flesta inte försörja sig på den. Hur ska en arbetslös kunna
              försörja sig?
            </seg>
            <seg n="e3180389">
              Vad är då ministerns svar på de två enkla frågorna?
            </seg>
            <seg n="4b5d064b">
              Svaret på den första frågan, om misslyckandet med arbetsmarknadspolitiken
              och att försämringen av arbetslöshetsförsäkringen inte har givit
              det som regeringen säger att den ska ge, är obligatoriet. Då blir
              vän av ordning intresserad. Den retorik och argumentation som
              regeringen har haft när man har infört försämringarna i a-kassan
              man har höjt avgiften, man har differentierat avgiften, sänkt
              ersättningsnivån och ändrat i regelverket är att det skulle minska
              arbetslösheten genom att man tvingar den arbetslöse att ta jobb
              som den arbetslöse av någon orsak skulle ha valt att inte ta.
              Hur skulle obligatoriet förändra det? På vilket sätt skulle det
              innebära att försäkringen fungerade bättre i den borgerliga teorin
              om arbetsmarknadspolitik?
            </seg>
            <seg n="1b4b0d77">
              Jag skulle vilja att arbetsmarknadsministern svarar på det eftersom
              obligatoriet är svaret på den första frågan.
            </seg>
            <seg n="ace3fdbf">
              Svaret på den andra frågan, hur en arbetslös ska kunna försörja
              sig, är också obligatoriet. Obligatoriet är lösningen på problemet
              att en arbetslös inte kan försörja sig. Följdfrågan blir: På vilket
              sätt skulle obligatoriet göra det lättare för en arbetslös att
              försörja sig? Vi vet, genom beräkningar som myndigheten IAF och
              Arbetslöshetskassornas samorganisation har gjort, att det bara
              är något tusental av de hundratusentals arbetslösa som möjligen
              skulle få en något bättre ersättning om man genomförde obligatoriet.
            </seg>
            <seg n="4d0d3402">
              Det är fakta enligt de direktiv som är givna till Socialförsäkringsutredningen
              i obligatoriefrågan. Hur skulle det lösa problemet med försörjningen?
              Det måste arbetsmarknadsministern svara på.
            </seg>
            <seg n="34d67d5c">
              Arbetsmarknadsministern måste också svara på om hon stöder statsministerns
              uppfattning att politiken går ut på att de som inte kan försörja
              sig när man har förstört a-kassan ska bli försörjda av föräldrar
              eller partner eller på något annat sätt; annat sätt innebär socialbidrag,
              alltså regeringens socialbidragslinje. Stöder arbetsmarknadsministern
              statsministerns uppfattning att detta är en lyckad politik?
            </seg>
          </u>
          <note type="speaker" n="24e9e1ff">
            Anf. 62 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-c991b309d69b0647-0" n="37fa2e77" next="i-79ff98011fb68f52-0">
            <seg n="022bfa19">
              Fru talman! Det är en intressant interpellation som Patrik Björck
              har ställt. Jag tycker att ansatsen i den är väldigt intressant.
              Man målar i vanlig ordning upp en svart bild av att människor
              inte kan försörja sig. Man hör inga andra lösningar på problemet.
            </seg>
            <seg n="51565b1f">
              Jag tycker att det är allvarligt att människor är arbetslösa.
              Regeringen tycker att det är väldigt allvarligt. Det är en av
              de största utmaningarna för alla oss politiker.
            </seg>
            <seg n="bcb3f919">
              Vad är då lösningarna? Våra lösningar är att göra det billigare
              att anställa, billigare att driva företag och mer lönsamt att
              arbeta. Det är våra lösningar. Till dem som är arbetslösa måste
              vi naturligtvis ge verktyg som vi har gett till Arbetsförmedlingen
              och som vi ger till andra som ska stödja dem som inte har ett
              arbete och rusta dem för arbetsmarknaden. Så menar vi att människor
              ska komma till egen försörjning.
            </seg>
            <seg n="9d8349fb">
              Patrik Björck säger att regeringen har misslyckats. Jag tycker
              att det är att ta stora ord i sin mun. Det är många fler som arbetar
              i dag; många fler ingår i det som kallas arbetskraften. Det är
              flera hundra tusen fler som arbetar nu än 2006 när Socialdemokraterna
              fick lämna Regeringskansliet. Jag tycker inte att man ska kalla
              det för ett misslyckande.
            </seg>
            <seg n="c23fd72e">
              Däremellan har vi, fram till i dag, haft den djupaste krisen
              i modern tid. Det kunde ha sett otroligt illa ut med arbetslöshet
              i Sverige, precis som i många av de länder där socialdemokrater
              har styrt. I land efter land ser man hur misslyckandet breder
              ut sig och hur man byter regeringar. Jag tycker att man ska vara
              lite ödmjuk i Sveriges riksdags kammare när man talar om arbetslösheten
              i Sverige. Den är väldigt låg med tanke på hur det ser ut i vår
              omvärld.
            </seg>
            <seg n="32aa53a1">
              Vi kan tänka oss olika former av ersättning. Vi kan tänka oss
              olika former av anställningar. Vi kan tänka oss olika former av
              stöd. Att gå passiv och vara arbetslös är det sämsta för en människa,
              om inte annat så rent mänskligt.
            </seg>
            <seg n="47109457">
              Därför är det otroligt skönt att se att vår regering arbetar
              långsiktigt för att människor ska komma i arbete och att de ska
              se att det verkligen lönar sig att gå till ett arbete. Men med
              Patrik Björcks resonemang ska det vara så höga ersättningar att
              människor klarar sig alldeles utmärkt och inte drivs av någon
              kraft att vilja gå och arbeta. Om det är det som är målet är vi
              väldigt långt ifrån varandra.
            </seg>
            <seg n="4fb27fd8">
              Jag tycker att man ska vara ödmjuk när man talar om arbetslösheten
              och vara ödmjuk när man talar om dessa människor. Men vi ska också
              vara stolta över den politik som alliansregeringen har drivit.
              Med vårt läge i Sverige har vi en helt annan bild att utgå från.
              Jag har en dotter som lever i England, och hon berättar att det
              är förfärligt där. I Sverige går vi mot överskott i våra finanser
              även nästa år. Vi kan satsa på ett sätt som ingen annan regering
              kan göra.
            </seg>
            <seg n="a1290286">
              Det är inget misslyckande. Sedan har vi alla en stor uppgift
              att se till att fler kommer i arbete och att den nya tiden inte
              medför att fler kommer ut ur arbete. Det är också viktigt.
            </seg>
          </u>
          <note n="cd5b7af4">
            Anf. 63 TOMAS TOBÉ (M):
          </note>
          <u who="katarina_brannstrom_725f96" xml:id="i-79ff98011fb68f52-0" n="37fa2e77" prev="i-c991b309d69b0647-0">
            <seg n="989b7dbb">
              Fru talman! När man lyssnar till interpellanten Patrik Björck
              kan man nästan få en bild av att det inte finns någon arbetslös
              i Sverige som får ut ersättning från arbetslöshetsförsäkringen.
              Socialdemokraterna verkar stå för någon form av arbetslöshetsförsäkring
              där det inte finns några som helst arbetsvillkor. I princip alla
              som är utanför arbetsmarknaden ska ha rätt till a-kassa.
            </seg>
            <seg n="5e131c6f">
              Fru talman! Inget av detta är sant. Det som däremot är sant är
              att Sverige nu står i ett läge där 200 000 fler arbetar, 140 000
              färre är förtidspensionerade och färre är sjukskrivna. Vi har
              en arbetslöshetsförsäkring som fungerar som en omställningsförsäkring.
              Det vi också har är ytterligare kompletterande inkomstförsäkringar,
              som i dag fungerar i en fungerande svensk arbetsmarknadsmodell.
            </seg>
            <seg n="848c20e4">
              Jag tycker ändå att det i den här debatten om arbetslöshetsförsäkringen
              kan vara på sin plats att ställa lite frågor till Socialdemokraterna
              vad det är som gäller i fråga om a-kassan. Så där övertydligt
              har det kanske inte varit den senaste tiden.
            </seg>
            <seg n="41e496a6">
              I det första förslaget till budgetmotion från Socialdemokraterna
              verkar det ha klargjorts att den socialdemokratiska partiledningen
              tyckte att det inte behövde ske några större förändringar och
              inte behövde vara några höjda ersättningar. Sedan blåste det lite
              kallt på någon riksdagsgrupp, och man kom tillbaka med någon form
              av förslag till riksdagen.
            </seg>
            <seg n="366409f5">
              Det var intressant att notera, i synnerhet för oss som sitter
              i arbetsmarknadsutskottet. Vi kunde under förra riksdagsåret höra
              att en majoritet i utskottet sade: Vi måste ta bort deltidsbegränsningen
              det är oerhört viktigt att regeringen gör detta. Var är det förslaget
              till arbetslöshetsförsäkring i den socialdemokratiska budgeten
              i dag? Ja, det existerar inte.
            </seg>
            <seg n="f9bff868">
              Så här har det varit med Socialdemokraterna och a-kassan den
              senaste tiden. Man vet inte riktigt på vilket ben man ska stå.
              Det skulle vara välkommet om Patrik Björck kunde tydliggöra: Vad
              är den socialdemokratiska politiken i dag när det gäller arbetsvillkor
              och vilka ersättningar som ska gälla?
            </seg>
            <seg n="9eff4e5e">
              Avslutningsvis vill jag verkligen välkomna att arbetsmarknadsministern
              så tydligt pekar på den parlamentariska socialförsäkringsutredning
              som pågår. Vi i Alliansen är tydliga: Vi tycker att det är viktigt
              att man har ett bra skydd på svensk arbetsmarknad när man är arbetslös.
              Det är viktigt att fler får detta skydd.
            </seg>
            <seg n="19128c66">
              Vi sträcker ut en öppen hand till Socialdemokraterna och till
              Miljöpartiet. Vi vill inom ramen för den här utredningen gärna
              hitta en långsiktig lösning som gör att vi får en arbetslöshetsförsäkring
              som ger en bra trygghet på svensk arbetsmarknad. Jag hoppas att
              Socialdemokraterna, och i synnerhet Patrik Björck som har glädjen
              att ingå i utredningen, verkligen har ett öppet sinne i detta
              så att vi kan gå fram med ett starkt förslag om att ge den trygghet
              och den möjlighet till omställning som är viktiga för dem som
              förlorar arbetet. Vi kan alla drabbas av arbetslöshet, och här
              är det oerhört viktigt att vi har en bra a-kassa.
            </seg>
          </u>
          <note type="speaker" n="175c9b45">
            Anf. 64 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-6" n="45be2387">
            <seg n="88b5b9fd">
              Fru talman! Tack för en bra interpellation och ett bra svar från
              arbetsmarknadsministern som förtydligar alliansregeringens ståndpunkt!
              Jag ska göra den kommentaren att det redan i regeringsförklaringen
              antyddes väldigt tydligt att man strävar efter, som föregående
              talare Tomas Tobé sade, att fler ska kunna inkluderas i en arbetslöshetsförsäkring
              när olyckan är framme.
            </seg>
            <seg n="8ecd7ed1">
              Sedan vill jag kommentera detta utifrån ett perspektiv som är
              mitt vardagsperspektiv eftersom jag arbetar i socialförsäkringsutskottet.
              Där arbetar vi mycket med sjukförsäkringen, som har reformerats
              i så måtto att vi har kunnat ge betydligt fler möjlighet att komma
              närmare arbetsmarknaden. Jag ser i det arbetet hur människor som
              hamnar allt längre bort från arbetsmarknaden har ett stort problem.
              Där finns en likhet med dem som är bland annat i jobb- och utvecklingsgarantins
              senare faser och som står långt ifrån arbetsmarknaden. Hur ska
              man kunna värna dessa individer, och hur ska man kunna ge dem
              en trygghet?
            </seg>
            <seg n="0ca74169">
              Det är intressant att reflektera över de motioner från Socialdemokraterna
              som vi hanterar i socialförsäkringsutskottet. Man trycker där
              väldigt starkt på att just Försäkringskassan, som arbetar med
              den utsatta gruppen, och Arbetsförmedlingen, som arbetar med en
              annan grupp, försöker få dessa två grupper att på olika sätt komma
              närmare arbetsmarknaden. Man reser krav på att ett nära samarbete
              ska ske mellan Försäkringskassan och Arbetsförmedlingen och kräver
              att vi politiker tar initiativ för att trycka på myndigheterna.
            </seg>
            <seg n="748c0f87">
              Det är visserligen glädjande att vi gör detta och bland annat
              utnyttjar våra samordningsförbund för att stödja dem som står
              längst ifrån arbetsmarknaden. Men det är också viktigt att reflektera
              över att medan sjukförsäkringen har sina givna regler för ersättningar
              är det inte lika självklart att dagens a-kassa möter upp detta.
              Mycket stora problem har uppstått för dem som ska flyttas aktivt
              från sjukförsäkringen över i arbetslöshetsförsäkringen och inte
              vet om de har en ekonomisk trygghet där.
            </seg>
            <seg n="8d333ec1">
              Det är därför klokt att arbeta för att det ska finnas ett trygghetssystem
              som gör det ganska naturligt att gå från sjukförsäkringen till
              arbetslöshetsförsäkringen. Det skulle vara allvarligt om man upplever
              att den passagen från sjukförsäkringen till arbetslöshetsförsäkringen
              är ett riskmoment med hänsyn till ens försörjningsmöjligheter
              under den tid man kommer närmare arbetsmarknaden.
            </seg>
            <seg n="4796a390">
              Därför är det väldigt viktigt att vi försöker få en arbetslöshetskassa
              som omfattar fler än färre. Det är i den ambitionen som alliansregeringen
              jobbar.
            </seg>
            <seg n="06c55060">
              Hur Socialdemokraterna slutligen kommer att landa i den frågan
              är naturligtvis upp till den parlamentariska socialförsäkringsutredningen,
              som Tomas Tobé nämnde i sitt inlägg och som lyfts fram i ministerns
              svar. Där har interpellanten goda möjligheter att föra en konstruktiv
              dialog med bland andra allianspolitikerna.
            </seg>
            <seg n="0dc14911">
              Sist vill jag kommentera hur jag ser på en mer modern arbetsmarknad.
              Jag har lite siffror om arbetslöshet och så vidare. Vi har ungefär
              4,7 miljoner som är sysselsatta i Sverige i dag. Av dem är det
              ungefär 1 miljon som omsätts i sina arbeten. Vi ska också komma
              ihåg att det skapas flera hundra tusen nya jobb varje år, samtidigt
              som en del jobb försvinner. Det är en modern arbetsmarknad som
              ser ut på detta sätt, i takt med att samhället utvecklas. Det
              är inte alltid gårdagens jobb vi ska krama, utan vi ska se till
              att skapa de nya jobben. I det sammanhanget är det viktigt att
              just arbetslöshetsförsäkringen fungerar som en omställningsförsäkring
              och tar sikte på att möta nya jobb, och inte rädas att en del
              gamla jobb går ur verksamheten.
            </seg>
          </u>
          <note type="speaker" n="ae20513e">
            Anf. 65 MARIA STENBERG (S):
          </note>
          <u who="maria_stenberg_8d82fd" xml:id="i-248338e2b155055d-0" n="cb32d907">
            <seg n="464e916a">
              Fru talman! Jag tycker att den här interpellationen är rätt intressant,
              och jag kunde inte låta bli att begära ordet.
            </seg>
            <seg n="6ce62d7a">
              Jag hade min utskottsplats i arbetsmarknadsutskottet även förra
              mandatperioden. Den som minns debatten då, när man i rask takt
              förändrade a-kassan, vet att den moderata retoriken handlade om
              att a-kassan var en del av det som skulle lösa arbetslösheten.
            </seg>
            <seg n="c7c559a0">
              Här står vi i dag med en massarbetslöshet eller vi kanske ska
              säga att det är en mass-massarbetslöshet. Därför är frågan rätt
              relevant. Regeringens retorik och politik, som man började med
              efter valet 2006, om att a-kassan skulle vara en del av att få
              människor i arbete varför har den inte lyckats? Det blir en fråga,
              och det är en rätt intressant fråga i denna interpellationsdebatt.
            </seg>
            <seg n="2bc7dd42">
              Sedan är det så att förändringarna i a-kassan under den första
              mandatperioden inte bara var sänkt tak i försäkringen eller höjd
              avgift, utan man införde olika avgifter vartefter människor valde
              yrke och bransch. Det skulle nämligen också vara ett incitament
              för människor att välja ett annat yrke eller en annan bransch.
            </seg>
            <seg n="b9ed4c36">
              När det gäller unga var deras incitament för att skaffa sig ett
              jobb att de i ett raskare tempo skulle förlora sin a-kassa. Med
              högre avgifter och ett raskare tempo skulle ungdomarna lämna a-kassan
              eller få en del av a-kassan. Den överhoppningsbara tiden i försäkringen,
              mellan jobb och utbildning ni vet, när man har haft ett jobb och
              kanske ville vidareutbilda sig men sedan tyvärr hamnade i arbetslöshet
              igen tog man bort, för det var ju inte nödvändigt.
            </seg>
            <seg n="f7b88bd0">
              Det var så många försämringar i a-kassan som skedde under den
              första mandatperioden med en moderatledd regering, och i dag ser
              vi effekten. Det har inte knäckt arbetslösheten, inte på något
              sätt. Frågan som Patrik Björck har ställt är alltså rätt relevant.
              På vilket sätt har de försämringar i a-kassan som man började
              sin regeringsperiod med bidragit till att knäcka arbetslösheten?
            </seg>
            <seg n="5bd3fda4">
              Jag tror att arbetsmarknadsministern i något svar själv har sagt
              att vi i alla fall har en ungdomsarbetslöshet som är nästan 22
              procent, och en arbetslöshet som närmar sig 9 procent. När det
              gäller ungdomsarbetslösheten är vi sämst i nästan hela Europa.
              Frågan är alltså rätt relevant. På vilket sätt har försämringarna
              i a-kassan bidragit till att knäcka arbetslösheten när vi i dag
              ser väldigt många människor som fortfarande inte har något jobb
              att gå till? Det tycker jag är en rätt relevant fråga.
            </seg>
            <seg n="2df72e04">
              Sedan tycker jag att man som moderat i rimlighetens namn också
              ska minnas alla de försämringar man gjorde i a-kassan under den
              första mandatperioden.
            </seg>
          </u>
          <note type="speaker" n="03bd795e">
            Anf. 66 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-5" n="b2731500">
            <seg n="6b97f084">
              Fru talman! Vi har under de senaste veckorna sett exempel på
              Moderaternas lättsinniga förhållande till sanningen och till historien.
              Nu hör vi exempel på detta igen, härifrån talarstolen.
            </seg>
            <seg n="60d1e13c">
              Det är ju så att det är ni som har förstört arbetslöshetsförsäkringen.
              Det är er politik som ligger bakom att så få människor i dag har
              någon omställningsförsäkring från ett jobb till ett annat jobb.
              Ni har gjort dessa försämringar med ett enda syfte; ni sade att
              det skulle leda till fler jobb. Ni kallade det arbetslinjen. Det
              är ingen arbetslinje det är en fattigdomslinje.
            </seg>
            <seg n="cfef0199">
              Resultatet har inte blivit att arbetslösheten har sjunkit. Det
              har inte heller lett till att sysselsättningsgraden har ökat,
              men det har lett till att människor som blir arbetslösa blir fattigare
              och att allt fler människor tvingas söka försörjningsstöd för
              sin egen försörjning eller, som statsministern sade, lita till
              en partner eller till föräldrar för sin försörjning.
            </seg>
            <seg n="8f55f352">
              Ni står här och skryter om att det är fler människor som arbetar
              i dag. Ja, det är det. Det är fler människor än någonsin, tror
              jag. Vi är nämligen fler människor i arbetsför ålder i Sverige
              i dag än vi någonsin har varit tidigare, tack vare stor invandring
              och tack vare stora ungdomskullar som går ut i det som omfattas
              av statistiken för arbetsför ålder. Sysselsättningsgraden, som
              ju är andelen av befolkningen som arbetar, har dock inte förbättrats.
              Den är kvar på en, som jag tycker, mycket dålig nivå.
            </seg>
            <seg n="9068e08f">
              Vi får höra att Moderaterna är nöjda med situationen på arbetsmarknaden.
              Jag är inte överraskad, för det var precis vad jag misstänkte:
              Ni är nöjda med en situation där vi har en arbetslöshet på 8 procent,
              där var femte ung människa går utan arbete. Det är en situation
              ni tycker att vi ska vara stolta över.
            </seg>
            <seg n="6fb85c61">
              Det är dags att börja tala klarspråk, Moderaterna! Det är ni
              som vill och tror att människor som blir tillräckligt fattiga
              och förnedras tillräckligt mycket på något mirakulöst sätt kommer
              att ta sig i kragen och skaffa sig ett jobb i stället för att
              göra det man vet fungerar, nämligen att ge människor en chans
              till utbildning, praktik, utbildningsanställningar och kvalificerat
              stöd från Arbetsförmedlingen.
            </seg>
            <seg n="2dd5ac45">
              Ge dem under tiden en omställningsförsäkring som gör att de kan
              koncentrera sig på att söka ett nytt jobb och inte på att försörjas
              via partner och föräldrar!
            </seg>
            <seg n="ab769f03">
              (Applåder)
            </seg>
          </u>
          <note type="speaker" n="09f2cff2">
            Anf. 67 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-19" n="9e7a690d">
            <seg n="9959e20a">
              Fru talman! Det är kul att så många ansluter sig till denna viktiga
              debatt, tycker jag.
            </seg>
            <seg n="a8d13fa0">
              Jag tror att det är viktigt att förhålla sig till fakta. Maria
              Stenberg påstod att arbetslösheten var 8 procent, och Ylva Johansson
              sade 9 eller om det var tvärtom. Arbetslösheten är för hög. Den
              är 6,9 procent, och det är för högt. Det är därför det behövs
              en arbetslinje och inte en bidragslinje. Hur arbetslinjen skulle
              kunna utvecklas om det bästa receptet var höjd a-kassa får ni
              gärna återkomma till. Hur det då blir fler som kommer i sysselsättning
              skulle vara intressant att höra.
            </seg>
            <seg n="c627d9a1">
              Sanningen är den att vi har fått 213 000 fler sysselsatta personer
              mellan åren 2006 och 2010. Under denna period har vi också gått
              igenom en av de allra djupaste lågkonjunkturerna i mannaminne.
              Trots det har vi lyckats undvika att arbetslösheten bitit sig
              fast, vilket var fallet under 90-talskrisen. Det är också så att
              en närmast enhällig forskarkår stöder Alliansens politik med reformer
              bland annat omställningen i arbetslöshetsförsäkringen, jobbskatteavdragen
              och det förbättrade funktionssättet. Det konstaterar Långtidsutredningen,
              IFAU, KI och OECD.
            </seg>
            <seg n="1dddadcc">
              Det är heller inte för inte vi får beröm för vår ekonomiska politik
              i Europa. När jag möter mina europeiska kolleger är det nästan
              så att jag skäms när jag säger vilka satsningar vi kan göra att
              vi har statsfinanser som är i så god ordning att vi under de kommande
              åren kan satsa drygt 8 miljarder på arbetsmarknadspolitiken. I
              Spanien har man en ungdomsarbetslöshet på drygt 40 procent, och
              dessutom har de inte pengar till att hjälpa ungdomarna att komma
              i arbete.
            </seg>
            <seg n="5ca1c270">
              Jag är dock långt ifrån nöjd med situationen som den ser ut i
              dag. Därför måste vi fortsätta att öka drivkrafterna för arbete,
              sänka trösklarna inte minst för ungdomar och göra det enklare
              att anställa samt förbättra matchningen. Socialdemokraterna har
              en annan linje de vill höja bidragen till dem som inte arbetar,
              och de vill höja avgifterna för de arbetsgivare som anställer
              dem som är arbetslösa. Förklara för mig hur det kan leda till
              att fler kommer i jobb! Jag är väldigt intresserad av att höra
              hur den ekvationen går ihop.
            </seg>
          </u>
          <note type="speaker" n="080358d6">
            Anf. 68 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-4" n="71fa9eea">
            <seg n="f364c563">
              Fru talman! Jag ställde två enkla frågor, och jag fick inga svar.
              Vi har olika uppfattningar om mycket, men den här interpellationsdebatten
              handlar om huruvida regeringen skulle ta några initiativ när det
              är fullständigt uppenbart att regeringens politik har misslyckats.
              Då säger arbetsmarknadsministern i sitt skrivna svar, som också
              är det första inlägget, att svaret på den frågan är att man ska
              införa ett obligatorium i arbetslöshetsförsäkringen.
            </seg>
            <seg n="dba34284">
              Jag bad då arbetsmarknadsministern förklara för oss här i kammaren
              och för dem som lyssnar på debatten hur obligatoriet skulle bidra
              till att få fler i arbete, givet den teoretiska modell alliansregeringen
              har om att arbetslöshetsförsäkringen är en del i den arbetsmarknadspolitik
              som ska få folk i arbete. Hur ska denna incitamentsdrivna modell
              fungera i obligatoriet? På vilket sätt förstärker den arbetslinjen,
              som arbetsmarknadsministern säger i sitt svar?
            </seg>
            <seg n="013d0054">
              Jag tycker att det skulle vara rimligt om arbetsmarknadsministern
              beskriver detta för oss. Jag tycker att det är en enkel fråga.
              Den är inte polemisk, utan den är väldigt tydlig och enkel. Vi
              har naturligtvis rätt att ställa ett sådant krav på en arbetsmarknadsminister.
            </seg>
            <seg n="ff2bf92e">
              Den andra frågan var hur man skulle kunna försörja sig. Även
              om det finns de i denna kammare som tror att det är okej att försörja
              sig på den försäkring som finns i dag, som väldigt många dessutom
              inte ens har, kan jag uppmärksamma er på att er partiledare och
              statsminister har insett att det inte går att försörja sig på
              den moderata arbetslöshetsförsäkringen.
            </seg>
            <seg n="2e24e9df">
              När han blir intervjuad i Svenska Dagbladet och journalisten
              frågar hur de arbetslösa ska försörja sig när krisen står för
              dörren svarar den moderate partiordföranden och statsministern
              Fredrik Reinfeldt så här: Det som händer är att människor hittar
              andra grunder för sin försörjning om det inte blir genom a-kassan.
              Då frågar den förbluffade journalisten: Hur menar du? Statsministern
              svarar: Ja, man får stöd och hjälp av sina föräldrar, sin partner
              eller på annat sätt. Sist och slutligen finns det andra trygghetssystem
              som fångar upp människor.
            </seg>
            <seg n="8098ff85">
              Statsministern har alltså en helt annan uppfattning. Han ser
              att den här försäkringen inte fungerar. Han har aldrig tänkt att
              den ska fungera. Han tycker att det är helt rimligt att arbetslösa
              människor ställs på bar backe. Andra sätt är då försörjningsstöd
              och socialbidrag.
            </seg>
            <seg n="d013c62d">
              Jag hade en slutfråga, om arbetsmarknadsministern delar statsministerns
              uppfattning att det är rimligt att ha en arbetsmarknadspolitik
              som förutsätter att den som drabbas av arbetslöshet inte ska ha
              något annat stöd än möjligen från partner, föräldrar och i sista
              hand socialbidrag, och att det är bidragslinjen som gäller.
            </seg>
            <seg n="2a060bea">
              De andra diskussionerna om vad vi vill göra som socialdemokrater
              Tomas Tobé försöker köra någon dimridåvals här kan vi ta i en
              annan debatt. Men för tydlighetens skull, arbetsmarknadsministern,
              förklara hur obligatoriet fungerar i er incitamentsdrivna arbetslöshetsförsäkringspolitik!
              Det skulle vara mycket spännande att höra. Jag skulle vilja ha
              den teoretiska förklaringen. Och hur ska man försörja sig? Är
              det så som statsministern anvisar, att man ska försörjas antingen
              av sin partner eller genom socialbidrag? Är det så den moderata
              arbetsmarknadspolitiken är tänkt att fungera? Har statsministern
              rätt eller har han fel? Det är en enkel fråga som kan besvaras
              på ett enkelt sätt, ja eller nej.
            </seg>
          </u>
          <note type="speaker" n="b9767eda">
            Anf. 69 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-4" n="37fa2e77">
            <seg n="4deaf43d">
              Fru talman! Vi säger att arbetslöshetsförsäkringen ska vara en
              omställningsförsäkring. Vad säger Socialdemokraterna? Vad säger
              Patrik Björck? Vad ska arbetslöshetsförsäkringen vara?
            </seg>
            <seg n="70e5057f">
              Vi säger att arbetslöshetsförsäkringen ska vara för dem som arbetar
              eller som har arbetat. Tycker Socialdemokraterna det? Eller ska
              alla, oavsett tidigare insatser eller om man har arbetat eller
              inte, omfattas av a-kassa? Det är intressanta frågor.
            </seg>
            <seg n="40c3a622">
              Vi säger att den som har studerat eller studerar och vill söka
              jobb också ska söka jobb och inte bidrag. Tänker Socialdemokraterna
              återinföra en a-kassa för alla studenter? Ska man kunna gå direkt
              från studier till a-kassa? Det är också en intressant fråga i
              den här debatten.
            </seg>
            <seg n="78f604e6">
              När det gäller försörjningsstödet ska vi komma ihåg att det toppas
              av dem som är unga, i 20-årsåldern. Många av dem bor hemma. Många
              av dem har en ganska hygglig levnadsstandard, trots allt. Det
              ska vi också vara klara över. Men de får också i dag mer stöd
              och insatser än vad de fick förr, därför att varje kommun har
              en drivkraft att se till att de här människorna inte lever på
              försörjningsstöd. Det gör att det är många aktörer som försöker
              se till att få de här människorna, framför allt ungdomarna, i
              jobb, och det är bra.
            </seg>
            <seg n="9f42f238">
              Försörjningsstödet var betydligt större under många av åren då
              Socialdemokraterna hade makten. Det toppades år 2000 och 2001,
              och det fanns kvar länge. Det är inte så att det är något nytt
              påkommet, utan det är gammalt. När vi pratar om massarbetslöshet
              och gör alla eländesbeskrivningar ska vi komma ihåg att det fanns
              förut också. Jag tycker att man ska vara lite varsam med orden.
            </seg>
            <seg n="8c8385ea">
              När man pratar om massarbetslöshet i Sverige ska man veta att
              arbetslösheten är mångdubbel i andra länder, särskilt när det
              kommer till ungdomsarbetslösheten.
            </seg>
            <seg n="c9139074">
              Anf. 70 TOMAS TOBÉ (M):
            </seg>
            <seg n="53e2c96c">
              Fru talman! Återigen verkar Socialdemokraterna försöka påskina
              att innan Alliansen genomförde reformer i arbetslöshetsförsäkringen
              hade alla rätt att få ut en ersättning från försäkringen. Det
              är inte sant. Sanningen är att det stod 700 000 personer utanför
              arbetslöshetsförsäkringen även 2006. Sedan valde fler att lämna
              den. Vi har valt att sänka avgifterna, och nu ser vi också att
              fler väljer att gå tillbaka till försäkringen. Det är i grunden
              bra, men man kommer ju inte ifrån att så länge som vi har en försäkring
              som är frivillig och som innebär att man ska uppfylla ett visst
              arbetsvillkor kommer vi alltid att ha personer som ibland kommer
              att behöva ha andra trygghetssystem. På den punkten har också
              statsministern varit tydlig.
            </seg>
            <seg n="35c9e403">
              Det hävdas vidare att regeringens politik har misslyckats. Det
              kan vara på sin plats att nyansera den bilden något. Den stora
              förändring som har skett är att vi nu ser i arbetskraften att
              vi har tagit fram alla dem som tidigare gömdes undan, alla de
              arbetslösa som till varenda punkt skulle gömmas undan i förtidspensionering
              eller sjukskrivning. Det som är den stora förflyttningen är att
              de till större del i dag är en del av arbetskraften.
            </seg>
            <seg n="35474938">
              Det talas om att vi ska tala klarspråk. Ja, förklara då för mig:
              Hur blir det fler jobb av att man fördubblar arbetsgivaravgifterna
              för unga, att man halverar RUT och ROT eller säger nej till restaurangjobb?
              Tala klarspråk och förklara hur många fler jobb de beskeden kommer
              att ge.
            </seg>
            <seg n="9da9ef46">
              Och jag förstår, avslutningsvis, varför Patrik Björck talar om
              dimridåer när vi ställer frågor om Socialdemokraternas a-kassepolitik,
              för vi får inga besked. Men svara åtminstone på en fråga: Vad
              hände med det viktiga tillkännagivandet till regeringen om deltidsbegränsningen?
              Var hittar vi det förslaget i den socialdemokratiska budgeten?
            </seg>
          </u>
          <note type="speaker" n="d06fff0b">
            Anf. 71 FINN BENGTSSON (M):
          </note>
          <u who="finn_bengtsson_813f74" xml:id="i-b21cd6a3566e9854-7" n="45be2387">
            <seg n="c42f2987">
              Fru talman! Om vi ska titta lite grann på Socialdemokraternas
              arbetsmarknadspolitik förtjänar det att utgå från att alliansregeringen
              verkligen vill ha en arbetslöshetsförsäkring som är mer försäkringsmässig.
              I det sammanhanget är det rimligt, precis som Tomas Tobé sade,
              att betydligt fler inkluderas i denna försäkring genom solidarisk
              finansiering. Därför har man gjort ett enträget arbete för att
              se på möjligheten att få den obligatorisk, vilket är välkommet.
            </seg>
            <seg n="99d8dd80">
              Socialdemokraterna hade i början av 2000-talet en annan filosofi.
              Man hade en sjukförsäkring som var långt ifrån försäkringsmässig.
              Den var huvudsakligen ett blandat instrument för att tillfredsställa,
              som det var tänkt, de som var frånvarande från arbetsmarknaden
              på grund av arbetsoförmåga, det vill säga sjukdom. Men det fanns
              en väldigt stor del, kanske nästan hälften, som hade detta som
              en arbetsmarknadspolitisk åtgärd. Därför var detta en försäkring
              som inte var hållbar. Det insåg Göran Persson när han i budgetpropositionen
              2003 skrev in att det här måste vi komma ifrån.
            </seg>
            <seg n="9abf3399">
              Vid den tidpunkten hade man alltså en sjukförsäkring som hade
              en geografiskt väldigt tydlig splittring utan att det fanns något
              medicinskt underlag för detta. Vissa regioner hade dubbelt så
              höga sjuktal som andra. Man hade också en konjunkturell sjukförsäkring,
              det vill säga att fler var sjukskrivna beroende på hur konjunkturen
              såg ut, vilket var helt oegentligt i förhållande till sjukdomspanoramat.
              Det såg inte ut så.
            </seg>
            <seg n="9047aced">
              Dessutom, som jag sade, var totalt sett ungefär dubbelt så många
              sjukskrivna dubbelt så länge som i dag. Vi har nu närmat oss ett
              Europagenomsnitt genom att vi också har genomfört en reformering
              i den anda som bland annat Anna Hedborg, tidigare socialförsäkringsminister
              och generaldirektör på Försäkringskassan, föreslog riksdagen 2006
              och som genomfördes av alliansregeringen därefter.
            </seg>
          </u>
          <note type="speaker" n="bf3146ce">
            Anf. 72 MARIA STENBERG (S):
          </note>
          <u who="maria_stenberg_8d82fd" xml:id="i-248338e2b155055d-1" n="cb32d907">
            <seg n="7d96eb32">
              Fru talman! Jag tänkte återgå till lite siffror, arbetsmarknadsminister
              Hillevi Engström. Arbetsförmedlingen, som är en statlig myndighet,
              lämnade en rapport om en mätperiod, oktober, där det visade sig
              att 372 000 människor var öppet arbetslösa eller inskrivna i program.
              Det motsvarar 8,2 procent. Jag är inte riktigt klar över vilka
              siffror arbetsmarknadsministern får från sin egen myndighet, men
              detta är i alla fall den officiella statistiken.
            </seg>
            <seg n="888d971b">
              Jag måste erkänna att jag blir lite provocerad av debatten när
              det gäller bidragslinjen, som man alltid försöker klistra på oss
              socialdemokrater, när faktum är att är det någon regering som
              har infört en bidragslinje för människor så är det den moderatledda
              regeringen. Vi har ju många, många fler människor i dag som är
              beroende av försörjningsstödet ute i kommunerna.
            </seg>
            <seg n="960756da">
              Vad är då ett försörjningsstöd? Ja, försörjningsstödet är åtminstone
              ingen omställningsförsäkring. Försörjningsstödet är väl det sista
              sociala trygghetsnät som människor har för sin försörjning. När
              du hamnar i försörjningsstödet ska du liksom göra dig av med allting
              i livet för att ha rätt till ett försörjningsstöd.
            </seg>
            <seg n="4a53507e">
              Det är därför en ordentlig och verkningsfull a-kassa är en omställningsförsäkring.
              Det kan man i rimlighetens namn inte påstå att den är i dag med
              alla de försämringar som den moderatledda regeringen började sin
              regeringsperiod med att införa. Listan på försämringar är så lång
              att den i dagsläget är svår att komma ihåg. Hur man kan få till
              att kalla det för reformer i en försäkring är för mig helt obegripligt
              när det innebär kraftiga försämringar för människor.
            </seg>
            <seg n="5f69dc13">
              Det är tur att vi har en debatt om a-kassan då och då så att
              människor förstår vad det handlar om.
            </seg>
          </u>
          <note type="speaker" n="e388038f">
            Anf. 73 EVA-LENA JANSSON (S):
          </note>
          <u who="eva-lena_jansson_c25f33" xml:id="i-e9fd17ada7592324-0" n="67d66eb2">
            <seg n="335f3855">
              Fru talman! Inte heller jag hade tänkt ge mig in i debatten,
              men eftersom Hillevi Engström nämnde situationen för arbetslösa
              och socialbidragstagare i Europa påminner jag om den rapport som
              vi tog del av i EU-nämnden i fredags. Den visar att andelen fattiga
              har ökat i Europa inklusive Sverige, att andelen fattiga arbetare
              har ökat i Sverige precis som i EU, att andelen socialbidragstagare
              har ökat i Europa precis som i Sverige och att andelen utförsäkrade
              från arbetslöshetsförsäkringen har ökat i Sverige och EU.
            </seg>
            <seg n="c8c00da5">
              På min fråga i EU-nämnden svarade ministern att det var viktigt
              att minska ojämlikheten. I EU-nämnden nämner man trygghetssystem,
              och här talar man om en arbetslöshetsförsäkring. Samtidigt talar
              man om en bidragspolitik.
            </seg>
            <seg n="d3963aab">
              Den arbetslöshetsersättning som flera miljoner som betalar till
              LO:s, TCO:s eller Sacos a-kassor kan få, är den att betrakta som
              ett bidrag eller en ersättning man har rätt att få från en försäkring?
            </seg>
            <seg n="808730aa">
              Andelen fattiga och utförsäkrade har ökat på grund av regeringens
              politik. Hur försöker man motverka det när vi ser att arbetslösheten
              ökar och allt fler inte omfattas av a-kassan? Allt fler ska gå
              på socialbidrag, som heter just bidrag. Arbetslöshetsförsäkring
              får man ju ersättning från.
            </seg>
            <seg n="03290e20">
              Jag påminner dessutom Finn Bengtsson om att de som har sjukersättning
              får en ersättning från en försäkring som de är försäkrade i.
            </seg>
          </u>
          <note type="speaker" n="6c756425">
            Anf. 74 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-20" n="9e7a690d">
            <seg n="ce4327d5">
              Fru talman! För kännedom, Maria Stenberg, som ändå har suttit
              i arbetsmarknadsutskottet: Vi, liksom den socialdemokratiska regeringen
              gjorde, använder SCB:s statistik. Den officiella arbetsmarknadsstatistiken
              kommer från SCB i form av arbetskraftsundersökningar. Det är dessa
              vi förhåller oss till, och det gjorde även ni. Det är alltså ingen
              förändring när det gäller det. Detta är viktigt att komma ihåg,
              för annars blir det en diskussion om statistiken. Den officiella
              siffran är 6,9 procent och inget annat.
            </seg>
            <seg n="5f7ef5ed">
              Eva-Lena Jansson tog upp frågan om socialbidrag. Ibland använder
              vi lite till mans felaktiga uttryck. Det finns inget som heter
              socialbidrag längre, det heter ekonomiskt försörjningsstöd. Rätt
              ska vara rätt.
            </seg>
            <seg n="b761e6bd">
              Låt oss gå tillbaka till frågorna. Jag delar inte Patrik Björcks
              bedömning att regeringens politik är ett misslyckande. Därför
              tänker vi inte heller ändra oss i den riktning som Patrik Björck
              föreslår. Tvärtom har vår politik bitit. Vi har undvikit jobblös
              tillväxt.
            </seg>
            <seg n="8d074981">
              När det gäller statsministern har han rätt, och jag är stolt
              över att vi har en statsminister som har rätt i dessa frågor.
              Utanförskapet har minskat men inte tillräckligt fort och mycket.
              Regeringen sitter inte på alla nycklar för att bryta arbetslösheten.
              Vi är beroende av att våra exportföretag kan exportera, till exempel
              att det byggs bilar som någon vill köpa. Vår lilla öppna ekonomi
              är beroende av omvärlden.
            </seg>
            <seg n="7f42baa6">
              Vi har gjort vår hemläxa väl, men jag är inte nöjd förrän alla
              som kan arbeta har chansen att göra det.
            </seg>
            <seg n="9e981ed7">
              Jag tror att våra reformer sammantaget har bidragit till att
              vi har en arbetsmarknad som fungerar. Enligt Anders Forslund vid
              IFAU har jämviktsarbetslösheten sänkts med mellan 1 och 2 procent
              tack vare regeringens jobbskatteavdrag. Riksrevisionens bedömning
              är att det varaktigt har lett till 88 000 fler jobb. Jag kan fortsätta
              räkna upp OECD och så vidare.
            </seg>
            <seg n="8ebfe32a">
              Jag är såklart inte nöjd förrän vi har nått vårt mål, men vi
              är på god väg. Jag är dock oroad över vad som händer i Europa
              och hur det kommer att påverka Sverige. Det är viktigt att vi
              har en ekonomi med en buffert så att vi kan satsa på ännu mer
              aktiv arbetsmarknadspolitik. Detta skiljer Sverige från andra
              länder i Europa. Där har man kontantstöd som är betydligt lägre
              än i Sverige och ytterst lite aktiva åtgärder.
            </seg>
          </u>
          <note type="speaker" n="5e5fc979">
            Anf. 75 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-5" n="71fa9eea">
            <seg n="92fb36f9">
              Fru talman! Jag hade inte trott att arbetsmarknadsministern här
              i riksdagens talarstol skulle erkänna att regeringens politik
              var ett misslyckande. Jag hade möjligen hoppats på att arbetsmarknadsministern
              skulle kunna svara på två enkla frågor.
            </seg>
            <seg n="12dd2c1e">
              Arbetsmarknadsministern tar i sitt svar upp obligatoriet som
              en lösning på hur man skulle förbättra arbetslöshetsförsäkringen.
              Arbetsmarknadsministern tar också i sitt svar upp obligatoriet
              som ett led i att förbättra försörjningsmöjligheten för de arbetslösa.
            </seg>
            <seg n="7e456938">
              Men arbetsmarknadsministern vill inte förklara för mig eller
              för någon annan hur obligatoriet skulle kunna fungera för att
              stödja arbetslinjen det obligatorium som Anders Borg har kallat
              för en straffskatt på arbete.
            </seg>
            <seg n="107cf482">
              Arbetsmarknadsministern vill inte förklara hur obligatoriet skulle
              innebära en lättnad för de arbetslösa att försörja sig av det
              enkla skälet att det inte går, eftersom obligatoriet inte löser
              något av de problem som arbetsmarknadsministern i sitt svar säger
              att det ska lösa.
            </seg>
            <seg n="45abac5c">
              Man kommer väl att använda denna fråga för att dölja sitt misslyckande
              tills förslaget läggs fram, och då kommer man att dumpa det i
              papperskorgen precis som man gjorde förra gången man utredde exakt
              samma fråga med exakt samma direktiv.
            </seg>
            <seg n="f60c677e">
              Men eftersom arbetsmarknadsministern tog upp det som exempel
              på hur man skulle förbättra arbetslöshetsförsäkringen och försörjningen
              för de arbetslösa borde arbetsmarknadsministern ha kunnat svara
              på de enkla frågorna om hur detta skulle gå till och hur detta
              trolleritrick skulle ha fungerat. Arbetsmarknadsministern är dock
              ingen Joe Labero utan en vanlig arbetsmarknadsminister. Då är
              det bättre att komma med politik som fungerar och slippa ägna
              alla sina debattinlägg åt att undvika att svara på frågorna.
            </seg>
          </u>
          <note type="speaker" n="ac34beac">
            Anf. 76 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-21" n="9e7a690d">
            <seg n="4bcb2612">
              Fru talman! Obligatoriefrågan är en komplex fråga. Just av det
              skälet sitter bland andra Patrik Björck i den breda parlamentariska
              utredningen. Jag är övertygad om att han kommer att kunna bidra
              konstruktivt till kloka lösningar.
            </seg>
            <seg n="16f3ddde">
              Obligatoriet löser inte problemet med arbetslösheten, men fler
              kommer att omfattas av en allmän arbetslöshetsförsäkring om de
              uppfyller vissa arbetsvillkor. I Norge har man haft ett obligatorium
              sedan 1930-talet. Det är världens mest naturliga sak, tycker de
              som arbetar, och även socialdemokratiska regeringar, och det är
              inget man vill ändra på.
            </seg>
            <seg n="d9d73489">
              Det är en komplex fråga, och därför har ni ett antal år på er
              att lösa den. Jag hoppas att ni kommer till en klok och bred överenskommelse
              som kan gälla över tid. Det är dock ingen enkel nöt att knäcka.
            </seg>
            <seg n="5310e131">
              Det behövs också ännu fler aktiva arbetsmarknadspolitiska åtgärder
              för att lösa arbetslösheten, som att sänka trösklar och sådant.
            </seg>
            <seg n="d60c5f8c">
              Jag tackar för en intressant debatt.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="c2514838">
            15 § Svar på interpellationerna 2011/12:108, 122 och 123 om säkerställande
            av likvärdiga villkor på den svenska arbetsmarknaden
          </note>
          <note type="speaker" n="9bfc4025">
            Anf. 77 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-22" n="9e7a690d">
            <seg n="76a950f7">
              Fru talman! Johan Andersson har frågat mig hur långt jag har
              sett till att arbetet har kommit i beredningen inom Regeringskansliet
              med att tillsätta en utredning med uppdrag att senast den 1 september
              2012 överväga vilka lagändringar som krävs för att värna den svenska
              modellen i ett internationellt perspektiv och därefter återkomma
              till riksdagen med ett lagförslag. Johan Andersson har vidare
              frågat mig om jag har sett till att direktiven utarbetats för
              den kommande utredningen och vilka överväganden det föreslås att
              utredningen ska ta ställning till enligt mitt initiativ.
            </seg>
            <seg n="3567c07a">
              Kerstin Nilsson och Ylva Johansson har frågat mig vilka åtgärder
              jag avser vidta för att arbetskraftsinvandringen inte ska leda
              till dumpning av villkoren på den svenska arbetsmarknaden respektive
              för att uppfylla riksdagens krav och säkerställa att människor
              från andra EU-länder inte utnyttjas eller tvingas jobba gratis
              i Sverige. Ylva Johansson har ställt sin fråga mot bakgrund av
              riksdagens tillkännagivande om lex Laval.
            </seg>
            <seg n="a239e5c1">
              Först vill jag säga att jag naturligtvis tar riksdagens tillkännagivande
              om att tillsätta en utredning om lex Laval på största allvar.
              Frågan om hur tillkännagivandet ska hanteras bereds för närvarande
              i Regeringskansliet. Utstationering och lex Laval handlar om mycket
              komplicerade frågor som behöver analyseras både ur ett nationellt
              perspektiv och ur ett EU-perspektiv.
            </seg>
            <seg n="ff08afc6">
              När det gäller villkoren för utländska arbetstagare i Sverige
              skiljer sig regelsystemen i vissa delar åt mellan arbetstagare
              som nyttjar sin fria rörlighet inom EU/EES och arbetstagare som
              kommer till Sverige från tredjeland. Gemensamt för alla som arbetar
              i Sverige är dock att ingen arbetstagare, utländsk eller inhemsk,
              får exploateras. Det är regeringens bestämda uppfattning att det
              ska vara rimliga och rättvisa villkor så att den som arbetar i
              Sverige ska kunna försörja sig och leva ett bra liv.
            </seg>
            <seg n="f273e318">
              Vi har ett regelverk på plats med både kontroller och påföljder.
              Är det fråga om människohandel för arbetskraftsexploatering eller
              annan brottslighet är det en fråga för rättsväsendet. Om det inte
              är fråga om ett brott utan om undermåliga arbetsvillkor ska det
              hanteras inom ramen för den svenska arbetsmarknadsmodellen. Den
              bygger på ansvarstagande parter som kommer överens om rimliga
              villkor och som vakar över villkorens efterlevnad. Tillsynen över
              efterlevnaden av arbetsmiljö- och arbetstidslagstiftningen utövas
              av Arbetsmiljöverket.
            </seg>
            <seg n="60d314d4">
              När det gäller ett eventuellt utnyttjande av människor för svartarbete
              och liknande finns det många andra aktörer som har ett ansvar
              inom sina respektive områden. Det är till exempel gränspolisen,
              Skatteverket, Migrationsverket, och det är också vi konsumenter.
              Om en tjänst utförd i Sverige är väldigt billig bör man som konsument
              ställa sig frågan om priset är rimligt. Om det inte är det är
              risken stor att den är producerad under undermåliga och oacceptabla
              förhållanden.
            </seg>
            <seg n="307944db">
              Som jag tidigare nämnde gäller särskilda regler för arbetstagare
              som kommer från tredjeland. För tre år sedan reformerades det
              regelverk som styr arbetskraftsinvandringen. Fler människor har
              sedan dess sökt sig till den svenska arbetsmarknaden för att bidra
              med sin kunskap och kompetens. Arbetskraftsinvandringen utgör
              dock fortfarande en mycket liten del av den totala arbetskraften
              i Sverige.
            </seg>
            <seg n="8ef3cdb7">
              Reglerna för arbetskraftsinvandring är utformade på ett sådant
              sätt att invandringen inte ska leda till dumpning av villkoren
              på den svenska arbetsmarknaden. Vid prövningen av en ansökan om
              arbetstillstånd från en person från tredjeland sker en kontroll
              av löner och andra anställningsvillkor. Anställningsvillkoren
              för den utländska arbetstagaren får inte vara sämre än vad som
              följer av kollektivavtal eller praxis inom yrket eller branschen.
              Innan tillstånd beviljas ska Migrationsverket pröva om anställningsvillkoren
              är i rätt nivå, och berörd arbetstagarorganisation ska i regel
              ges tillfälle att yttra sig.
            </seg>
            <seg n="6b09aadd">
              Det finns inte något lagstadgat krav på att företag ska anställa
              personal i stället för att hyra in sådan. Det så kallade gemenskapsföreträdet,
              det vill säga att det egna landets befolkning samt befolkningen
              i EU/EES och Schweiz ska ha företräde till befintliga arbetstillfällen,
              ska respekteras när ett företag avser att anställa utländsk arbetskraft
              från tredjeland.
            </seg>
            <seg n="548428cf">
              Jag delar således Ylva Johanssons och Kerstin Nilssons uppfattning
              att inga arbetstagare ska behöva arbeta under undermåliga arbetsvillkor.
            </seg>
          </u>
          <note type="speaker" n="8428b49d">
            Anf. 78 JOHAN ANDERSSON (S):
          </note>
          <u who="johan_andersson_126c48" xml:id="i-35049f38486c0b2f-1" n="f3a0d52a">
            <seg n="1696178e">
              Fru talman! Jag tackar arbetsmarknadsministern för svaret, men
              jag är inte nöjd med det. Det kanske ministern inte heller hade
              räknat med.
            </seg>
            <seg n="14765f28">
              Jag tycker nog att ministern kunde ha lättat lite mer på förlåten
              när det gäller detta. Det är tio månader kvar till den 1 september
              2012. Min första fråga till ministern med anledning av svaret
              är om regeringen inte har för avsikt att följa riksdagens beslut.
              En majoritet i kammaren fattade den 16 juni i år beslut om initiativet
              gällande lex Laval. Det verkar inte så utifrån det svar jag fått.
            </seg>
            <seg n="31f6025c">
              Frågan blir mer och mer bekymmersam. I det senaste numret av
              LO-tidningen stod det att läsa om Volvo i Göteborg som tidigare
              skötte transporter av nya Volvolastbilar genom ett åkeriföretag
              inom koncernen. Det har nu lagts ut på entreprenad till ett utländskt
              företag som inte har kollektivavtal. Det talas om lönevillkor
              långt under de svenska i dagsläget. Det är bara ett exempel.
            </seg>
            <seg n="74943da3">
              Jag har den senaste månaden varit ute på en hel del företags-
              och arbetsplatsbesök och fått vittnesmål från hotell- och restaurangföretag,
              byggföretag och andra om att det börjar bli väldigt bekymmersamt
              vad gäller utländsk arbetskraft som inte ges möjlighet eller rätt
              att teckna svenska kollektivavtal. Här krävs verkligen ett initiativ
              från regeringens sida. Vi från oppositionen pekade på det i och
              med beslutet som togs i år. Min korta fråga till ministern i det
              här första varvet är alltså: Har regeringen för avsikt att följa
              förslaget från riksdagen eller inte?
            </seg>
            <seg n="336a93e9">
              Vi hade ministern på besök i utskottet i september månad, precis
              efter det att vi kommit tillbaka från den plenifria perioden.
              Då tog vi upp frågan. Ministern svarade att det pågick ett arbete
              med den. Med tanke på det svar som nu givits verkar man inte ha
              kommit särskilt långt med det arbetet. Har man för avsikt att
              från regeringens sida obstruera mot det beslut som riksdagen har
              fattat? I så fall är det lika bra att vara tydlig med det.
            </seg>
          </u>
          <note type="speaker" n="e0170866">
            Anf. 79 KERSTIN NILSSON (S):
          </note>
          <u who="kerstin_nilsson_b0911d" xml:id="i-bb35699e1801673c-0" n="6289de99">
            <seg n="ec44780f">
              Fru talman! Jag får tacka arbetsmarknadsministern för svaret.
              Min interpellation gäller säkerställande av likvärdiga villkor
              på den svenska arbetsmarknaden och kommer sig av att jag blivit
              väl insatt i frågan av fackföreningsaktiva i lokalföreningarna.
              Jag har fått information om att det finns aktuella fall där företag
              avser att rekrytera ett flertal arbetare, och då talar vi om storleksordningen
              50100 per gång, via utländska bemanningsföretag.
            </seg>
            <seg n="47b36ffa">
              Orsaken till rekryteringen sägs vara att de inte hittar kompetent
              svensk arbetskraft via Arbetsförmedlingen på orten. Företaget
              avser dessutom att till viss del specialutbilda den utländska
              arbetskraften i det som är specifikt för företaget. Anmärkningsvärt
              i detta fall är att det vid kontroll i närliggande län och inom
              pendlingsavstånd finns ett flertal arbetssökande med just den
              kompetens som företaget söker. Men dessa arbetssökande kommer
              inte att kunna söka tjänster hos företaget eftersom de aldrig
              kommer att anmälas till Arbetsförmedlingen. Det kan vi väl inte
              kalla lika villkor? Jag måste inflika att jag är medveten om att
              det inte finns något lagstadgat krav på att ett företag ska anställa
              personal i stället för att hyra in. I det här fallet finns arbetssökande
              som, ifall de fick den specialutbildning som företaget vill ge,
              skulle kunna klara arbetsuppgifterna.
            </seg>
            <seg n="91c6bb63">
              På det sättet kan ett företag få ned sina personalkostnader,
              slippa arbetsgivaransvar och kunna hänvisa till bemanningsföretaget
              när någonting strular. Här är det lätt att misstänka att företagen,
              väl medvetna om dagens regler, i praktiken medverkar till lönedumpning
              genom att den lön som utbetalas i arbetstagarens hemland ligger
              långt under skälig nivå, och anställningsvillkoren är sämre när
              man via utländska bemanningsföretag utnyttjar utländsk arbetskraft.
              Medvetenheten hos företagen finns om att det troligtvis finns
              brister som berör den enskilde arbetstagaren, men som svensk företagare
              är det lätt att friskriva sig från allt ansvar för dessa brister.
            </seg>
            <seg n="37611263">
              Min fråga till arbetsmarknadsministern är vilka åtgärder hon
              avser att vidta för att arbetskraftsinvandringen inte ska leda
              till dumpning av villkoren på den svenska arbetsmarknaden.
            </seg>
            <seg n="68a64a1f">
              Ministern avslutar sitt svar med att säga att hon delar min och
              Ylva Johanssons uppfattning att inga arbetstagare ska behöva arbeta
              under undermåliga villkor. Jag tycker inte att ministerns svar
              beträffande vilka åtgärder och beslut som i slutändan ska förhindra
              detta är tillfredsställande. Regelverken är inte tillräckligt
              kraftfulla, och dessutom är det svårt att kontrollera att de följs.
            </seg>
            <seg n="f011e55d">
              Ministern pratar om att man som konsument skulle kunna vara misstänksam.
              Jag kan också tänka mig att man blir misstänksam när man kan köpa
              billiga bär eller får tvätta bilen för 90 kronor. Men i det fall
              jag pratar om är det ett större industriföretag som kommer att
              producera en komponent som kommer att ingå i något större. Då
              är det svårt för en konsument att förstå att det här inte har
              gått rätt till.
            </seg>
            <seg n="78eba16e">
              Jag vill återigen fråga arbetsmarknadsministern om hon inte har
              några som helst funderingar på en skarpare kontroll och efterlevnad
              av de olika regelverk som i de här fallen berör arbetstagarna.
            </seg>
          </u>
          <note type="speaker" n="4046d2ab">
            Anf. 80 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-6" n="b2731500">
            <seg n="9a77434e">
              Fru talman! Jag tackar arbetsmarknadsministern för svaret. Bakgrunden
              till min interpellation är Sveriges Radios berättelse om Kristofs
              Girgensons från Lettland som kom till Sverige för att arbeta.
              Han jobbade under en månad 220 timmar hemma hos vanliga svenskar,
              över 14 timmar om dagen. Han har inte fått någon lön för sitt
              arbete. Det företag som hade tagit hit Kristofs skriver på sin
              hemsida att det erbjuder kostnadseffektiv lettisk personal från
              59 kronor i timmen. Kristofs var lovad 8090 kronor i timmen.
            </seg>
            <seg n="6ab6c9c5">
              Det här fallet har blivit ett polisärende eftersom Lettlands
              ambassad, som säger att detta inte är någon engångshistoria utan
              bara ett fall i mängden, nu har gjort en polisanmälan. Om det
              här vore ett enstaka fall skulle debatten kunna sluta här. Då
              hade vi kunnat överlämna till rättsväsendet att utreda och agera
              i det här fallet. Men problemet är att det inte är något enstaka
              fall. Det här är en direkt konsekvens av de förändringar av lagstiftningen
              som regeringen har genomfört.
            </seg>
            <seg n="37e8dab6">
              Arbetsmarknadsministern säger i sitt svar att om det är fråga
              om undermåliga arbetsvillkor ska det hanteras inom ramen för den
              svenska arbetsmarknadsmodellen. Man får anta att hon med det menar
              att det ska skötas av parterna. Själva grundproblemet är att det
              inte är möjligt efter att regeringen infört lex Laval. Med lex
              Laval har man infört den så kallade bevisregeln, som gör att det
              är arbetsgivaren som ska visa att den inte har diskriminerat eller
              har dåliga arbetsvillkor. Ingen annan kommer in på arbetsplatsen.
              Man har till exempel sagt nej till möjligheten till bekräftelseavtal
              eller andra sätt att upprätta ett svenskt avtal som skulle göra
              att svenska fackföreningar kunde få tillträde till arbetsplatsen,
              vara med och kontrollera villkoren och ställa krav som avtalsslutande
              part. Det är inte möjligt efter lex Laval.
            </seg>
            <seg n="0aeb47d9">
              Lex Laval gör också att de fackliga organisationerna inte kan
              kräva försäkringsskydd för de anställda. Vi hade tidigare här
              under eftermiddagen en debatt om arbetsmiljö. Det här är ett av
              de många dolda arbetsmiljöproblemen. Vi har i dag inte kännedom
              om de problem som finns.
            </seg>
            <seg n="3118cd4e">
              Hur har arbetsmarknadsministern tänkt att undermåliga arbetsvillkor
              ska hanteras inom ramen för den svenska arbetsmarknadsmodellen?
              När det gäller lettiska eller andra EU-medborgare som kommer till
              Sverige för att arbeta gör de regler som finns i lex Laval enligt
              min mening detta omöjligt.
            </seg>
          </u>
          <note type="speaker" n="1c1a3b33">
            Anf. 81 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-8a69b5a03799ef08-5" n="37fa2e77">
            <seg n="c489c934">
              Fru talman! Ingen vill att arbetskraft, svensk eller utländsk,
              ska ha dåliga arbetsvillkor. Det ska vara rimliga och rättvisa
              villkor. Man ska kunna försörja sig, och man ska ha ett bra liv
              när man arbetar i Sverige.
            </seg>
            <seg n="755fdb02">
              Med de regeländringar som Alliansen har gjort har vi också krympt
              hålen i nätet. Det finns kontroll och påföljder som ska följas
              upp av Arbetsmiljöverket. Vad vi vet fungerar detta.
            </seg>
            <seg n="733dee42">
              Man ska inte heller kunna fuska och ta hit utländsk arbetskraft
              på orätta villkor. Det får inte bli ett sätt att kringgå andra
              regelverk för att få komma till Sverige. Det är viktigt.
            </seg>
            <seg n="0c08dbbd">
              Samtidigt är det också viktigt att påpeka att den kompetens som
              behövs och som inte kan fås i Sverige måste kunna få komma till
              Sverige och arbeta. Det är bara så vi kan upprätthålla den tillväxt
              som vi ändå vill ha.
            </seg>
            <seg n="e842cca4">
              Jag undrar på vilka fakta Ylva Johansson grundar sina påståenden.
              Jag har sökt, men inte funnit någonstans, fakta som stöder att
              det skulle se så pass illa ut.
            </seg>
            <seg n="dbc21f82">
              Men det är ändå så att alla aktörer på arbetsmarknaden har ett
              ansvar för att kontrollen sker. Man har ett ansvar att anmäla
              om man vet eller känner till att det förekommer felaktigheter.
            </seg>
            <seg n="7797d0e9">
              Fortfarande är det en väldigt liten del av arbetskraften i Sverige
              som är utländsk. Den egna befolkningen har företräde till alla
              arbeten som blir lediga. Även människor som kommer från EU har
              företräde framför någon från ett tredjeland som vill komma till
              Sverige. Det är inte helt enkelt att arbetskraftsinvandra eller
              komma hit och arbeta.
            </seg>
            <seg n="c0b9bb35">
              I flera branscher är det brist på den kompetens som söks. Det
              kan vara läkare eller ingenjörer av olika slag inom tillverkningsindustrin
              och inom många smala områden där man söker särskilda experter.
              Det är viktigt att vi håller öppna vägar för det. Sverige måste
              precis som andra länder finnas med i den globala världen när det
              gäller rörlighet och arbetskraft.
            </seg>
            <seg n="6ad13147">
              Men precis som i alla andra länder är det svårt att kolla om
              regelverket följs på varje enskild arbetsplats och för varje enskild
              arbetstagare. Svartarbete och annat missbruk är förkastligt, men
              det förekommer. Alla vi har dock ett ansvar att anmäla om vi känner
              till det eller hör talas om det.
            </seg>
            <seg n="d1e12e4e">
              Arbetsmiljöverket har fått resurser att sköta kontrollen. Fakta,
              statistik eller andra bevis på att detta inte skulle fungera finns
              inte. Men visst finns det rykten och historier som florerar om
              både oseriösa arbetsgivare och hemska arbetsvillkor för enskilda
              människor. Det är ingenting någon av oss accepterar. Då måste
              alla ta sitt ansvar. Det gäller parterna på arbetsmarknaden, oss
              politiker och alla myndigheter Skatteverket, Försäkringskassan,
              Arbetsförmedlingen och alla andra. Allt missbruk måste anmälas.
              Vi vill hålla en hög nivå för alla som arbetar i Sverige. Vi vill
              också se till att alla följer de villkor som vi har satt upp i
              vårt land.
            </seg>
          </u>
          <note type="speaker" n="2d119e72">
            Anf. 82 BÖRJE VESTLUND (S):
          </note>
          <u who="borje_vestlund_809cde" xml:id="i-ab9bbd98b8e621a3-0" n="e2c46f45">
            <seg n="6a242f8f">
              Fru talman! Det var inte den här debatten jag egentligen hade
              kommit till kammaren för, men nu begärde jag ordet i alla fall.
              Jag tar vid där Katarina Brännström slutade. Rykten? Ja, det förekommer
              många rykten. Ibland kan man också låta bli att se därför att
              man tror att det bara är rykten. Låt mig ta ett exempel!
            </seg>
            <seg n="dc20498f">
              Jag har under hela mitt politiska liv ägnat mig åt att bekämpa
              svartarbete och svart ekonomi över huvud taget. Hur många gånger
              har jag inte i denna kammare eller andra politiska församlingar
              fått höra att det bara är rykten, att det bara är ett uns av sanning
              i vad jag har sagt? Inte minst har jag fått höra sådant från moderata
              företrädare.
            </seg>
            <seg n="5e78fbbb">
              Det var bara en kommentar, men jag vill ändå lägga in detta,
              för ryktena är oftast inte bara rykten. Oftast finns det lite
              starkare grund.
            </seg>
            <seg n="01b216ce">
              Jag begärde ordet av två skäl. Det ena skälet är att jag ville
              säga någonting om den inre marknaden.
            </seg>
            <seg n="1c8ddf75">
              Jag var på en väldigt intressant konferens om den inre marknaden
              i början av oktober i Kraków. Arrangörerna var det polska ordförandeskapet
              plus inremarknadsutskotten i såväl Polens parlament som Europaparlamentet.
              Arrangörerna konstaterade att det fanns tre stora problem.
            </seg>
            <seg n="f0a08834">
              Det ena problemet var att konsumenterna inte ville handla, för
              de kände sig inte trygga på den inre marknaden. Det andra var
              att man satte upp olika nationella regler som hindrade den inre
              marknaden från att fungera. Där fanns det väldigt många konstiga
              regler, måste jag säga. Det tredje var att arbetstagare inte ville
              utnyttja rörligheten på den inre marknaden på grund av otrygghet.
            </seg>
            <seg n="8075f2e6">
              Som svensk tänkte jag att detta väl inte kunde gälla Sverige.
              När vi träffade europeiska fackföreningsrepresentanter visade
              det sig att Sverige inte var bland de länder som man hade mest
              synpunkter på. Det är intressant med tanke på den här diskussionen.
            </seg>
            <seg n="3348ac03">
              Det andra jag ville ta upp var detta med den migrerade arbetskraften
              från tredjeland. Jag är fortfarande anställd i Hotell- och restaurangfacket
              och har sett ett och annat. Även när det fanns andra regler har
              jag mött arbetstagare som varit, vågar jag påstå, under slavliknande
              förhållanden i vårt land och arbetat. De har legat på köksgolv
              och sovit. De har blivit fråntagna sina pass. De har allmänt misshandlats
              av arbetsgivare i Sverige men också av det svenska systemet.
            </seg>
            <seg n="5bf0a158">
              Det är egentligen detta som frågan gäller. Hur ska vi komma undan
              detta? Oseriösa arbetsgivare kommer det alltid att finnas. Det
              kommer säkert också alltid att finnas arbetskraft som bär sig
              konstigt åt. Men det intressanta är regeringens svar. Det här
              är nämligen aldrig någon fråga för regeringen. Regeringen har
              aldrig något ansvar. Det kan vara den svenska modellen, rättsväsendet
              eller till och med konsumenterna som bär ansvar, men det är aldrig
              någonsin den sittande regeringen i det här fallet alliansregeringen
              som har minsta lilla ansvar.
            </seg>
            <seg n="6b9c836a">
              När ska vi i Sverige jag talar nu inte bara om det senaste som
              har hänt ta ett ansvar för dem som kommer hit och missbrukas år
              ut och år in? Detta är inte ett nytt problem, men det har blivit
              värre under den senaste tiden.
            </seg>
            <seg n="df33f2ae">
              Anf. 83 TOMAS TOBÉ (M):
            </seg>
            <seg n="6ba6a265">
              Fru talman! För Alliansen handlar det här om våra grundläggande
              principer. Vi tycker att det är mycket viktigt att det finns en
              möjlighet för människor att röra sig över gränser och goda möjligheter
              att arbeta. Vi tycker i grunden att det är positivt att människor
              vill komma och vara en del av Sverige. Vi tycker för den delen
              att det är positivt också när företag kommer till Sverige för
              att ha verksamhet här.
            </seg>
            <seg n="997b3f20">
              Samtidigt med denna grundläggande princip är det oerhört viktigt
              att säkerställa att vi inte får en social dumpning vi talar ju
              egentligen om en social lönedumpning här. Det är något som har
              varit självklart för Alliansen hela tiden.
            </seg>
            <seg n="a4f22c52">
              När vi talar om problematiken med Laval låter det ibland som
              om det vore ett initiativ som Alliansen har tagit och där man
              har infört ett nytt regelverk, och nu, helt plötsligt, har vi
              fått oseriösa arbetsgivare och problem som enskilda möter.
            </seg>
            <seg n="f274326a">
              Det kan vara på sin plats att påminna om att det i botten ligger
              en dom i EU-domstolen. Det finns en EU-rätt som Sverige måste
              förhålla sig till. Det är utifrån detta som vi nu har en svensk
              lagstiftning som skyddar och ger möjlighet till stridsåtgärder
              när det gäller den hårda kärnan: att säkerställa bra arbetsvillkor
              och löner.
            </seg>
            <seg n="d61d3867">
              Sedan kan det finnas enskilda arbetsgivare som missbrukar detta.
              Tyvärr fanns det väl sådana arbetsgivare även före domen i EU-domstolen.
            </seg>
            <seg n="d0de78c3">
              Det intressanta är då att lyssna till vad regeringen gör. Uppenbarligen
              verkar regeringen stå fast vid principen att det är bra att människor
              har en möjlighet att röra sig över gränser, och det välkomnar
              jag. Men jag kan notera att det till exempel finns en lagrådsremiss
              ute just nu som bland annat handlar om att det ska finnas en kontaktperson
              vid företag på plats. Ministern verkar också öppen för att se
              över om det finns någon problematik kring lex Laval där vi kan
              göra ytterligare insatser. Migrationsministern talar om att göra
              förstärkningar på Migrationsverket.
            </seg>
            <seg n="8c9540fa">
              Jag tycker att regeringen på punkt efter punkt visar att man
              är beredd att göra något åt den sociala lönedumpningen. Jag upplever
              inte att vi har en politisk konflikt här, vare sig mellan Alliansen
              och Socialdemokraterna eller mellan Moderaterna och Socialdemokraterna.
              Vi är beredda att ta strid mot denna typ av social lönedumpning
              och de exempel som vi har tagit del av.
            </seg>
            <seg n="ea7f1b78">
              Låt oss i stället ta konflikten med de krafter som på alla sätt
              och vis vill säkerställa att människor inte ska ha möjlighet att
              röra sig över gränser. Det är där den politiska konflikten finns.
            </seg>
            <seg n="f59bbf6a">
              Men kom ihåg att detta är en fråga där det ligger en dom i botten.
              Vi har en EU-rätt att förhålla oss till, och då är det inte så
              enkelt som att beskriva fallen och tillskriva regeringen ansvaret.
              Verkligheten talar ett annat språk.
            </seg>
          </u>
          <note type="speaker" n="83b06a63">
            Anf. 84 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-23" n="9e7a690d">
            <seg n="0bfafc5f">
              Fru talman! Först vänder jag mig till Johan Andersson. Regeringen
              tar riksdagens tillkännagivande på stort allvar. Jag vill understryka
              det jag sade även i mitt första inlägg.
            </seg>
            <seg n="52f5652d">
              Jag blir precis lika upprörd som du, Börje Vestlund, över att
              människor utnyttjas, antingen det sker genom dumpade löner, dåliga
              arbetsvillkor eller på de sätt du beskrev. Det råder inget tvivel
              om att detta sker i Sverige. Det sker i hela Europa och i hela
              världen.
            </seg>
            <seg n="0ab1155f">
              Vi ska göra vad som står i vår makt för att begränsa att människor
              far illa, men vi ska samtidigt bejaka den fria rörligheten inom
              EU och den arbetskraftsinvandring som jag är stolt över att vi
              har i Sverige som ett av de mer liberala eller kanske det mest
              liberala landet i Europa.
            </seg>
            <seg n="81720a39">
              Jag vill nämna något som är väsentligt när vi talar om migration
              från tredjeland, men det kan vi ta i nästa inlägg. Det är dock
              viktigt när vi får signaler om att människor utnyttjas och exploateras
              att våra berörda organ också agerar, antingen det nu är facket
              eller Arbetsmiljöverket det handlar om. Ylva Johansson tog ett
              exempel med en lettisk medborgare som arbetade 14 timmar om dagen
              med undermåliga villkor. När man på Arbetsmiljöverket får signaler
              eller tips från allmänheten eller facken om att sådant förekommer
              ska man agera. Det gäller särskilt när människor riskerar att
              skadas och det kan hända olyckor av olika slag.
            </seg>
            <seg n="f4716d7c">
              Arbetsmiljöverket är en kraft, men vi har också fackens roll
              i den svenska modellen. De kan framtvinga kollektivavtal genom
              att använda stridsåtgärder. Det är fortfarande tillåtet. Man kan
              få intrycket att det inte finns någon rätt till konflikt i sådana
              här fall, men det finns en sådan rätt det när det gäller sådant
              som hör till den hårda kärnan. Den hårda kärnan handlar bland
              annat om arbetstider, löner och arbetsmiljövillkor.
            </seg>
            <seg n="2259b202">
              Jag tycker att Sverige har ett starkt arbetsrättsligt skydd och
              att vi har bra kontrollmekanismer. Men vi kommer aldrig att kunna
              vara ute på varenda svensk arbetsplats. Tyvärr kan den här typen
              av brottslighet verka lockande när det finns stora pengar att
              vinna. Det är också det som styr lite grann.
            </seg>
            <seg n="1a560abc">
              Jag kommer att se till att vi gör allt vi kan för att människor
              inte ska fara illa, men det krävs också att våra myndigheter och
              facket tar en aktiv del.
            </seg>
          </u>
          <note type="speaker" n="a903726f">
            Anf. 85 JOHAN ANDERSSON (S):
          </note>
          <u who="johan_andersson_126c48" xml:id="i-35049f38486c0b2f-2" n="f3a0d52a">
            <seg n="fbceb9bf">
              Fru talman! Det har varit en intressant diskussion om den här
              frågan. Det är väl bra att det blev lite spänst i debatten.
            </seg>
            <seg n="f57aa030">
              Jag blev väldigt förvånad när jag hörde inlägget från Katarina
              Brännström, Moderaterna. Katarina kanske inte följer med i medierna
              med allt som uppdagas när det gäller exploaterad utländsk arbetskraft
              i Sverige. Det finns hur många exempel som helt. Ylva redogjorde
              för ett. Jag redogjorde för ett annat, och det finns många fler.
            </seg>
            <seg n="d343c558">
              Katarina får hemskt gärna komma till Östergötland, så ska hon
              och jag göra ett besök ute på de arbetsplatser där jag har fått
              veta att det dagligen pågår sådana här saker, där man inte har
              svenska kollektivavtal och där det förekommer lönedumpning och
              andra bekymmer. Det uppmärksammas ganska väl av de östgötska medierna,
              vilket jag är tacksam för. Jag har bland annat ställt en fråga
              till ministern om detta med tredjelandsmedborgare som har varit
              i Sverige och Östergötland och jobbat.
            </seg>
            <seg n="56eb6e11">
              Det finns många delar i denna fråga. Man verkar ta lätt på det
              här från regeringens sida, och man verkar inte ta särskilt seriöst
              på att tillsätta den utredning som vi här i riksdagen var överens
              om i juni.
            </seg>
            <seg n="79b83bcb">
              Jag vill också här och nu tydliggöra att vi socialdemokrater
              inte har någon annan åsikt än att vi naturligtvis ska ha möjlighet
              till arbetskraftsinvandring i Sverige. Men då ska det vara så
              att man ges möjligheter att jobba under svenska villkor. Det tror
              jag är väldigt viktigt, och det är grunden i den svenska modellen
              som jag också har förstått att Moderaterna pratar sig varma för.
              Det verkar dock som om ni står med korsade fingrar bakom ryggen
              när ni pratar om den svenska modellen. Det känns som om vi har
              olika uppfattningar om vad vi menar med den.
            </seg>
            <seg n="d137fd7a">
              Jag tror att det är jätteviktigt att man så snabbt som möjligt
              tillsätter den där utredningen och kommer fram med direktiv kring
              detta. Jag tyckte, återigen, att det kändes rätt lovande i september
              månad, och det var därför jag avvaktade tills nu med att ställa
              denna interpellation. Jag trodde nämligen på de ord som ministern
              sade i utskottet: att det här var på gång och att man jobbade
              aktivt med frågan.
            </seg>
            <seg n="29d05b07">
              Efter den här debatten och de inlägg jag hittills har hört från
              ministern är jag mer tveksam. Jag hoppas att jag har fel, för
              det är en väldigt angelägen fråga. Det finns hur många exempel
              som helst. Jag tror att vi kan ta fram sådana lite till mans från
              våra valkretsar utifrån de signaler vi får från både fackliga
              organisationer och även närboende och grannar om hur människor
              blivit behandlade ute på sina arbetsplatser.
            </seg>
            <seg n="d03fea99">
              Det här handlar naturligtvis om EU-rätt och lagstiftning. Det
              kan vara besvärligt, men då är det inte minst viktigt att detta
              arbete kommer i gång, för naturligtvis kommer detta att vara en
              process. Det måste hanteras på ett bra sätt så att det kommer
              fram för ställningstagande och beslut här i kammaren utifrån den
              tidsplan som vi har sagt.
            </seg>
          </u>
          <note type="speaker" n="1718553a">
            Anf. 86 KERSTIN NILSSON (S):
          </note>
          <u who="kerstin_nilsson_b0911d" xml:id="i-bb35699e1801673c-1" n="6289de99">
            <seg n="016950e2">
              Fru talman! Tack, arbetsmarknadsministern! Eftersom jag står
              här på grund av att jag har pratat med fackliga aktiva tänkte
              jag fortsätta med det medskick som de ville ge.
            </seg>
            <seg n="53745973">
              Jag vill också passa på att klargöra att vi socialdemokrater
              välkomnar arbetskraftsinvandring, men det utesluter inte att vi
              rustar de svenska arbetstagarna att konkurrera med kunskap och
              kompetens.
            </seg>
            <seg n="c8c5b0a1">
              Alla som arbetar i Sverige anställda, inhyrda och gästarbetare
              ska ha sjysta arbetsvillkor. Men när det gäller att kontrollera
              dessa sjysta arbetsvillkor och lönerna som i slutändan betalas
              ut i ett annat land har de fackligt aktiva en fråga. De funderar
              på hur de ska kunna kontrollera detta hela vägen. Papperen kan
              ju se väldigt bra ut här i Sverige, men när den utländska arbetstagaren
              ska plocka ut sin lön kontant eller på banken i hemlandet har
              det försvunnit en massa avgifter som oseriösa företagare och mellanhänder
              står för.
            </seg>
            <seg n="b0062efa">
              De fackliga undrar därför om det inte skulle vara möjligt att
              lönen utbetalas till ett konto här i Sverige för de enskilda.
            </seg>
          </u>
          <note type="speaker" n="dead9b9b">
            Anf. 87 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-7" n="b2731500">
            <seg n="09bcbf60">
              Fru talman! Vi socialdemokrater vill att det ska finnas goda
              möjligheter att röra sig över gränser och att människor ska komma
              hit och arbeta, både från andra EU-länder och från länder utanför
              EU. Den viktiga frågan, där vi är oense med regeringen, är om
              det också ska vara goda möjligheter för företag att dumpa villkor
              och förvägra människor deras rättigheter på jobbet eller om det
              ska vara svårt för företag att göra det.
            </seg>
            <seg n="f1640e8c">
              Det är självklart så att det kommer att finnas företag som begår
              brott. Jag tror inte att man med aldrig så mycket lagstiftning
              kan nå så långt att det aldrig förekommer att företag bryter mot
              regler eller beter sig kriminellt. Men man kan göra det svårare
              eller lättare för företagen att begå brott, och man kan göra det
              svårare eller lättare för företagen att dumpa villkoren.
            </seg>
            <seg n="42554d4c">
              Det är där vi är oense, och jag menar att lex Laval, som den
              borgerliga regeringen införde efter domen i EG-domstolen, gick
              väsentligt längre när det gäller att försämra löntagarnas villkor
              än vad domen krävde.
            </seg>
            <seg n="65952f54">
              Arbetsmarknadsministern sade tidigare att Sverige har ett starkt
              arbetsrättsligt skydd. Nej, det har vi inte inte för människor
              som kommer från ett annat land för att arbeta i Sverige. Det är
              detta vi ser inte bara enstaka exempel på utan en systematik i.
            </seg>
            <seg n="a638fef5">
              Jag kan ta ett exempel. I förmiddags hade jag förmånen att vara
              på ett seminarium på Studieförbundet Näringsliv och Samhälle som
              handlade just om arbetslösheten och läget på arbetsmarknaden.
              Där ställdes en fråga från moderatorn till Arbetsförmedlingens
              prognoschef Clas Olsson ifall invandringen av människor från EU-länder
              och arbetskraftsinvandring hade påverkat arbetslösheten. Clas
              Olsson svarade att nej, det trodde han inte.
            </seg>
            <seg n="aade5edd">
              Det tror inte heller jag att det har gjort i någon större utsträckning,
              men Clas Olsson sade också så här: Anledningen till att man tar
              hit människor från andra länder är naturligtvis att man tycker
              att lönenivån är för hög i Sverige.
            </seg>
            <seg n="43f8f807">
              Det var den tolkning han gjorde. Man använder sig av sådan här
              arbetskraft därför att det är möjligt att dumpa villkoren när
              man gör det. Om då arbetsmarknadsministern menar allvar med det
              hon säger, att hon vill att det ska vara sjysta villkor på arbetsmarknaden,
              då har vi också ett ansvar att förändra regelverket.
            </seg>
            <seg n="1f167c33">
              Fru talman! Jag väljer ändå att försöka se positivt på arbetsmarknadsministerns
              svar. Hon säger, ungefär, att hon kommer att göra allt hon kan
              för att förhindra att människor utnyttjas till undermåliga villkor
              på arbetsmarknaden.
            </seg>
            <seg n="f91ef921">
              Jag väljer att lita på och hoppas på att hon kommer att göra
              det och vill tacka för debatten.
            </seg>
          </u>
          <note type="speaker" n="dbf34fd3">
            Anf. 88 BÖRJE VESTLUND (S):
          </note>
          <u who="borje_vestlund_809cde" xml:id="i-ab9bbd98b8e621a3-1" n="e2c46f45">
            <seg n="ac5af332">
              Fru talman! Det är alltid så i den här typen av debatter att
              någon från Alliansen måste komma upp och tala om att vi socialdemokrater
              är emot arbetskraftsinvandring, den fria rörligheten eller något
              annat.
            </seg>
            <seg n="bd50241f">
              Det har vi nog aldrig varit. Det vi har haft en bestämd uppfattning
              om är att det ska vara ordning och reda på arbetsmarknaden, oavsett
              var man kommer ifrån. När det gäller det vi talar om har vi kunnat
              se det, jag ska inte säga överallt, men i några branscher, och
              där borde man kunna åtgärda det ganska enkelt via Migrationsverket,
              Arbetsförmedlingen och delvis fackföreningen. Men då ska vi aldrig
              glömma att fackföreningen inte är någon myndighet utan en fri
              förening där man oftast måste vara medlem. Det är inte det första
              en person som får ligga på köksgolvet och sova och har blivit
              fråntagen passet tänker på: att gå till fackföreningen och söka
              medlemskap för att kunna få sina rättigheter. Den personen är
              ganska utlämnad.
            </seg>
            <seg n="31108c33">
              Det är ju för de här människorna vi måste ha ett tydligt regelverk,
              för det är väl ingen tvekan om att det finns felaktigheter. Till
              exempel mitt eget fackförbund Hotell och restaurang har tittat
              på detta. Hos 83 procent av dem man granskade här i Helsingfors
              hittade man felaktigheter beträffande villkoren.
            </seg>
            <seg n="619af52a">
              Då måste vi fundera på vad vi och myndigheterna kan göra mer.
              Vi har ju sagt att vi ska ha ett regelverk för att alla ska få
              komma hit jättebra! Men då måste vi också se till att ta ansvar
              för de villkor de blivit lovade när de kommer hit. Detta tror
              jag i grunden att vi är överens om, men frågan är: Hur gör vi
              och hur går vi vidare?
            </seg>
          </u>
          <note type="speaker" n="78fc3ed3">
            Anf. 89 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-24" n="9e7a690d">
            <seg n="4bc0f871">
              Fru talman! Nej, Johan Andersson, regeringen tar inte lätt på
              riksdagens tillkännagivande. Vi jobbar aktivt med frågan, och
              vi kommer att återkomma i denna del.
            </seg>
            <seg n="7b27a3aa">
              Börje Vestlund! Tack för att också du var med i debatten! Jag
              kan nämna någonting när det gäller tredjelandsmedborgare och vad
              som görs. Reformen är viktig för legitimiteten och för att vi
              inte ska underblåsa främlingsfientlighet och annat. Folk ska få
              komma hit på sjysta villkor.
            </seg>
            <seg n="9abdfc6e">
              Migrationsverket har nyligen beslutat att utvidga sina förstärkta
              kontroller till bland annat hotell- och restaurangbranschen, städbranschen,
              service, bygg och bemanning, för att nämna några, från och med
              den 16 januari nästa år. Syftet med skärpningen är att så långt
              som möjligt inom ramen för lagstiftningen hindra att människor
              utnyttjas. Detta skärpta förfarande innebär att företag inom dessa
              branscher ska kunna visa att de har ekonomi för att kunna betala
              lön och försäkringar. De ska också ha registrerat en filial i
              Sverige om det är ett utländskt företag med säte utanför EU med
              mera.
            </seg>
            <seg n="3f993109">
              För att kunna inrikta sig på dem som kan missbruka systemet har
              man sagt att de som sköter sig ska kunna certifiera sig. Det tycker
              jag är bra. Detta gäller till exempel Ikea och Ericsson, för att
              nämna några. Med fackets goda minne går dessa arbetsgivare genom
              en snabbehandling för att människor utanför EU ska kunna komma
              till Sverige.
            </seg>
            <seg n="f5ca08a2">
              Det görs alltså ganska mycket inom Migrationsverket. De har fått
              tydliga regleringsbrevsanvisningar från regeringen. Jag tror att
              det är viktigt att tänka på att vi alldeles oavsett lex Laval
              eller inte har konflikträtten för den hårda kärnan. Lönerna ska
              ligga enligt kollektivavtal och miniminivåer. Man kan diskutera
              om det är rätt eller fel. Men problemet med de arbetare som utnyttjas
              är ju att de inte ens kommer i fråga för dessa löner. Det är ett
              allvarligt problem.
            </seg>
            <seg n="d128c3f2">
              Vi har också det som Börje Vestlund var inne på: Människor blir
              fråntagna sina pass. Det är ett tredje problem, kan man säga.
              Då ska rättsväsendet definitivt kopplas in, och jag tror också
              att Hotell och Restaurang gör anmälningar. Då ska gränspolisen
              dit och husrannsakan ska till. Det blir eventuellt gripande och
              så vidare.
            </seg>
            <seg n="607dcd56">
              Vi har alltså problem på många håll. Men jag tror att det är
              viktigt att hålla fokus på att vi som står för öppenhet, rörlighet
              och arbetskraftsinvandring ska stå upp för det. Annars kommer
              främlingsfientliga krafter och tar över och säger att vi ska stänga
              landets gränser. Det löser inget problem.
            </seg>
            <seg n="4f7afb92">
              I grunden har vi inte olika uppfattningar om just grundfrågan
              att människor inte ska utnyttjas. De flesta arbetsgivare är seriösa;
              det tycker jag är viktigt att avrunda med att säga. De tar detta
              på stort allvar. Om man tittar på dem som har kommit till Sverige
              ser man att det är datakonsulter och människor inom hälso- och
              sjukvården. Det är människor som kommer till ganska väletablerade
              branscher där jag inte tror att de kommer att utnyttjas.
            </seg>
            <seg n="116aa7e0">
              Vi försöker göra olika insatser med kontroller men ändå hålla
              Sverige som ett öppet och fritt land dit människor ska kunna komma
              och förverkliga sina livsdrömmar. Det tror jag också är viktigt.
            </seg>
          </u>
          <note type="speaker" n="0c0938e4">
            Anf. 90 JOHAN ANDERSSON (S):
          </note>
          <u who="johan_andersson_126c48" xml:id="i-35049f38486c0b2f-3" n="f3a0d52a">
            <seg n="d14ef188">
              Fru talman! Jag kanske får ändra uppfattning jag kanske får lita
              på ministern när hon med emfas återigen hänvisar till att det
              komma skall någonting. Den som väntar på tomten väntar ju inte
              för länge, och snart är det jul. Om vi har tur kanske det kommer
              något i paketet till jul, dessutom!
            </seg>
            <seg n="8cbcadf3">
              Detta är som sagt angelägna frågor i allra högsta grad. Jag tror
              att Hillevi Engström delar denna syn. Det är oerhört viktigt att
              vi får klara ut frågorna. Det handlar inte bara om lex Laval,
              utan det finns också många andra delar att diskutera när det gäller
              utländsk arbetskraft. Vi lär få återkomma i olika delar i detta
              framöver.
            </seg>
            <seg n="c0d26a4e">
              Jag känner mig ändå relativt nöjd med det svar jag har fått från
              ministern. Om jag sedan också kan få ytterligare ett besked om
              att detta kommer i närtid blir jag ännu mer positiv. Det är viktigt
              att vi verkligen får till oss detta.
            </seg>
            <seg n="c9135b0b">
              Det är många av oss i den här salen som brottas med denna problematik
              i våra valkretsar. Vi blir ständigt påminda om det när vi är ute
              och träffar folk på arbetsplatser, företag och annat. Därför är
              detta angeläget.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="7c20e1c9">
            16 § Svar på interpellation 2011/12:110 om åtgärder mot arbetslösheten
          </note>
          <note type="speaker" n="ea911146">
            Anf. 91 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-25" n="9e7a690d">
            <seg n="b4f51345">
              Fru talman! Ylva Johansson har frågat mig vilka åtgärder jag
              avser att vidta för att bekämpa arbetslösheten.
            </seg>
            <seg n="1164d3cd">
              Enligt den senaste arbetskraftsundersökningen har vi 65 000 fler
              sysselsatta än vi hade för ett år sedan samma månad. Utgångsläget
              är ganska bra.
            </seg>
            <seg n="15a4ef5b">
              Men vi vet alla vad som händer internationellt, och Sverige är
              inte en isolerad ö. Trots ett produktivt näringsliv och väl skötta
              statsfinanser påverkas vi av globalt vikande konjunktur. Det som
              händer nu är inte att inhemsk efterfrågan viker, utan att våra
              exportföretag får minskad orderingång. Detta är ingenting vi rår
              över, men vi måste förhålla oss till det och utforma politiken
              efter det som nu händer i den globala konjunkturutvecklingen.
            </seg>
            <seg n="9475f6b6">
              Till skillnad från de flesta andra länder har vi ett utrymme
              i statsfinanserna som vi har skapat sedan Alliansen tog över.
              Vi har handlingsfrihet att vidta kraftfulla åtgärder. I budgetpropositionen
              kunde regeringen därför lägga fram ett arbetsmarknadspaket på
              totalt mer än 3 ½ miljard kronor för 2012. Paketet innehåller
              både strukturella åtgärder för att minska långtidsarbetslösheten
              och temporära åtgärder för att möta inbromsningen på arbetsmarknaden.
            </seg>
            <seg n="90f76295">
              Jag vill ge några exempel på åtgärder för att svara på Ylva Johanssons
              fråga.
            </seg>
            <seg n="170f5839">
              Nästa år ökas Arbetsförmedlingens personalresurser med 1,2 miljarder
              kronor för att förbättra stödet till dem som är arbetslösa.
            </seg>
            <seg n="3df62047">
              Kvaliteten och aktiviteten i jobb- och utvecklingsgarantin höjs
              genom att förmedlarresurserna ökas och arbetet bedrivs effektivare.
              Deltagare inom jobb- och utvecklingsgarantin kommer därmed att
              i större utsträckning kunna få aktiva insatser.
            </seg>
            <seg n="e50132b4">
              Vi inrättar fler platser i arbetsmarknadsutbildning och arbetspraktik.
            </seg>
            <seg n="230ee648">
              Regeringen tillför resurser för motsvarande 1 150 platser i arbetsmarknadsutbildningen
              på årsbasis. Därtill kommer 1 000 utbildningsplatser för deltagare
              i sysselsättningsfasen i jobb- och utvecklingsgarantin. Vi sätter
              av medel för ytterligare 4 300 deltagare i arbetsmarknadspraktik
              under 2012.
            </seg>
            <seg n="d3a81c5e">
              För att bättre stödja personer som står långt från arbetsmarknaden
              har regeringen höjt ersättningstaket i det särskilda anställningsstödet
              från 750 till 890 kronor per dag upp till 85 procent av lönekostnaden
              under 2011 och 2012. Dessutom infördes ett ekonomiskt stöd för
              handledning som uppgår till 50 kronor per dag i tre månader till
              de arbetsgivare som anställer personer med särskilt anställningsstöd.
              Regeringen föreslår nu att denna satsning förlängs till att även
              gälla under 2013.
            </seg>
            <seg n="67c44efe">
              Regeringen har tidigare beslutat att tillfälligt förkorta kvalificeringstiden
              för äldre till nystartsjobb under perioden juli 2010 till och
              med juni 2012. Denna satsning föreslås nu förlängas till och med
              den 31 december 2013. Personer som har fyllt 55 år kan därmed
              kvalificera sig till nystartsjobb redan efter sex månaders frånvaro
              från arbetsmarknaden i stället för efter tolv månader. En arbetsgivare
              som anställer en person med ett nystartsjobb får en ekonomisk
              kompensation motsvarande nästan halva lönekostnaden.
            </seg>
            <seg n="cc1c6b69">
              För ytterligare exempel på åtgärder vill jag hänvisa Ylva Johansson
              till budgetpropositionen.
            </seg>
          </u>
          <note type="speaker" n="f0b41a80">
            Anf. 92 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-8" n="b2731500">
            <seg n="703405b3">
              Fru talman! Jag tackar arbetsmarknadsministern för svaret. Detta
              är en mycket aktuell fråga. Nu är det sent på kvällen, och vi
              får säkert anledning att återkomma till debatten flera gånger.
            </seg>
            <seg n="0075bad1">
              Som arbetsmarknadsministern säger kan vi misstänka och befara
              att vi kommer att få se en ökad arbetslöshet. Det är stor risk
              för att vi kommer att få se en försämrad utveckling både av den
              ekonomiska tillväxten och situationen på arbetsmarknaden. Detta
              vet vi dock ännu inget om, men det finns mycket som tyder på att
              vi går en mörkare framtid till mötes. I denna del är vi överens.
            </seg>
            <seg n="d4a48e63">
              Vad vi däremot inte är överens om är när arbetsmarknadsministern
              säger att utgångsläget är bra. Utgångsläget är att vi har, beroende
              på om man använder SCB:s eller Arbetsförmedlingens siffror, en
              arbetslöshet som är lika hög som eller något högre än den var
              innan denna regering tillträdde.
            </seg>
            <seg n="1bd8cc5b">
              Arbetsmarknadsminister berömmer sig av att det är fler människor
              i arbete. Så är det. Jag tror att det är fler människor i arbete
              än det kanske någonsin har varit i Sverige. Det beror uteslutande
              på att vi är fler människor i Sverige i arbetsför ålder. Ett land
              med stor befolkning har fler människor i arbete än ett land med
              liten befolkning. Så hänger det ihop, och så måste det hänga ihop.
              Den intressanta frågan är hur stor andel av befolkningen i arbetsför
              ålder som arbetar. Det är det man brukar mäta i den så kallade
              sysselsättningsgraden. Det mäts på lite olika sätt. Jag tittade
              nu på SCB:s senaste siffror, där man kan se att i oktober 2006
              var sysselsättningsgraden enligt deras sätt att mäta 71,2 procent.
              I oktober 2011 var den 71,0 procent. Den är alltså något lägre
              efter fem år med Alliansens så kallade jobbpolitik.
            </seg>
            <seg n="f28f3946">
              Det allvarliga är att vi har ett utgångsläge med en hög arbetslöshet,
              en, tycker jag, oacceptabelt låg sysselsättningsgrad och var femte
              ung människa i arbetslöshet. Vi vet också att långtidsarbetslösheten
              växer och att antalet personer med svårigheter på arbetsmarknaden
              växer som andel av de arbetslösa. Det gör att Arbetsförmedlingen
              redan i dag har stora utmaningar i det arbete den ska göra och,
              menar jag, väldigt få instrument för att bedriva sitt arbete.
            </seg>
            <seg n="1634c2a0">
              Jag hade kanske förväntat mig att arbetsmarknadsministern, med
              de här dystra farhågorna framåt, skulle ha något nytt att komma
              med. Det som presenteras i budgetpropositionen är, även om det
              finns vissa saker när det gäller arbetsmarknadspolitiken, huvudsakligen
              en sänkt moms på krogen för att åstadkomma fler jobb, och det
              är kanske inte det bästa och mest effektiva instrumentet, och
              det tror jag inte heller att arbetsmarknadsministern själv tror
              på, för att hantera en ökad arbetslöshet. Vi får kanske en chans
              att återkomma till den frågan när vi har säkrare prognoser.
            </seg>
            <seg n="b4118820">
              Jag vill ändå ge arbetsmarknadsministern chansen att igen svara
              på frågan: Är arbetsmarknadsministern beredd att vidta nya åtgärder,
              och vilka är de, för att hantera en risk för en ökad arbetslöshet?
            </seg>
          </u>
          <note type="speaker" n="d09b5bd9">
            Anf. 93 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0de9a2c400d6afd1-6" n="71fa9eea">
            <seg n="3c72005d">
              Fru talman! Tack för svaret på interpellationen som Ylva Johansson
              har ställt, arbetsmarknadsministern! Den handlar om åtgärder mot
              arbetslösheten. Jag tycker att det här svaret förtjänar några
              kommentarer utöver de som Ylva redan har varit inne på.
            </seg>
            <seg n="1dcf34e6">
              Jag reagerade också på att arbetsmarknadsministern i svaret säger
              att utgångsläget är bra. Det har Ylva Johansson kommenterat. I
              den tidigare debatten här i kväll har regeringssidan till och
              med hävdat att arbetslösheten är låg. Det är ganska fantastiskt.
              Att utgångsläget är bra och att arbetslösheten är låg är en ingång
              till varför man inte vill satsa på fler åtgärder.
            </seg>
            <seg n="040ad73c">
              Det finns ändå en spännande tanke i det här. Under den förra
              mandatperioden hade Alliansen helt andra åtgärder mot arbetslösheten
              än de som arbetsmarknadsministern beskriver här. Även om det här
              inte tillnärmelsevis räcker i volym eller kvalitet tror jag ändå
              att man kanske har drabbats av insikten att jobbskatteavdrag,
              försämrad arbetslöshetsförsäkring och så vidare kanske inte skulle
              leda till fler jobb. Nu har man, om än mycket försiktigt och valhänt,
              börjat närma sig någon form av arbetsmarknadspolitik. Man är naturligtvis
              inne och tassar på ett område som man inte behärskar och som man
              inte riktigt förstår.
            </seg>
            <seg n="76db10d8">
              Man ska försöka höja kvaliteten i jobb- och utvecklingsgarantin,
              och det är inte svårt. Det låter sig göras ganska enkelt. Det
              är positivt. Sedan ska man ge deltagarna inom jobb- och utvecklingsgarantin
              aktiva insatser i större utsträckning. Det är inte heller att
              spänna bågen så väldigt mycket eftersom de inte har haft några
              insatser alls tidigare. Man erkänner att man inte kan ha en jobb-
              och utvecklingsgaranti utan aktiva insatser. Nu kommer i alla
              fall några stycken av alla de som befinner sig i de här garantierna
              att få lite aktiva insatser.
            </seg>
            <seg n="cb33a25f">
              Man ska till och med ha lite fler platser i arbetsmarknadsutbildning
              och arbetspraktik. Det är också intressant som fenomen. Visserligen
              räcker det inte med lite mer när man först har raserat all arbetsmarknadsutbildning,
              men det är möjligen en svag rodnad vid horisonten av insikt att
              om man vill åtgärda arbetslösheten är man tvungen att inleda en
              gammal, hederlig, klassisk, socialdemokratisk arbetsmarknadspolitik.
              Då räcker det inte med krogmoms, jobbskatteavdrag och försämrad
              arbetslöshetsförsäkring. Det är ett litet, valhänt, försiktigt
              steg, kanske i rätt riktning.
            </seg>
            <seg n="0a3a21f4">
              Men om arbetsmarknadsministern vill kan vi ordna en liten kurs
              i socialdemokratisk arbetsmarknadspolitik. Då kanske de här åtgärderna
              kan bli lite bättre volymmässigt och kvalitetsmässigt och kanske
              till och med börja hjälpa.
            </seg>
          </u>
          <note type="speaker" n="7a0bef3b">
            Anf. 94 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-26" n="9e7a690d">
            <seg n="28696e9f">
              Fru talman! Patrik Björck brukar alltid vara en väldigt kunnig
              debattör, men jag tror att blodsockerhalten kanske har sjunkit
              lite grann. Jag tycker att man hör lite tramsiga härskartekniker
              från talarstolen. Han säger att regeringen inte behärskar och
              inte förstår och att vi tycker att arbetslösheten är låg. Jag
              håller inte med om det. Arbetslösheten är för hög, och jag kommer
              inte att vara nöjd förrän alla som kan arbeta faktiskt har chansen
              att göra det.
            </seg>
            <seg n="e46c251f">
              Situationen är god såtillvida att vi har möjligheter att rusta
              och satsa om den här krisen, som vi befarar, blir långvarig eller
              fördjupad. De senaste siffrorna från SCB visar på en sysselsättningsökning
              på 65 000 personer om vi jämför med hur det var för ett år sedan.
              Långtidsarbetslösheten har gått ned med 14 000 personer, och 17
              000 fler unga är i arbete. Men det är klart att det inte räcker.
            </seg>
            <seg n="995db6cb">
              Det är därför som jag är väldigt glad över att kunna göra kraftfulla
              satsningar mot Arbetsförmedlingen. Jag tror nämligen att det spelar
              en roll om de arbetslösa får möta förmedlare oftare och mer aktivt.
              Vi har också fått kritik för att det var för låg aktivitet i jobb-
              och utvecklingsgarantin. Det möter vi nu genom mer förmedlarstöd
              och mer aktivitet.
            </seg>
            <seg n="c813748b">
              Jag tror också att det är viktigt med arbetsmarknadsutbildning
              som komplement till den reguljära utbildningen och framför allt,
              på lång sikt, att skolan rustar våra barn och unga för ett arbetsliv
              och ett bättre liv. Det är många olika delar, men jag vill understryka
              att regeringen inte är nöjd. Vi tycker inte att arbetslösheten
              är låg. Vi tycker att den är för hög. Jag kan ändå vara nöjd med
              att fler har kommit i sysselsättning trots att vi har gått igenom
              den djupaste finanskrisen på årtionden.
            </seg>
          </u>
          <note type="speaker" n="bcb5e41b">
            Anf. 95 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-9" n="b2731500">
            <seg n="8c7a8128">
              Fru talman! Arbetsmarknadsministern återkommer till detta att
              fler är i arbete, men problemet är att andelen som är i arbete
              inte har ökat utan tvärtom är något lägre. Det är bekymret. Det
              är bara bra att vi är fler människor. Fler människor har kommit
              till Sverige som invandrare och fler barn har blivit vuxna och
              kommit ut i arbetskraften. Det är bara positivt. Det är självklart
              att det också måste leda till att fler människor arbetar. Allt
              annat hade varit en total katastrof, men utmaningen är att få
              en ökad andel av befolkningen i arbete. Det är det som jobbpolitiken
              måste syfta till.
            </seg>
            <seg n="11e2dee5">
              Fru talman! Jag väljer att ta fasta på en sak som arbetsmarknadsministern
              säger och som jag håller med om. Vi har möjlighet att agera. Sverige
              har möjlighet att agera kraftfullt för att motverka arbetslösheten
              och göra både kortsiktiga och långsiktiga insatser för att stimulera
              tillväxten och därmed också jobbtillväxten i landet. Problemet
              är att regeringen har valt att inte använda de verktygen. Problemet
              är att regeringen nu senast i budgetpropositionen prioriterade
              sänkt moms på krogen före aktiva insatser som kan bidra till en
              varaktig ekonomisk tillväxt och till att fler människor kommer
              i arbete.
            </seg>
            <seg n="b92268a7">
              Men nu verkar det som om arbetsmarknadsministern är beredd att
              tänka om och utnyttja också andra instrument som till exempel
              arbetsmarknadsutbildning, där jag nu noterar att det är ett annat
              ljud i skällan, som arbetsmarknadsministern säger kan vara en
              bra åtgärd. Vi vet att det är en bra åtgärd. Det kan aldrig vara
              en tillräcklig åtgärd, men det är en av de åtgärder som fungerar
              för en del av dem som är arbetslösa.
            </seg>
            <seg n="e38b08ef">
              Andra åtgärder som kan fungera är ytterligare satsningar på det
              reguljära utbildningsväsendet. Jag noterar att vi socialdemokrater
              lägger exakt samma summa som regeringen väljer att lägga på sänkt
              krogmoms på utbildningsväsendet. Det handlar om höjd kvalitet
              i undervisningen i grundskolan och gymnasieskolan, höjd kvalitet
              i högskoleutbildningen och väsentligt ökade utbildningsmöjligheter.
              Vi föreslår också att man ska kunna använda reguljär utbildning
              även för den som är arbetslös.
            </seg>
            <seg n="bb6c8fc4">
              Vi vill luckra upp de vattentäta skott som i dag finns mellan
              arbetsmarknadsutbildning och reguljär utbildning. Jag tror att
              det är nödvändigt att vi tar steg på den vägen i ett kunskapssamhälle
              där alltmer av det som efterfrågas på arbetsmarknaden handlar
              om kompetens i olika former. Det är orimligt att tro att det kan
              lösas enbart med arbetsmarknadspolitik.
            </seg>
            <seg n="4312c870">
              Fru talman! Jag väljer att ta fasta på det positiva i arbetsmarknadsministerns
              svar och hoppas att hon och regeringen inte bara ser att de har
              möjlighet att agera utan också är beredda att göra det.
            </seg>
          </u>
          <note type="speaker" n="e6c69a6f">
            Anf. 96 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-27" n="9e7a690d">
            <seg n="51ca24a9">
              Fru talman! Tack för en intressant debatt! Den stora utmaningen
              är tre grupper. Det är intressant att nämna dem. Vi kommer senare
              att ha en debatt om ungdomar. För de flesta ungdomar går det bra.
              Men en utmaning är den grupp ungdomar som har slutat skolan utan
              godkända betyg, dropouts. En annan grupp är de utrikes födda.
              Där är sysselsättningsgapet alldeles för stort. Det är en stor
              utmaning. Det är en dold kompetensresurs som inte används när
              människor inte kommer till sin rätt. Den tredje gruppen är personer
              med funktionsnedsättningar av olika slag som har oerhört svårt
              att komma in på arbetsmarknaden.
            </seg>
            <seg n="d8fed938">
              Oavsett vilken regering vi har och oavsett vilka stöd man ger
              i form av anställningsstöd och så vidare brottas vi med arbetsgivarnas
              vilja att anställa. Det är en intressant fråga. Det är en stor
              utmaning. Staten och statliga bolag, kommuner och landsting måste
              göra mer för att sätta press på näringslivet.
            </seg>
            <seg n="4db376eb">
              Jag vill nämna ett exempel. Jag träffade vd:n på Afa försäkring.
              Det är ett stort försäkringsbolag som ägs av parterna. Jag kan
              nämna det eftersom parterna har lika stort ansvar. De har miljarder
              på kistbotten. De har så god ekonomi att de inte behöver ta ut
              avgifter för vissa försäkringar. Jag ställde frågan om ett inkluderande
              arbetsliv och vad man gör för att den här gruppen av människor
              ska kunna komma in på arbetsplatsen. Svaret jag fick var att det
              inte är deras ansvar. Om ingen har ansvar för att anställa, oavsett
              om anställningsstöden är nästan hundraprocentiga, har vi en stor
              utmaning. Jag tror att vi behöver hitta lösningar och exempel
              på vad man mer kan göra för att påverka arbetsgivare inom kommuner
              och landsting, fackliga organisationer och arbetsgivarorganisationer
              så att de här personerna kan komma in på arbetsmarknaden.
            </seg>
            <seg n="976c6828">
              Det är viktigt med arbetsgivaravgiftssänkningar av olika slag,
              med stimulans, ROT och RUT och sänkt restaurangmoms. Vi vet att
              många unga får sina första jobb på restaurang. Det krävs arbetsmarknadsutbildning,
              praktik och rehabilitering. Det krävs framför allt en bra skola.
              Det finns ingen quick fix-lösning hur mycket vi än skulle önska
              det. Jag tror att vi har rätt verktyg i verktygslådan. Den stora
              utmaningen är att förmå arbetsgivare att anställa personer som
              inte är hundra procent friska och hundra procent produktiva. Pension
              får inte, vare sig i dag eller framöver, vara den lösning som
              staten erbjuder.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="d82f77b7">
            17 § Svar på interpellation 2011/12:111 om rätten till jobb för
            unga med funktionshinder
          </note>
          <note type="speaker" n="742a3d4f">
            Anf. 97 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-28" n="9e7a690d">
            <seg n="c3cf8000">
              Fru talman! Ylva Johansson har frågat mig vilka åtgärder jag
              avser att vidta för att ge ungdomar med funktionshinder reella
              möjligheter att komma in på arbetsmarknaden. Frågan ställs mot
              bakgrund av en rapport som tagits fram på uppdrag av den parlamentariska
              Socialförsäkringsutredningen.
            </seg>
            <seg n="816f4bc3">
              Arbetslösheten bland unga med funktionsnedsättning som medför
              nedsatt arbetsförmåga är en utmaning som regeringen tar på största
              allvar. Därför är Arbetsförmedlingens samlade utbud av tjänster,
              metoder och program tillgängliga för gruppen. Vid behov ska de
              också få del av arbetslivsinriktad rehabilitering och de särskilda
              stöd som finns för personer med funktionsnedsättning som innebär
              nedsatt arbetsförmåga.
            </seg>
            <seg n="397b22b1">
              Arbetsförmedlingen har vidare ett särskilt uppdrag att bedriva
              verksamhet för unga med funktionsnedsättning. Målgruppen för det
              särskilda uppdraget är elever i gymnasieskolan som fyllt 16 år
              och har en funktionsnedsättning och personer under 30 år som har
              aktivitetsersättning inom socialförsäkringen. De unga med funktionsnedsättning
              som omfattas av det särskilda uppdraget och som därmed inte skrivs
              in i jobbgarantin för ungdomar ska ges samma möjligheter till
              vägledning och coachning som de som skrivs in i garantin.
            </seg>
            <seg n="28704285">
              Övergången från skola till arbetsliv är en kritisk tidpunkt för
              unga med funktionsnedsättning och kan vara avgörande för hur de
              etablerar sig på arbetsmarknaden. Arbetsförmedlingen samverkar
              därför med skolan för att underlätta övergången. Inom varje arbetsmarknadsområde
              ska det till exempel finnas en utsedd arbetsförmedlare med kunskaper
              om arbetslivsinriktad rehabilitering, som samverkar med bland
              annat skolan, Försäkringskassan och kommunens dagliga verksamhet.
            </seg>
            <seg n="538f525b">
              Regeringen har också fastställt en ny strategi för funktionshinderspolitiken
              som sträcker sig från 2011 och fem år framåt. Gruppen ungdomar
              är en prioriterad grupp inom Arbetsförmedlingens område och har
              därför fått ett eget delmål som innebär att andelen ungdomar som
              får en anställning eller utbildning årligen ska öka under perioden.
            </seg>
            <seg n="c216b22c">
              Vidare ser en särskild utredare över de åtgärder och insatser
              som i dag finns för personer med funktionsnedsättning som medför
              nedsatt arbetsförmåga. I översynen ska en analys göras av hur
              insatserna kan bidra till att öka möjligheten för unga personer
              med funktionsnedsättning att få tillträde till arbetsmarknaden.
              Utredningen ska redovisas redan i april 2012.
            </seg>
            <seg n="d28c9ecc">
              Det är också angeläget att i kontakt med både privata och offentliga
              arbetsgivare klargöra betydelsen av att dessa tar ett socialt
              ansvar och bidrar till ett inkluderande arbetsliv. Den aktuella
              utredningen har därför fått i uppdrag att genomföra särskilda
              samtal med företrädare för ett antal företag. Syftet är att identifiera
              vad företagen kan göra för att bereda fler personer med funktionsnedsättning
              som medför nedsatt arbetsförmåga möjlighet till arbete eller praktik
              och att ta fram idéer till hur företag och det offentliga bättre
              kan samverka.
            </seg>
            <seg n="3796c474">
              Detta är bara några exempel på regeringens satsningar som syftar
              till att bekämpa arbetslösheten bland unga med funktionsnedsättning
              genom aktiva arbetsmarknadspolitiska insatser. Arbetet med att
              skapa goda förutsättningar för dessa personer kommer att fortsätta.
            </seg>
          </u>
          <note type="speaker" n="116a4bf0">
            Anf. 98 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-10" n="b2731500">
            <seg n="45dd6133">
              Fru talman! Tack, arbetsmarknadsministern, för svaret! Det är
              ju en oerhört nedslående statistik när det gäller ökningen av
              unga funktionshindrade som beviljas aktivitetsersättning och alltså
              inte kommer ut på arbetsmarknaden. De senaste åtta åren har de
              ökat med 80 procent. Det är en hisnande siffra. Den är väldigt
              mycket högre än för alla andra åldersgrupper.
            </seg>
            <seg n="ffae5537">
              Den rapport som ligger till grund för min interpellation togs
              fram av två forskare på uppdrag av den parlamentariska Socialförsäkringsutredningen.
              Det intressanta är att rapporten visar att ungdomarna inte har
              blivit sjukare, utan att det är inträdet på arbetsmarknaden som
              har försvårats. Det positiva med det är ju att det är något som
              politiken kan åtgärda. Om de hade varit sjukare hade det varit
              svårare att lösa problemet här. Då hade vi fått överlämna det
              till andra professioner. När svårigheterna finns i utbildningssystemet
              och i arbetsmarknadspolitiken går de att åtgärda.
            </seg>
            <seg n="b96a30aa">
              I rapporten säger man att utbildningsnivå och socioekonomiska
              bakgrundsfaktorer tycks spela en viktig roll för risken att beviljas
              förtidspension/aktivitetsersättning.
            </seg>
            <seg n="cb29b54f">
              Jag tycker att det är viktigt att man inte av detta drar slutsatsen
              att man ska ta ifrån människor deras ersättning. Det är ingen
              lösning på problemet. Det förbättrar statistiken, men det ger
              ett ännu sämre utgångsläge på arbetsmarknaden. Därför välkomnar
              jag att arbetsmarknadsministern har ett angreppssätt som handlar
              om arbetsmarknadspolitikens funktion och vad som går att göra
              där.
            </seg>
            <seg n="7cb6393e">
              I rapporten föreslår man tre åtgärder för att komma till rätta
              med problemet. Det första förslaget är en utbildningsgaranti som
              ska omfatta alla upp till 25 års ålder. Det andra förslaget är
              att det ska etableras ett en-dörr-in-koncept med samordnade insatser
              över myndighetsgränser med fokus på utbildning och arbete. Det
              tredje förslaget är att arbetsmarknadens parter ska ta ett större
              ansvar, och man ska uppmuntra parterna att sluta kollektivavtal
              om anställningar som innehåller utbildningar som kan passa dessa
              grupper.
            </seg>
            <seg n="2d22101c">
              Jag måste säga att jag som socialdemokrat blir besviken när jag
              läser rapporten och ser hur dåligt läget är. Men jag tycker att
              det är positivt att kunna konstatera att de tre förslagen är förslag
              som vi socialdemokrater driver. Vi vill ha en utbildningsgaranti
              för ungdomar. Vi vill ha en-dörr-in. Vi har föreslagit detta,
              det kallas för Kraftsam, en sammanslagning av myndigheter och
              resurser för att kunna ge en påse pengar och skräddarsy åtgärder
              för de personer som man vet har de allra största svårigheterna
              på arbetsmarknaden, där man vet redan från början att det kommer
              att krävas stora och specialsydda insatser.
            </seg>
            <seg n="11ca5c8b">
              Vi har lagt stora resurser på det vi har kallat traineeanställningar
              eller utbildningsanställningar, där parterna avtalar om utbildningsinnehåll
              och anställningsvillkor men där man ska vara garanterad ett tillräckligt
              bra utbildningsinnehåll i anställningen för att underlätta inträde
              på arbetsmarknaden.
            </seg>
            <seg n="9f3ac3b1">
              Jag tycker att det är bra att regeringen gör en översyn av hur
              unga personer med funktionsnedsättning ska kunna få tillträde
              till arbetsmarknaden. Jag vill ändå fråga redan nu: Hur ser arbetsmarknadsministern
              på de tre förslag som finns i rapporten? Är det någonting som
              regeringen kan överväga att anamma?
            </seg>
          </u>
          <note type="speaker" n="d645078e">
            Anf. 99 GUSTAV NILSSON (M):
          </note>
          <u who="gustav_nilsson_b00398" xml:id="i-80f760c34c602006-0" n="ca0ba2b9">
            <seg n="d8eccbf8">
              Fru talman! Frågeställningen i interpellationen handlar om vilka
              åtgärder arbetsmarknadsministern är beredd att vidta för att ge
              ungdomar med funktionsnedsättningar reella möjligheter att komma
              in på arbetsmarknaden. Att det är viktigt att fler personer med
              funktionsnedsättningar får möjlighet att komma in på arbetsmarknaden
              är säkert någonting som vi alla är överens om. Att ha ett arbete
              att gå till är något väldigt centralt och för de allra flesta
              människor något väldigt positivt möjligheter till egen försörjning,
              delaktighet och gemenskap på en arbetsplats.
            </seg>
            <seg n="df2b5732">
              Man ska ha möjlighet att delta i arbetslivet utifrån sina egna
              förutsättningar. För den som har en funktionsnedsättning är det
              viktigt att stöd och hjälp ges och anpassas efter individens behov.
            </seg>
            <seg n="7c84383a">
              Alliansregeringen har sett till att det har gjorts nya satsningar
              och sett till att det har gjorts förstärkningar av de åtgärder
              som funnits sedan tidigare. Det handlar om rehabinsatser, nystartsjobb,
              stöd till hjälpmedel i arbetet, anpassa arbetsplatser och lönebidragsanställningar.
              En nivåhöjning har skett vad gäller lönebidrag och anslag till
              Samhall.
            </seg>
            <seg n="44d9466e">
              Arbetsförmedlingen har fått extra resurser för att prioritera
              åtgärder för personer med funktionsnedsättningar. Det handlar
              om att se kraften, som Arbetsförmedlingen talar om i sin pågående
              kampanj, som handlar om att försöka få fler personer med funktionsnedsättningar
              att komma i arbete. Det gäller inte minst för ungdomar.
            </seg>
            <seg n="800481f0">
              Det gäller att börja i skolan och ge bra stöd redan där. Det
              är också viktigt att informera och ge ungdomar stöd i samband
              med att de slutar gymnasiet och därmed underlätta övergången mellan
              skolan och arbetslivet. Arbetsförmedlarna måste ha nära kontakt
              med arbetsmarknaden, och då handlar mycket över huvud taget om
              samverkan, som nämndes tidigare här, mellan Arbetsförmedlingen,
              Försäkringskassan, skola och arbetsgivare. Ungdomar med funktionsnedsättningar
              borde få fler praktikplatser, för det visar sig att om man får
              en praktikplats övergår den ofta i en anställning, där arbetsgivaren
              då kan få ett lönestöd.
            </seg>
            <seg n="d3b28078">
              Det är också viktigt att förändra attityder och se till vad personer
              kan bidra med i stället för att ensidigt se svårigheterna, inte
              börja med att se hinder och problem utan se möjligheterna. Tyvärr
              börjar man oftast tala om handikappet och vad personer inte kan.
              Det gäller att vända på det och se vad personer med funktionsnedsättningar
              kan bidra med. Det är väldigt mycket. Det gäller att se kompetensen
              och lyfta fram goda exempel.
            </seg>
            <seg n="cf568ea4">
              Arbetsförmedlingens kampanj kan här vara en viktig del i att
              bryta gamla invanda mönster och attityder. Många gånger underskattar
              arbetsgivare den arbetsförmåga som personer med funktionsnedsättningar
              har, och många arbetsgivare känner säkert inte heller till allt
              det stöd man kan få om man anställer ungdomar med funktionsnedsättningar.
            </seg>
            <seg n="2464cf11">
              Ofta är privata företag bättre på att anställa ungdomar med funktionsnedsättningar.
              Företagarförbundet har i dagarna redovisat en undersökning där
              man frågat 1 500 företagare om de var beredda att anställa personer
              med funktionsnedsättningar. En tredjedel svarade att man är beredd
              att göra det.
            </seg>
            <seg n="f80431e9">
              Den offentliga sektorn borde också kunna vara ett föredöme i
              många hänseenden och anställa ungdomar med funktionsnedsättningar.
              Många statliga myndigheter, kommuner och landsting kan säkert
              bli bättre. Arbetsgivare alla kategorier kan säkert göra mycket
              mer. Har man bara anställt någon med funktionsnedsättning i ett
              företag eller på en arbetsplats märker man att det fungerar bra,
              och man anställer fler.
            </seg>
            <seg n="04fdbc86">
              Politiken kan göra mycket, men inte allt. Alliansregeringen har
              sänkt trösklarna, byggt ut stödsystem och gjort det billigare
              att anställa, men arbetsgivarna måste nu öppna dörrarna och ge
              ungdomar med funktionsnedsättningar en reell chans.
            </seg>
            <seg n="4e40e1be">
              Anf. 100 TOMAS TOBÉ (M):
            </seg>
            <seg n="0ad02bea">
              Fru talman! Om vi ser på den stora gruppen förtidspensionerade
              har vi mycket glädjande siffror att ta del av. Det är 143 000
              färre förtidspensionerade i dag. Detta är i grunden oerhört viktigt.
              Det ger en signal om att vi har slutat att dölja arbetslöshet
              i förtidspensionering och att vi har slutat att försöka dölja
              att människor har arbetsförmåga och vill få möjlighet att komma
              tillbaka och få en lön, inte vara dömd till en låg ersättning
              under resten av sitt liv.
            </seg>
            <seg n="316bb483">
              Mot den bakgrunden tycker jag att det är mycket allvarligt att
              vi nu ser den tydliga ökningen just bland de unga. Om man tidigt
              slås ut från arbetsmarknaden, blir förtidspensionerad och lever
              på aktivitetsersättning är det mycket som talar för att man kommer
              att leva ett mycket fattigt liv.
            </seg>
            <seg n="57570b64">
              Samtidigt är det viktigt att titta på vad som är anledningen
              till att vi har fått denna situation. Finns det någonting som
              alliansregeringen har gjort som har lett till fel utveckling?
              Sanningen är nog att det här är ett område som är oreformerat.
              Sedan 2003 har vi haft ungefär den situation som gäller för unga
              med nedsatt arbetsförmåga och med ett funktionshinder i botten.
            </seg>
            <seg n="8359322a">
              Tittar vi på siffrorna ser vi, som Ylva Johansson tidigare har
              lyft upp, att ungdomar på en generell nivå egentligen inte har
              blivit mycket sjukare. Vi ser en del problem med psykisk ohälsa
              det ska erkännas. Men i grunden handlar det om att kommunerna
              har valt att öka inskrivningen av unga i särskola. Det är egentligen
              det som det handlar om. Antalet unga i särskola har kraftigt ökat.
              Då får man aktivitetsersättning och ses som förtidspensionerad.
              Där kanske vi har grunden till att dessa tal är så oerhört höga.
            </seg>
            <seg n="711494bf">
              När det gäller de förslag som har kommit i denna rapport är det
              klart att det finns delar som man ska titta på. Men jag tycker
              nog att man missar det som är huvudfrågan, vilket både Gustav
              Nilsson och arbetsmarknadsministern var inne på. Det handlar till
              syvende och sist om hur vi ska få fler arbetsgivare att vilja
              anställa en person med funktionshinder och med nedsatt arbetsförmåga.
              Det är det som är huvudfrågan.
            </seg>
            <seg n="30149824">
              Det är då jag tycker att det blir så centralt att snarare sätta
              fokus på hur vi kan förändra de olika stödsystem som finns för
              att få arbetsgivare att anställa, där det finns olika typer av
              lönebidrag och andra insatser. Då är det välkommet att det redan
              nu pågår en så pass central utredning. Jag hoppas verkligen att
              den utredningen ska leda till att vi får bättre förslag på hur
              vi kan organisera detta och att de ökade insatserna från Arbetsförmedlingen
              och de tydliga budskapen från ministern ska leda till att fler
              arbetsgivare är beredda att öppna dörren.
            </seg>
            <seg n="2fa3cd25">
              Men jag tror också att en annan reform som är viktig i detta
              är förslaget om lärlingsprovanställning. Om det är några ungdomar
              som skulle behöva en bredare väg in på arbetsmarknaden är det
              dessa ungdomar. För dem är det otroligt viktigt att vi så snabbt
              som möjligt kan komma tillbaka till denna kammare och införa en
              ny anställningsform, lärlingsprovanställning. Det skulle på allvar
              ge fler unga människor som har det tufft på arbetsmarknaden en
              möjlighet att komma in på arbetsmarknaden. Då kan vi vända den
              här utvecklingen även för unga.
            </seg>
          </u>
          <note type="speaker" n="5573fd25">
            Anf. 101 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-29" n="9e7a690d">
            <seg n="37517f73">
              Fru talman! Tack, Ylva Johansson, för att du lyfte upp denna
              viktiga fråga. Det är precis som Tomas Tobé belyste, att detta
              är ett oreformerat område. Vi har haft en ganska snabb reformtakt
              för snabb, tycker en del, men detta område återstår alltså att
              titta på.
            </seg>
            <seg n="736fc904">
              Det handlar om 26 000 unga människor. Det är klart att det är
              oerhört bekymmersamt om dessa unga människor får ett liv som sjukpensionärer,
              på alla möjliga sätt. Jag kanske inte behöver gå in på exakt vilka
              konsekvenser det kan komma att få. Det ställningstagande regeringen
              har gjort är också viktigt. Vi har inte gått på utredningens,
              Brist på brådska , förslag att ta bort aktivitetsersättningen
              utan valt att bereda ärendet väldigt nogsamt. Framför allt är
              det min kollega Ulf Kristersson som gör detta.
            </seg>
            <seg n="27c5afa2">
              En sak som förtjänar att nämnas är att det finns en viss grupp
              ungdomar som ska ha en livslång försörjning på grund av att de
              är arbetsoförmögna. Man brukar räkna med ungefär 1 500 personer
              per år. Men det finns alltså en väldigt stor grupp av de 6 000
              som varje år beviljas detta som har arbetsförmåga. Framför allt
              rör det sig om två grupper: de som kommer från särskolan och de
              som har en nedsatt arbetsförmåga på grund av psykisk ohälsa, där
              diagnoserna Asperger och adhd dominerar. Den grupp som behöver
              livslång försörjning är väldigt stabil över tiden, och det är
              väldigt många olika processer på gång. Jag kan nämna några.
            </seg>
            <seg n="7cdf76e6">
              Det pågår alltså arbeten inom flera olika politikområden. Först
              och främst: Rätt barn ska gå i särskolan. Om det blir fel barn
              som hamnar i särskolan är vi illa ute, och jag tror att det finns
              sådana tendenser inte minst på grund av att det i vissa fall krävs
              diagnoser för att skolan ska kunna få resurser för att hjälpa
              barn med vissa bekymmer som inte alls behöver vara av den arten
              att man ska få en diagnos eller hamna i särskolan.
            </seg>
            <seg n="7a1b3baa">
              Sedan måste vi titta på att de barn som går i särskolan ska få
              rätt studiemedelsfinansiering. Det ska alltså inte vara fråga
              om pensionsersättning. Vi måste också hitta på ett mer kvalificerat
              sätt att bedöma personers arbetsförmåga, speciellt de med psykisk
              ohälsa. Sist har vi den svåra avvägningen mellan dem som behöver
              livslång försörjning och dem som har arbetsförmåga och hur vi
              ska kunna bedöma det. Det handlar alltså om rätt arbetsmarknadsstöd,
              rätt stöd till arbetsgivare och rätt form av skyddat arbete. Det
              pågår ett arbete inom Regeringskansliet med alla dessa frågeställningar
              samtidigt.
            </seg>
            <seg n="ad7f5edd">
              Jag vill avslutningsvis säga något om att det bland annat handlar
              om våra egna attityder och värderingar, det som finns hos oss
              själva och ute hos arbetsgivaren. Det måste vi påverka. Det handlar
              även om den utredning som Cristina Husmark Pehrsson nu leder,
              att se över om de stöd som finns kan göras ännu mer träffsäkra
              så att de fungerar bättre och ger det stöd som de var tänkta för.
              En viktig grupp i sammanhanget, som finns och som fyller en bra
              funktion, är de Siuskonsulenter som finns inom Arbetsförmedlingen
              och är specialiserade på att ge stöd och hjälp även när personer
              med funktionsnedsättning kommer ut till en arbetsgivare.
            </seg>
            <seg n="f86f8c7d">
              Jag tror att denna fråga verkligen förtjänar att tas på väldigt
              stort allvar, och jag tror att det är viktigt att den får ta lite
              tid så att det blir rätt åtgärder som vidtas.
            </seg>
            <seg n="0c90e449">
              Allra sist vill jag nämna någonting om ett fantastiskt bra exempel.
              Jag kan gärna uppmana er att göra ett besök på Arbetsförmedlingen
              på Globen, som uteslutande jobbar med unga funktionshindrade.
              De når väldigt bra resultat och har goda arbetsgivarkontakter.
              I grunden är dock detta en fråga vi tar på stort allvar och som
              är oerhört viktig för väldigt många unga människor.
            </seg>
          </u>
          <note type="speaker" n="e408337a">
            Anf. 102 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-11" n="b2731500">
            <seg n="0be00640">
              Fru talman! Jag vill klargöra att vi verkligen inte vill ta bort
              möjligheten till aktivitetsersättning vare sig för unga eller
              för någon annan. Det ska självklart finnas för den som behöver
              det, och där tror jag att vi är överens. Jag hoppas att vi är
              överens. Problemet är dock när vi har en ökning på 80 procent
              på åtta år, trots att vi dess bättre inte tycks se ett försämrat
              hälsoläge. Då visar det att det är någonting annat som är fel,
              och det är inte acceptabelt.
            </seg>
            <seg n="e0888d1c">
              Jag tycker att en del av de saker arbetsmarknadsministern tar
              upp är bra, och jag förväntar mig och hoppas på resultat ifrån
              de utredningar och översyner som arbetar. Men jag saknar ett område,
              och det är utbildningspolitiken. Ett viktigt skäl till att unga
              hamnar så långt bort från arbetsmarknaden att man till och med
              får förtidspension snarast av arbetsmarknadspolitiska skäl är
              nämligen just att man inte har klarat av skolan. Vi har en utveckling
              där andelen unga som lämnar gymnasieskolan utan tillräckliga kunskaper
              har ökat från år till år och nu är rekordstort.
            </seg>
            <seg n="47d79167">
              Jag läser ur rapporten: År 2008 hade nästan 10 procent av de
              unga vuxna i åldrarna 2029 som inte fullbordat en gymnasieutbildning
              beviljats aktivitetsersättning.
            </seg>
            <seg n="0590b540">
              Det finns alltså ett uppenbart samband här, och det har inte
              bara att göra med om så kallade fel elever hamnar i särskolan.
              Det handlar också om gymnasieskolans möjligheter att anpassa utbildningen
              så att fler elever faktiskt får möjlighet att lyckas i gymnasieskolan.
            </seg>
            <seg n="a6418273">
              Där är det dess värre så att arbetsmarknadsministern inte tycks
              ha särskilt mycket att säga till om i utbildningspolitiken. Annars
              hoppas jag att hon hade agerat så att vi inte hade fått se den
              stora besparing på nästan 1 miljard som nu ska göras i gymnasieskolan
              och som naturligtvis kommer att försvåra möjligheten att anpassa
              utbildningar och ge extra stöd till de elever som behöver det.
              Det är precis vad man vittnar om ute i skolorna och ute i kommunerna.
            </seg>
            <seg n="e4bbba65">
              Vi har tidigare här debatterat de utmaningar kommunerna står
              inför när det gäller demografisk utmaning, arbetskraftsförsörjning
              och ökad börda när det gäller att sörja för många äldre i många
              kommuner. Vi vet och vi har debatterat det här att det finns en
              stor risk för ökad arbetslöshet. De kommunala budgetarna kommer
              med stor sannolikhet att vara mycket ansträngda de kommande åren.
              Då lägger regeringen sten på börda genom att genomföra stora besparingar
              i gymnasieskolan.
            </seg>
            <seg n="eb496ca3">
              Då tror jag dess värre att även om det är viktigt att prata med
              arbetsgivare och ändra attityder kan detta inte vara i stället
              för att också göra inte försämringar utan förbättringar och satsningar
              i skolan. Det handlar om att fler ungdomar alla ungdomar ska få
              en chans att få de kunskaper de behöver inte bara på arbetsmarknaden
              utan också som fullvärdiga medborgare som kan tillvarata sina
              rättigheter i vårt samhälle.
            </seg>
          </u>
          <note type="speaker" n="df9a6c3c">
            Anf. 103 GUSTAV NILSSON (M):
          </note>
          <u who="gustav_nilsson_b00398" xml:id="i-80f760c34c602006-1" n="ca0ba2b9">
            <seg n="6913f3c2">
              Fru talman! Hillevi Engström nämnde Arbetsförmedlingen i Helsingfors.
              Jag har varit där på besök, och ett besök där är väl värt det.
              Där kan man läsa mycket, och de tar upp just detta att man måste
              ha en bra övergång från utbildningen i gymnasiesärskolan till
              arbetslivet.
            </seg>
            <seg n="be627c91">
              Här har de lyckats väldigt bra med att slussa ut ungdomar, och
              även arbetsgivarna har gjort en väldigt bra insats. Det talas
              om att arbetsgivarna har varit positiva, men mest framgång har
              vi haft hos de små och medelstora företagen. Det är ett bra exempel
              att belysa. Man kan gärna kontakta och göra ett besök just vid
              Arbetsförmedlingen i Helsingfors, där det alltså finns en speciell
              avdelning för unga funktionshindrade.
            </seg>
            <seg n="e1445f3f">
              Sedan gäller det, tror jag, mycket att ändra attityder och se
              på möjligheterna. Vad kan en person med funktionsnedsättning åstadkomma?
              I den rapport som Företagarförbundet tog fram och som är ganska
              aktuell finns en hel del intressanta kommentarer bland skrivningarna.
              Jag ska ta upp ett par kommentarer som arbetsgivare som har anställt
              ungdomar med funktionsnedsättningar har gjort.
            </seg>
            <seg n="66ded395">
              En person säger att de redan har en anställd som har en funktionsnedsättning
              men som kompenserar detta genom en gedigen yrkeskompetens, och
              denna företagare är beredd att anställa fler. Det gäller alltså
              att se kompetensen.
            </seg>
            <seg n="64c30cb3">
              En annan företagare säger: ADHD absolut! De brukar vara grymma
              på att lösa problem inom mitt område dataprogrammering.
            </seg>
            <seg n="add56b78">
              Återigen, det gäller att se vad personen kan åstadkomma och inte
              se funktionsnedsättningen eller funktionshindret. Jag tror, fru
              talman, att det handlar mycket om detta. Här måste vi fortsätta
              att göra gemensamma insatser. Ungdomar med funktionsnedsättningar
              är en grupp som kan råka illa ut och hamna i utanförskap. Det
              måste vi motverka på alla sätt.
            </seg>
          </u>
          <note type="speaker" n="429134a4">
            Anf. 104 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-30" n="9e7a690d">
            <seg n="ca37450f">
              Fru talman! Jag kan nämna någonting om den proposition som kommer
              före jul om just en ny gymnasiesärskola med en större arbetsmarknadsanpassning
              av utbildningarna.
            </seg>
            <seg n="9531caf3">
              Skolverket har fått i uppdrag att utforma denna utbildning efter
              samråd med arbetsmarknadens parter, och man kommer också att inrätta
              särskilda nationella programråd för att yrkesutbildningarna ska
              matcha det arbetsmarknaden efterfrågar. Vi har även öppnat möjligheten
              för dessa ungdomar att gå på yrkesvux och få en yrkesutbildning.
              Lärlingsutbildningar kan vara en annan aktuell modell.
            </seg>
            <seg n="fb1f011f">
              Men i grunden där håller jag med Ylva Johansson, och det är väldigt
              viktigt ligger det i kommunernas skolpolitik att ge varje barn
              och ungdom stöd så att de kan klara av utbildningen. I den nya
              skollagen har rätten till särskilt stöd också förstärkts. Det
              ska inte krävas, tycker jag, en diagnos för att man ska kunna
              få ett stöd så att man klarar av skolan. Sedan ska rätt barn och
              ungdomar givetvis få en diagnos om de har en sjukdomsbild.
            </seg>
            <seg n="f9bc4e8b">
              Jag hoppas också att vi på sikt, när det blir mer öppet och vanligt,
              kan se personer med psykiskt funktionshinder på våra arbetsplatser.
              Undersökningar visar, tyvärr, att uppemot 40 procent inte vill
              ha en arbetskamrat som har psykiska problem. Det är ett stort
              bekymmer som vi måste överbrygga, för över tid kommer de flesta
              svenskar någon gång att ha någon form av psykiska problem på grund
              av olyckliga omständigheter i livet, sjukdom eller dödsfall. Då
              kan vi inte ha en arbetsmarknad som exkluderar dessa personer.
            </seg>
            <seg n="5f4ee2c8">
              Frågan som är väckt här i dag är en fråga som regeringen tar
              på väldigt stort allvar. Det här är ett förhållande som har varit
              sedan 2003, och det är inte bra att så många ungdomar har denna
              form av aktivitetsersättning. Däremot är det inte heller bra att
              ta bort den för snabbt. Det är också av det skälet som regeringen
              inte har valt att gå på utredningens förslag i brådska utan att
              göra ett gediget arbete som syftar till att ungdomar ska få chans
              att komma in på arbetsmarknaden även om de har ett funktionshinder.
            </seg>
          </u>
          <note type="speaker" n="8ee46fb4">
            Anf. 105 YLVA JOHANSSON (S):
          </note>
          <u who="ylva_johansson_e8ae63" xml:id="i-49c2e3ec9bfd1704-12" n="b2731500">
            <seg n="34ecec73">
              Fru talman! Till sist: Det som arbetsmarknadsministern tar upp
              delar jag verkligen. Psykiskt funktionshinder, psykisk sjukdom
              är en folksjukdom. Vi känner alla någon nära, i vår familj eller
              i vår nära bekantskapskrets, som har en psykisk sjukdom eller
              psykiskt funktionshinder. Men i den offentliga debatten och på
              arbetsmarknaden är det som om människor med psykiska sjukdomar
              är osynliga. Ibland ger det också bilden av att en psykisk sjukdom
              skulle vara livslång. Det är ett fåtal psykiska sjukdomar som
              är livslånga. De allra, allra flesta är botbara. De allra flesta
              är sådana att man kan leva ett gott och rikt liv, delta i arbetslivet
              fullt ut eller till del med sin psykiska sjukdom. Där tror jag
              att det är oerhört viktigt hur vi som politiker och förebilder
              i debatten uttalar oss och kan synliggöra att varje människa behövs
              på arbetsmarknaden.
            </seg>
            <seg n="94f1e0b5">
              Fru talman! Jag är inte nöjd med arbetsmarknadsministerns svar
              och det som regeringen gör i den här frågan, men jag väljer ändå
              att ta fasta på arbetsmarknadsministerns positiva tonläge här.
              Och jag förväntar mig att de utredningar och översyner som pågår
              ska resultera i konkreta förslag som vi får anledning att komma
              tillbaka till i kammaren.
            </seg>
            <seg n="4120244c">
              Tack för debatten!
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="a75b6a7f">
            18 § Svar på interpellation 2011/12:115 om ungdomsarbetslöshetens
            konsekvens för ungas inträde i samhällslivet
          </note>
          <note type="speaker" n="e54a5c2e">
            Anf. 106 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-31" n="9e7a690d">
            <seg n="22e28f25">
              Fru talman! Maria Stenberg har frågat mig vilka åtgärder jag
              avser att vidta för att underlätta ungas inträde på arbetsmarknaden.
            </seg>
            <seg n="e7eef6e6">
              Som jag har påpekat flera gånger tidigare i kammaren är arbetslösheten
              bland unga en utmaning som regeringen tar på största allvar. Regeringen
              har en bred jobbstrategi för att bekämpa ungdomsarbetslöshet.
              En del i den strategin är att sänka trösklarna in på arbetsmarknaden
              för unga, vilket vi har gjort genom att halvera socialavgiften
              för alla under 26 år. Dessutom kan ungdomar som har varit utanför
              arbetslivet under minst sex av de senaste nio månaderna ta del
              av nystartsjobb.
            </seg>
            <seg n="220ffb79">
              Jag vill också framhålla att regeringen är övertygad om att en
              utbildning av hög kvalitet förebygger arbetslöshet. Därför har
              regeringen genomfört och kommer under mandatperioden att genomföra
              flera viktiga utbildningsreformer. Kopplingen mellan skola och
              arbetsmarknad förstärks, bland annat genom införandet av en gymnasial
              lärlingsutbildning som en alternativ väg till yrkesexamen inom
              gymnasieskolans yrkesprogram. Regeringen bereder för närvarande
              förslag för att förena lärlingsutbildning med anställning. Därutöver
              har en särskild utredare fått i uppdrag att utreda och föreslå
              lösningar avseende en ny anställningsform med ett utbildningsinnehåll
              för unga, så kallad lärlingsprovanställning.
            </seg>
            <seg n="859b0d90">
              De ungdomar som riskerar att fastna i långvarigt utanförskap
              måste erbjudas bästa möjliga stöd hos Arbetsförmedlingen. Detta
              gäller, precis som Maria Stenberg påpekar, särskilt för unga som
              inte har slutfört sin gymnasieutbildning. Precis som tidigare
              kommer Arbetsförmedlingen även under 2012 att kunna erbjuda arbetslösa
              ungdomar mellan 20 och 24 år, som saknar fullständig grundskole-
              eller gymnasieutbildning och som har kvalificerat sig för någon
              av garantierna, att med den högre bidragsnivån inom studiemedlet
              kunna påbörja kompletterande studier inom kommunal vuxenutbildning.
              Vidare kommer också den så kallade folkhögskolesatsningen att
              fortsätta under 2012 och 2013. Syftet med folkhögskolesatsningen
              är att motivera arbetslösa ungdomar som saknar slutbetyg från
              grund- eller gymnasieskolan att återgå till utbildning för att
              slutföra sina studier.
            </seg>
            <seg n="713fe931">
              I budgetpropositionen för 2012 föreslår regeringen att Arbetsförmedlingens
              förvaltningsanslag förstärks. Syftet är bland annat att deltagarna
              i jobb- och utvecklingsgarantin för ungdomar ska kunna erbjudas
              insatser av hög kvalitet och oftare få träffa en arbetsförmedlare.
            </seg>
            <seg n="713c976d">
              I september 2011 uppgick antalet arbetslösa ungdomar till 133
              000, vilket motsvarade 21,2 procent av arbetskraften. Det är en
              hög siffra, men det är viktigt att komma ihåg att av dessa var
              hela 53 000 ungdomar, eller 40 procent, i själva verket heltidsstuderande
              som sökte arbete. Statistiska centralbyråns arbetskraftsundersökning,
              AKU, i september 2011 visar att 25 000 fler ungdomar var sysselsatta
              än samma period 2010.
            </seg>
            <seg n="0b449532">
              Detta, Maria Stenberg, är ett par exempel på de åtgärder som
              regeringen har vidtagit och avser att vidta för att underlätta
              ungas inträde på arbetsmarknaden.
            </seg>
          </u>
          <note type="speaker" n="3c7d8c6f">
            Anf. 107 MARIA STENBERG (S):
          </note>
          <u who="maria_stenberg_8d82fd" xml:id="i-248338e2b155055d-2" n="cb32d907">
            <seg n="a45ae858">
              Fru talman! Jag börjar med att tacka statsrådet Engström för
              svaret. Vi har ju hållit på och debatterat här ett par timmar
              nu, men jag tror ändå att det är viktigt att riksdagens kammare
              debatterar unga vuxnas arbetslöshet.
            </seg>
            <seg n="3542a674">
              En del statistik, om vi tittar på andra kvartalet 2011, säger
              att det var drygt 190 000 unga mellan 15 och 24 år som var arbetslösa.
              Det gör mig som politiker men även som mamma till två unga vuxna
              väldigt orolig.
            </seg>
            <seg n="1c333eeb">
              I dag fick jag ett sms från min dotter som ska lämna universitetet,
              och det hon önskade sig i julklapp var ett jobb. Så det är klart
              att de här siffrorna oroar.
            </seg>
            <seg n="51108d10">
              Det andra kvartalet borde faktiskt innebära möjligheter att få
              vikariera under sommarsemestrarna, men trots det var det alltför
              många unga som inte fick chansen att få ett jobb. Läget är alltså
              allvarligt och förtjänar en debatt.
            </seg>
            <seg n="5744de7e">
              Siffror och statistik berättar egentligen inte så mycket om hur
              livet är för de här unga kvinnorna och männen som är från stad
              och landsbygd, infödda och utrikesfödda och hur de faktiskt har
              det. Ingen tycks ju efterfråga dem på arbetsmarknaden. Det är
              värt att tänka på en stund att ingen efterfrågar dem på arbetsmarknaden.
              Då blir det skrämmande att en så stor del av en ungdomsgeneration
              har väldigt stora problem att få ett jobb. Inget jobb ingen inkomst,
              ingen inkomst ingen egen bostad och ingen egen bostad inget självbestämmande.
            </seg>
            <seg n="609c75af">
              Det som jag vill visa med min interpellation är just att hela
              livet ställs på vänteläge för de här unga som inte har jobb eller
              inte har avslutat sin utbildning. Det är självklart inte varenda
              ung vuxen som har svårigheter på arbetsmarknaden det är inte det
              jag säger men det är tillräckligt många för att det ska avskräcka.
            </seg>
            <seg n="f33d0e3c">
              Att det finns ett starkt samband mellan avslutade gymnasiestudier
              och inträde på arbetsmarknaden har vi debatterat och hört tidigare
              här i kammaren. Arbetsgivare efterfrågar nya medarbetare som har
              avslutat sina studier, och har du då inte gjort det anses du inte
              vara anställbar. Kontakter och nätverk har en stor roll att spela,
              men dina föräldrars bakgrund spelar också roll när det gäller
              om du avslutar dina egna studier. Jag förstår att problematiken
              och utmaningarna är komplexa, men det är klart att det måste finnas
              saker som går att göra.
            </seg>
            <seg n="fe0e1415">
              I morse kom det på utbildningspolitikens område en ytterligare
              dålig och rent ut sagt deprimerande nyhet om vilken väg Sverige
              har slagit in på när det gäller studier och unga. Studier och
              jobb hänger ju ihop. Därför är nyheten om att unga elever med
              utländsk bakgrund har stora svårigheter att klara av grundskolan
              oroande. I och med att man inte klarat grundskolan får man ingen
              plats i gymnasieskolan, och sedan är man inne i ett ekorrhjul
              som bara snurrar fortare och fortare. Allt detta pågår under en
              borgerlig skolpolitik som har verkat i fem år och som ger effekt
              på arbetsmarknaden också.
            </seg>
            <seg n="1b79017f">
              När jag läste statsrådets svar fastnade jag på några saker. Bland
              annat hänvisar hon till nystartsjobben som marknadspolitisk åtgärd.
              Min följdfråga blir: Vet regeringen hur många av dem som har haft
              denna form av subventionerad arbetsmarknadsåtgärd som får jobb
              hos sina arbetsgivare? Vet man statistiskt att detta ger effekt
              för unga med nystartsjobb?
            </seg>
          </u>
          <note type="speaker" n="d863f7e8">
            Anf. 108 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-32" n="9e7a690d">
            <seg n="c0da6a5d">
              Fru talman! Jag tackar Maria Stenberg för frågan. Det är viktigt
              att påtala att det går bra för de flesta ungdomar. Maria Stenbergs
              dotter som går på universitetet har säkert lysande framtidsutsikter
              med tanke på den demografiska utvecklingen. Det är, precis som
              Maria Stenberg tar upp, de ungdomar som inte klarat av grundskola
              och gymnasium som det är bekymmersamt för.
            </seg>
            <seg n="00addb74">
              Många ungdomar med utländsk bakgrund går det också bra för, inte
              minst flickorna som når fantastiska studieresultat. Det är viktigt
              att säga så att vi inte stämplar en hel grupp som bekymmersam.
            </seg>
            <seg n="cce7ba8e">
              De utlandsfödda ungdomar som har kommit till Sverige sent har
              haft bekymmer, vilket inte är så konstigt. Kommer man till Sverige
              i 15-årsåldern och inte kan språket är det såklart en enorm uppförsbacke.
              Ingen skola i världen kan ge dessa ungdomar möjlighet att klara
              skolan på kort tid; de behöver mer tid och stöd. Med den drivkraft
              som ungdomarna har kommer det dock att gå bra för de flesta.
            </seg>
            <seg n="53406709">
              För de ungdomar som det inte gått så bra för i skolan är det
              viktigt att det finns andra vägar in på arbetsmarknaden och att
              vi sänker trösklarna. Det ska finnas lärlingsutbildningar och
              lärlingsplatser att komma in på, och arbetsgivarna ska få lägre
              kostnader för att anställa denna grupp ungdomar.
            </seg>
            <seg n="3f28d783">
              Jag tror på den generella arbetsgivaravgiftsnedsättningen annars
              hade vi inte haft den. Jag tror också att nystartsjobben där man
              tar bort hela arbetsgivaravgiften är viktiga. De ungdomar som
              har en låg skolunderbyggnad och ingen erfarenhet kommer inte att
              vara så produktiva, och arbetsgivaren kommer inte att vilja anställa
              dem till de lönenivåer som finns. På sikt kommer de dock att komma
              in i arbetslivet och prestera väl.
            </seg>
            <seg n="75fa3c30">
              Det behövs en mängd olika åtgärder. Det behövs en bättre skola
              som ser alla barn och unga. Det behövs en bra arbetsförmedling
              som möter de unga och ger dem kvalificerat stöd och goda regelbundna
              kontakter, vilket vi satsar på. Det behövs också drivkrafter för
              arbetsgivarna att välja dessa unga i stället för andra med bättre
              kvalifikationer. Då är det viktigt att arbetsgivarens kostnader
              är lägre. Sammantaget tror jag att de åtgärder vi vidtar får effekt.
            </seg>
            <seg n="f4ef2082">
              Jag är dock orolig för de ungdomar som inte har klarat av skolan
              och som inte ens är motiverade trots en ganska bra ersättning
              i det förhöjda studiebidraget. Så fort de hör ordet skola springer
              de åt andra hållet. Det är en stor utmaning. Vi har en åtgärd
              på plats sedan januari i år. För de ungdomar som kommit in på
              folkhögskola har det varit positivt, men det gäller att få de
              unga att komma dit.
            </seg>
            <seg n="2a1b3873">
              Vi har flera olika åtgärder och en bred arbetsmarknadspolitik.
              Det är en viktig fråga, och jag tackar Maria Stenberg för att
              hon har väckt den.
            </seg>
          </u>
          <note type="speaker" n="bfbdb870">
            Anf. 109 MARIA STENBERG (S):
          </note>
          <u who="maria_stenberg_8d82fd" xml:id="i-248338e2b155055d-3" n="cb32d907">
            <seg n="2cdb36a4">
              Fru talman! Jag har några kommentarer till de åtgärder som den
              borgerliga regeringen har genomfört för att vända den negativa
              trenden för ungdomsarbetslösheten. Jag tänkte ta upp tre.
            </seg>
            <seg n="8537b617">
              För det första beslöt sig den borgerliga regeringen under förra
              mandatperioden för att försämra a-kassan för unga vuxna. Den blev
              dyrare och sämre. Det var svårt att förstå syftet om man inte
              lyssnade noga på argumentationen. Den lät så här: En hårdare linje
              i a-kassan för unga ger ökade incitament för att aktivt söka jobb.
            </seg>
            <seg n="5d8c6cc3">
              Dessutom hade unga vuxna kortare arbetslöshetstid, vilket också
              var ett motiv för försämringen i a-kassan för unga.
            </seg>
            <seg n="a60a5cc2">
              Har detta brutit den negativa trenden för ungdomsarbetslösheten?
              Nej.
            </seg>
            <seg n="b22e4152">
              För det andra beslöt sig den borgerliga regeringen för att göra
              en allmän sänkning av arbetsgivaravgiften för unga vuxna. Vem
              gynnade det? Lite slarvigt sagt kan man se att de företag som
              hade många unga medarbetare sedan tidigare, typ McDonalds, fick
              en rejäl förstärkning i sin kassa, och därmed visade deras bokslut
              bättre siffror.
            </seg>
            <seg n="94687038">
              Har det visat bättre siffror i arbetslöshetsstatistiken för unga
              vuxna och har det brutit den negativa trenden för ungdomsarbetslösheten?
              Nej.
            </seg>
            <seg n="fed674dd">
              För det tredje har den borgerliga regeringen nu beslutat sig
              för att en sänkt krogmoms särskilt kommer att gynna unga vuxna.
              Kostnaden för sänkningen är 5,4 miljarder kronor och beräknas
              ge, mellan tummen och pekfingret, 3 500 jobb. Kommer det att bryta
              den negativa trenden för ungdomsarbetslösheten? Nej, jag tvivlar
              starkt på det.
            </seg>
            <seg n="bac59849">
              Arbetsmarknadsministern hänvisar till att tätare kontakter med
              en arbetsförmedlare ger bättre chanser och möjligheter till jobb.
              Utan tvekan är det så. Ingen i kammaren eller inom socialdemokratin
              som säger emot statsrådet Engström när det gäller detta. Frågan
              är dock om verkligheten ser ut så för de unga som inte har jobb.
            </seg>
            <seg n="7c2142f1">
              Före valet 2006 basunerade borgerligheten ut att arbetslösa minsann
              skulle få träffa arbetsförmedlare och privata coacher oftare.
              Vittnar arbetslöshetssiffrorna om att verkligheten ser ut så?
              Nej, inte riktigt. Arbetslöshetssiffrorna och massarbetslösheten
              har bitit sig fast, och arbetslösheten bland unga vuxna ligger
              på 2122 procent.
            </seg>
            <seg n="4d48ce0d">
              Därför blir en ganska väsentlig fråga som jag önskar arbetsmarknadsministerns
              svar på följande: Har förändringarna och försämringarna i a-kassan
              för unga vuxna den är dyrare och sämre och har snabbare nedtrappning
              i ersättningen gett fler jobb till unga vuxna? Har reformen som
              ni kallar det medan jag kallar det en kraftig försämring och diskriminering
              i omställningsförsäkringen, a-kassan, gett unga vuxna fler jobb?
            </seg>
          </u>
          <note type="speaker" n="72dce3d3">
            Anf. 110 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-33" n="9e7a690d">
            <seg n="9e4a227c">
              Fru talman! Det är intressant att dessa debatter nästan alltid
              kommer in på a-kassan. Den fråga interpellanten har ställt är
              explicit: Vilka åtgärder avser arbetsmarknadsministern att vidta
              för att underlätta ungas inträde på arbetsmarknaden? Hur den kopplas
              ihop med a-kassan blir något obegripligt.
            </seg>
            <seg n="d423e3bb">
              Det är också intressant när man både ställer frågor och besvarar
              dem. Då blir min roll mindre viktig.
            </seg>
            <seg n="46df913c">
              Jag tror att det är viktigt att det blir billigare för arbetsgivare
              att anställa ungdomar. Jag skulle gärna höra hur Maria Stenberg
              resonerar. Tror Maria Stenberg att fler arbetsgivare blir intresserade
              av att anställa unga människor om det blir betydligt dyrare? På
              vilket sätt skulle det gå till?
            </seg>
            <seg n="d4b7fc56">
              Man kan diskutera om det är rätt avvägning, men vi har valt en
              generell nedsättning av arbetsgivaravgifterna för unga för att
              det är viktigt att ungdomar som är på arbetsmarknaden och som
              inte är så produktiva utan är nyutexaminerade eller har låg skolunderbyggnad
              inte byts ut mot arbetslösa ungdomar till en lägre kostnad. Det
              är skälet till att vi har en generell nedsättning.
            </seg>
            <seg n="0426c92f">
              Många arbetsgivare säger också att det är helt avgörande för
              att kunna behålla många unga under finanskrisen.
            </seg>
            <seg n="fe14cfd6">
              Det är också många ungdomar som har fått jobb. Det är svårt att
              kvantifiera hur många, men det har betydelse när kostnaderna sänks
              för en person som är mindre produktiv.
            </seg>
            <seg n="341bd1ea">
              Det är viktigt att skolan ger en bra grund att stå på, att Arbetsförmedlingens
              insatser är adekvata och att man möter sin arbetsförmedlare eller
              coach oftare så att man blir stärkt i självkänslan och kan lyfta
              fram det man är bra på i stället för att fokusera på det man är
              sämre på. Många av dessa ungdomar har mött en skola som har fokuserat
              på problem i alldeles för hög utsträckning.
            </seg>
            <seg n="6bc5ea6b">
              Matchningen mot de lediga jobben är viktig. Under det senaste
              året har 17 000 fler ungdomar mellan 15 och 24 år kommit i sysselsättning.
              Det är ett gott resultat, men jag är inte nöjd förrän alla ungdomar
              som kan arbeta också får chans att göra det.
            </seg>
          </u>
          <note type="speaker" n="d34860b8">
            Anf. 111 MARIA STENBERG (S):
          </note>
          <u who="maria_stenberg_8d82fd" xml:id="i-248338e2b155055d-4" n="cb32d907">
            <seg n="85496a4d">
              Fru talman! Anledningen till att jag återkommer till a-kassan
              är att dåvarande arbetsmarknadsminister Littorin gång på gång
              hänvisade till att en försämring av a-kassan skulle ge fler jobb
              och öka incitamenten att söka jobb. Det är därför vi frågar om
              det har fått den avsedda effekten.
            </seg>
            <seg n="3415fb5c">
              Man kan ställa sig frågan om det finns någonting att göra åt
              ungdomsarbetslösheten. Det är självklart, annars skulle jag inte
              stå här, och jag förmodar att inte heller arbetsmarknadsministern
              skulle göra det. Men vi har helt olika politik, helt olika lösningar.
              Vi har ett helt annat sätt att se på lösningarna.
            </seg>
            <seg n="693bf02f">
              I vårt socialdemokratiska alternativ säger vi att satsningar
              på utbildning är en nyckel till framgång och att en kunskapsbaserad
              ekonomi är en del av framtiden. Därför blir den borgerliga regeringens
              prioritering av krogmomsen, för 5,4 miljarder, så obegriplig när
              vi kanske hade kunnat få hundra tusen nya utbildningsplatser för
              dessa pengar. Vi är ju överens om att utbildningen har stor betydelse
              för inträdet på arbetsmarknaden.
            </seg>
            <seg n="bd6ccbe5">
              Vi socialdemokrater är övertygade om att investeringar i trainee-program
              skulle vara en nyckel till att öppna dörrarna till arbetsmarknaden
              för unga vuxna. Att genom utbildningsvikariat göra en verklig,
              helhjärtad satsning på generationsskiftet inom välfärdens arbetsområde,
              som vi talat om tidigare i dag, tror vi också skulle vara en framgångsrik
              faktor när det gäller att komma framåt med ungdomsarbetslösheten.
            </seg>
            <seg n="768dc533">
              När man talar om Arbetsförmedlingens roll förstår jag inte, och
              jag tror att det är obegripligt för många unga, varför man måste
              ha varit arbetslös i hundra dagar innan man får hjälp och stöd.
              Hundra dagar är en rätt lång tid.
            </seg>
            <seg n="83be2e85">
              Det är klart att politik gör skillnad. Politikens svar på åtgärder
              som skulle lösa problemet med ungdomsarbetslösheten är skillnaden
              mellan statsrådet och mig.
            </seg>
          </u>
          <note type="speaker" n="3c888b91">
            Anf. 112 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-9d46e07d05cbe9cb-34" n="9e7a690d">
            <seg n="62e5d3a9">
              Fru talman! Jag fick inget svar på frågan hur Maria Stenberg
              tror att fler ungdomar får jobb om man höjer arbetsgivarnas kostnader
              med 16 miljarder kronor. Hur kan det ge fler jobb för unga? Det
              vore intressant att höra.
            </seg>
            <seg n="9264cb24">
              Jag tror att vår politik har rätt inriktning, och det får vi
              också stöd för av forskningen. Det var viktigt att öka drivkrafterna
              till arbete. Jobbskatteavdragen har haft betydelse liksom att
              a-kassan gjorts om till mer av en omställningsförsäkring och att
              matchningen blivit bättre genom att Arbetsförmedlingen blivit
              en enda myndighet. Vi har sänkt trösklar och gjort det enklare
              för företagen.
            </seg>
            <seg n="387a9909">
              Kopplat till frågan om sänkt restaurangmoms, som genomförs i
              Sverige efter årsskiftet, kan jag säga att jag tycker att det
              är rimligt att det kostar lika mycket när man äter maten i en
              restaurang som när man tar maten med sig hem, och jag tror att
              det kommer att leda till att fler, inte minst ungdomar, får arbete.
            </seg>
            <seg n="18a3da9e">
              Socialdemokraterna är nu delvis för RUT-avdrag men i mindre omfattning
              och till andra grupper. Det var en reform som de var skeptiska
              till och inte trodde skulle leda till jobb, men vi ser att det
              gett fantastiska sysselsättningseffekter. Reformen finansierar
              sig själv genom att fler kommer i arbete, betalar in skatt och
              bidrar till vår välfärd. Jag ser därmed med tillförsikt fram emot
              att restauranger kommer att anställa unga människor, och jag hoppas
              att det blir en stor succé, på samma sätt som ROT- och RUT-avdragen
              har blivit det.
            </seg>
            <seg n="e80ced70">
              Jag återkommer till min fråga till Maria Stenberg: På vilket
              sätt kommer det att bli fler jobb för ungdomar om man höjer arbetsgivarens
              kostnader för att anställa? Det är en intressant fråga. Det ligger
              i era förslag.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="57579f25">
            19 § Svar på interpellationerna 2011/12:121 och 143 om elprisområden
          </note>
          <note type="speaker" n="58da7a26">
            Anf. 113 Statsrådet ANNA-KARIN HATT (C):
          </note>
          <u who="unknown" xml:id="i-9d46e07d05cbe9cb-35" n="17df81f0">
            <seg n="2ad9a03c">
              Fru talman! Carina Adolfsson Elgestam har frågat mig vad jag
              avser att göra för att alla elkonsumenter i Sverige ska behandlas
              lika vad gäller elpriset och att elintensiva småföretag ska kunna
              konkurrera på lika villkor.
            </seg>
            <seg n="3bc63d80">
              Leif Jakobsson har frågat om jag är beredd att stoppa indelningen
              i elnätsområden tills Svenska kraftnät byggt ut överföringskapaciteten.
            </seg>
            <seg n="6e1a2cae">
              De små och medelstora företagens konkurrenskraft är mycket viktig,
              inte bara för regionen utan också som en motor i den svenska ekonomin.
              En indelning i elområden är ingenting nytt, utan den princip på
              vilken den nordiska elmarknaden bygger. Tidigare följde elområdesgränserna
              den svenska nationsgränsen, men från den 1 november följer de
              i stället de så kallade snitt som anger var det geografiskt finns
              flaskhalsar som begränsar stamnätets överföringsförmåga.
            </seg>
            <seg n="3ee49758">
              Bakgrunden till den nya ordningen är EU-kommissionens krav på
              Svenska kraftnät, inte på regeringen, att dela upp Sverige i elområden
              för att värna den inre marknaden och åstadkomma en fungerande
              elmarknad i Europa. Den tidigare modellen med att flytta flaskhalsarna
              i det svenska stamnätet till gränserna och begränsa elexporten
              i syfte att gynna svenska konsumenter anses strida mot EU:s regelverk.
            </seg>
            <seg n="b2f1e961">
              Regeringen hade gärna sett att uppdelningen i elområden gjorts
              först efter att den nya stora stamnätsledningen Sydvästlänken
              tagits i drift. Detta var dock inte möjligt enligt den ansvariga
              myndigheten, Svenska kraftnät. Den planerade Sydvästlänken är
              mycket viktig för att prisskillnaderna inte ska bli bestående.
              Svenska kraftnät identifierade redan i början av 2000-talet behovet
              av stamnätsförstärkningar i södra Sverige. Därför fattades 2005
              ett inriktningsbeslut om att förstärka stamnätet mellan Närke
              och Skåne, då benämnd Sydlänken.
            </seg>
            <seg n="be140f06">
              Leif Jakobssons påstående om den stora skillnaden i elkostnad
              mellan norr och söder är vilseledande. Det är en beräkning som
              bygger på att en villa i norra Sverige förbrukar lika stor mängd
              el som en villa i södra Sverige, och det förutsätts också att
              den är eluppvärmd. Hur mycket en villa förbrukar är väldigt beroende
              av yttertemperaturen, vilken varierar mellan norr och söder. Vidare
              är det i dag endast 20 procent av all uppvärmning som sker med
              el. Beräkningen är dessutom baserad på priser från de första veckorna
              efter elområdesindelningen under vilken kärnkraften producerat
              på ca 50 procent av full effekt. Vi ser nu när Ringhals kommit
              i gång att skillnaderna mellan område 3 och område 4 minskat kraftigt
              trots att Ringhals endast producerar på en reducerad nivå.
            </seg>
            <seg n="19890887">
              En effekt av de nya elområdena är att det blir tydligt var det
              finns behov av investeringar i ledningar och ny elproduktion.
              Under den kommande tioårsperioden kommer 3,5 miljarder kronor
              per år att investeras i stamnätet, bland annat i Sydvästlänken.
              Ökad produktion och ökad överföringskapacitet kommer att medföra
              ett lägre pris och på sikt minskade prisskillnader mellan elområden.
            </seg>
            <seg n="531b4aed">
              Regeringen arbetar också för att konsumenterna ska ges möjlighet
              till timmätning av sin elförbrukning. Då kan konsumenterna styra
              sin förbrukning till tider när elen är billigare och sänka sina
              kostnader.
            </seg>
          </u>
          <note type="speaker" n="f0b3a88b">
            Anf. 114 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-33727c1854e37d66-0" n="1ca38e03">
            <seg n="f30a4870">
              Fru talman! 0,37, 0,56, 0,38, 0,56, 0,39, 0,56 så ser det ut
              i dagens Sverige när man går in och tittar vad en kilowatt kostar.
              Den första siffran är prisområde 1. Den andra siffran är prisområde
              4. Så lever konsumenterna i södra Sverige i dag. Det finns säkert
              en och annan konsument, vanlig villaägare, som oroar sig för framtiden
              just i det perspektivet och undrar hur det kan komma sig att om
              man bor mitt i mörka Småland, runt Anderstorp, kan man få betala
              ett pris på ena sidan elområdesgränsen och ett annat pris på den
              andra. Det är klart att de funderar över vad det är som håller
              på att hända.
            </seg>
            <seg n="509c8711">
              Därtill kan man fundera på hur det är för en företagare som olyckligtvis
              råkat hamna i södra Sverige, det vill säga i prisområde 4. För
              den företagaren, det kan exempelvis gälla ett plastföretag, kan
              det i vardagen betyda ett par miljoner på ett år. Det kan i konkurrenshänseende
              vara ganska mycket för en småföretagare.
            </seg>
            <seg n="f6f60149">
              I grund och botten handlar det om jobben och framtiden. Det är
              dessutom en konkurrensfråga. Ska vi i Sverige inte ha samma förutsättningar
              beträffande konkurrenspolitiken inom Sverige som i ett globalt
              perspektiv?
            </seg>
            <seg n="364a9539">
              Mot bakgrund av det är jag oerhört förvånad över det svar ministern
              har gett till oss interpellanter här i kammaren. Det är också
              svaret ut till konsumenterna och företagen: Det kommer inte att
              bli någon förändring. Vi ska få fortsätta att leva efter de här
              orättvisorna och konkurrensförutsättningarna.
            </seg>
            <seg n="ca7bffd3">
              Samtidigt som detta sker har vi export från Sverige till våra
              grannländer Danmark, Polen och Tyskland. Den vanliga konsumenten
              och företagen tror jag upplever detta som mycket märkligt. Jag
              hoppas att ministern här i kammaren kan förklara varför vi har
              ett sådant här system.
            </seg>
            <seg n="cdb7e2d2">
              Det finns flera saker i svaret som man kan bli ganska upprörd
              över. Men det som jag blir mest upprörd över är när ministern
              säger att bakgrunden till den nya ordningen är EU-kommissionens
              krav på Svenska kraftnät, inte på regeringen. Jag får be om ursäkt,
              fru talman, men vem och vilka är Svenska kraftnät? Är det inte
              så att det är ett statligt affärsverk? Är det inte så att regeringen
              har makt och möjlighet att ha inflytande över Svenska kraftnät?
              Det blir väldigt märkligt att lägga ut en dimridå: Skyll inte
              på oss! Det är inte vi! Det är affärsverket som har ställt till
              med denna orättvisa för företagen!
            </seg>
          </u>
          <note type="speaker" n="1a73f494">
            Anf. 115 LEIF JAKOBSSON (S):
          </note>
          <u who="leif_jakobsson_79f517" xml:id="i-1ea2996b7f3bbe19-0" n="16a57e61">
            <seg n="b7c2ec8a">
              Fru talman! Jag måste säga att jag är glad att vi nu får den
              här frågan till riksdagens kammare. Detta är någonting som väldigt
              många människor pratar om vid köksborden och på det moderna sättet
              på Facebook. Det här är någonting som upprör. Folk undrar varför
              det är på det här sättet. Ingen kan ge en vettig förklaring till
              dem som drabbas. Därför är det bra att vi har den här debatten.
              I denna talarstol och i denna kammare ska sådant dryftas.
            </seg>
            <seg n="cc791d77">
              Men i sakfrågan är jag inte nöjd med svaret. Som vi allihop vet
              och som Carina Adolfsson Elgestam redogjorde för har indelningen
              i elprisområden kraftigt höjt elkostnaderna för företag och hushåll
              i södra Sverige. Svaret handlar om att det måste vara någon annan.
            </seg>
            <seg n="b1816df2">
              Den första annan som regeringen skyller på är EU-kommissionen.
              Men det är inte så att EU-kommissionen har beslutat detta. Däremot
              kunde man kanske förvänta sig att det skulle ske. Sverige gick
              i förväg.
            </seg>
            <seg n="47261b4b">
              Ministern nämner att EU inte tillåter att vi gynnar svenska konsumenter
              och att det skulle vara fel enligt EU. Det är väl riktigt att
              den inre marknaden handlar om likaberättigande. Men det är väldigt
              underligt när en regering inte står upp för sina medborgare och
              för sitt land. När vi har denna attityd gör vi verkligen inte
              det europeiska projektet någon tjänst.
            </seg>
            <seg n="bafde47e">
              Jag ska inte själv uttrycka det vidare. Däremot ska jag läsa
              upp ett citat av en som anser sig vara kunnig i det här: Uppenbarligen
              fann man från svenskt håll det inte mödan värt att försvara linjen
              att det inte är de svenska elkonsumenternas ansvar att säkra den
              danska elförsörjningen. Det måste rimligen vara något som danskarna
              själva får klara, genom att bygga ut den egna överföringskapaciteten
              eller den egna elproduktionen. Det här skrev Anne-Marie Pålsson,
              känd i denna kammare som före detta moderat riksdagsledamot. Och
              det är precis så det känns. Regeringen har abdikerat i den här
              frågan.
            </seg>
            <seg n="095c3d2e">
              Men det är egentligen inte EU-kravet i sig som är det allvarliga,
              utan att regeringen inte har sett till att bygga ut nätet. Ministern
              redogör i svaret för att man redan 2005 pekade på vilka problemen
              var. Nu när vi sitter i den här situationen i november 2011 skyller
              man på Svenska kraftnät. Men det är faktiskt regeringens ansvar
              att styra myndigheterna. Det är regeringens ansvar att se till
              att det fungerar. Här har man lyckats skylla på EU-kommissionen
              och på Svenska kraftnät för någonting som drabbar så väldigt många.
            </seg>
            <seg n="799ffe68">
              Jag har sett regeringen mycket mer aktivistisk när det gällt
              att bygga ut överföringskapaciteten till andra länder, vilket
              vi har diskuterat i denna kammare. Där har man legat på, naturligtvis
              med konsekvensen att vi smittar vårt svenska elpris med ett dyrare
              kontinentalt pris. Där har regeringen varit aktiv. Men att man
              sett till att bygga ut kraftnätet i vårt eget land har vi inte
              sett mycket av. Nu får vi se konsekvenserna av detta.
            </seg>
            <seg n="56a7456b">
              Ministern säger till och med att regeringen gärna hade väntat,
              men att det inte gick på grund av Svenska kraftnät. Men det är
              faktiskt regeringen som bestämmer i det här landet.
            </seg>
            <seg n="495dcc0a">
              Anser ministern att det är bra med ett högre elpris i södra Sverige?
              Den känslan kan man verkligen få av svaret.
            </seg>
          </u>
          <note type="speaker" n="56d2a90c">
            Anf. 116 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-0ffd4afcaf7dc1d2-0" n="e465f16d">
            <seg n="b9032f44">
              Fru talman! Ibland går skam på torra land. Jag undrar om det
              inte är precis det som händer här och nu i kammaren. Här står
              två socialdemokratiska ledamöter och ondgör sig över de problem
              som har skapats genom indelningen i olika elområden. Men problemen
              är skapade av er. Det var under er regeringstid, under Göran Perssons
              tid som statsminister, som grunden till problemen skapades.
            </seg>
            <seg n="e064eaf9">
              Det är sant att områdesindelningen är en följd av krav från EU-kommissionen
              efter klagomål från Danmark. Det här är ingenting som jag tror
              att någon i Sverige egentligen ville ha. Det var ingenting som
              regeringen ville ha och det är ingenting som regeringen eller
              vi här i riksdagen har fattat beslut om.
            </seg>
            <seg n="1f742bab">
              Men roten till problemen finns inte i EU eller Danmark. Grunden
              till problemet är att vi har ett kraftigt underskott på el i södra
              Sverige till följd av stängningen av Barsebäcks två reaktorer
              1999 respektive 2005. Det var ett demokratiskt fattat beslut.
              Jag har stor respekt för att det finns olika uppfattningar mellan
              olika partier om kärnkraftens vara eller icke vara. Jag har också
              respekt för det demokratiska beslut som fattades då. Det jag inte
              har respekt för är att dåvarande regering inte tog det ansvar
              den borde ha tagit. Man borde då ha satt fart på utbyggnaden av
              kraftnätet. Man skulle ha satt i gång arbetet med Sydvästlänken
              redan då, för man visste att det fanns ett kraftigt elunderskott
              i södra Sverige. Det har man vetat hela tiden. Ändå underlät regeringen
              Persson att göra någonting åt detta problem.
            </seg>
            <seg n="2207746f">
              Nuvarande regering försöker lösa den oreda som Socialdemokraterna
              skapade. Investeringsbudgeten för Svenska kraftnät är tio gånger
              högre i år 2011 än den var 2005. Problemet är bara att utbyggnaden
              av Sydvästlänken tar i storleksordningen tio år. Det är ingenting
              som man gör bara på ett halvår eller i en handvändning. Om ni
              hade fattat beslut om att bygga ut överföringskapaciteten 1999
              hade sannolikt kapaciteten funnits nu, när den så väl hade behövts.
            </seg>
            <seg n="9ce238c4">
              Det känns lite anmärkningsvärt när man läser interpellationerna.
              Carina Adolfsson Elgestams interpellation är väl i huvudsak sakligt
              korrekt, men Leif Jakobsson skriver att det är regeringens beslut
              att dela in landet i elnätsområden. Det är inte regeringen som
              har fattat beslut om detta, utan Svenska kraftnät.
            </seg>
            <seg n="2fe0c213">
              Jag ogillar också den typ av skrämselpropaganda som förs fram
              i Leif Jakobssons interpellation. Han nämner siffran 5 000 kronor.
              Men det ligger väldigt många antaganden bakom det beloppet, vilket
              energiministern också var inne på. Jag tycker att det är anmärkningsvärt
              att man försöker skrämma upp invånarna i södra Sverige genom att
              överdriva effekterna. Prisskillnaderna kommer inte att vara stora
              hela året. De kommer kanske inte ens att finnas under hela året.
              Det går inte att säga hur stor merkostnaden blir förrän vi har
              sett hur ett år har löpt.
            </seg>
            <seg n="773eda34">
              Vad kan man då göra åt problemet? Att bygga ut överföringskapaciteten
              är det självklara, vilket jag har nämnt. Det arbetet pågår.
            </seg>
            <seg n="21edcbe3">
              Energimarknadsinspektionen har också fått i uppdrag att följa
              och analysera effekterna av reformen. Man har också i uppdrag
              att komma med förslag om man ser möjligheter att lösa dessa problem,
              och man ska rapportera i april och juni. Förhoppningsvis kan det
              komma lite skarpa förslag då.
            </seg>
            <seg n="e7edb966">
              Men stå inte här och sträck på er, och tyck inte att ni är oskyldiga!
              Det är faktiskt ni som har skapat den här oredan.
            </seg>
          </u>
          <note type="speaker" n="1d4a7581">
            Anf. 117 OLA JOHANSSON (C):
          </note>
          <u who="ola_johansson_34dd4e" xml:id="i-583a405e2681ac20-0" n="7f799adc">
            <seg n="2e94e32b">
              Fru talman! Tack till statsrådet Hatt och interpellanterna! Jag
              tycker att det är viktigt att frågan om elområden debatteras.
              Indelningen i elområden är inget som regeringen har hittat på.
              Däremot kan man säga att regeringen och framför allt tidigare
              regeringar kan hållas ansvariga för den effekt som vi nu ser i
              form av ökade prisskillnader, trots att det både här och längre
              söderut fortfarande är förhållandevis milt.
            </seg>
            <seg n="4f0efdc8">
              Detta har med rätta skapat reaktioner. Tack vare frågeställarna
              här får nu energiminister Anna-Karin Hatt tillfälle att klargöra
              den nuvarande regeringens ansvar för det som nu händer och på
              vilket sätt regeringen vill motverka de effekter som elområdesindelningen
              nu tydligt får.
            </seg>
            <seg n="9953f3f5">
              Det handlar om bristfällig kapacitet i näten för överföring inom
              landet och om en snedfördelning i energiproduktionen.
            </seg>
            <seg n="be324dc8">
              Fru talman! Det var decennier sedan det slogs fast att Norrlandsälvarna
              är vår största tillgång för elproduktion, och det är de alltjämt.
              Det är heller inte obekant att vi då talar om en landsända där
              man länge har ansett att man inte tillräckligt får del av den
              kaka som de i decennier har levererat till södra Sverige. Denna
              obalans är en av de faktorer som många påstår har hämmat utvecklingen
              i dessa län. Man kan säga att indelningen i prisområden, även
              om den har påtvingats oss genom order från EU-kommissionen, kan
              leda till att något av denna obalans synliggörs och kan motverkas.
              Lägre energiskatt och därutöver klart lägre elpriser borde faktiskt
              gynna industrin och hushållens ekonomi i Norrland.
            </seg>
            <seg n="ded43c56">
              Det är den ena aspekten. Den andra aspekten är att detta visar
              hur känslig vår energiförsörjning är och vilka effekter det får
              när en alltför stor del av kärnkraften står stilla. Både i Oskarshamn
              och Ringhals står reaktorer stilla i dag. Jag tycker att det är
              bra att energiministern är tydlig och ställer krav, åtminstone
              så länge kärnkraften fortfarande är en väsentlig del av vår elproduktion.
              Det är inte acceptabelt att det dröjer till december med sådant
              som Maud Olofsson var tydlig med att man borde ha klarat av under
              sommarmånaderna.
            </seg>
            <seg n="bae31deb">
              Det är också viktigt att vi så snabbt som möjligt bygger ut det
              förnybara. Svenska kraftnät har delat in landet i elområden strikt
              efter de flaskhalsar som man identifierar i överföringen och inte
              efter var någonstans i landet elen produceras. Därför blir nu
              elen billigare där den produceras än där den för tillfället inte
              produceras.
            </seg>
            <seg n="c2a40eeb">
              Indelningen kan man ha synpunkter på, och det är förstås begripligt
              att kritik kommer, men den ska riktas åt rätt håll inte mot regeringen.
              Danmark anmälde efter påtryckningar från kraftbolagen, och Svenska
              kraftnät reagerade snabbt och genomförde det som EU-kommissionen
              krävde av oss. Regeringen har nu att åtgärda de problem som kommer
              fram i ljuset av den obalans som elområdena pekar ut och som vi
              dessutom har med oss historiskt.
            </seg>
            <seg n="62422a82">
              Den satsning med 3 ½ miljard årligen under tio år som regeringen
              gör är sex gånger mer än vad den tidigare socialdemokratiska regeringen
              har satsat på elnäten. Regeringen har tagit fram en energiöverenskommelse
              som är bred och långsiktig och som sätter de långsiktiga spelreglerna
              för kraftproducenter och industri under lång tid framöver. Man
              borde kunna förvänta sig att också kärnkraftsindustrin tar sitt
              ansvar och levererar det man säger sig vilja göra.
            </seg>
            <seg n="530a1c58">
              Samtidigt ser vi nu en rekordstor satsning på utbyggnad av vindkraft
              och annan förnybar energi. Framför allt sker det i de områden
              i landet där elen behövs, nämligen i södra Sverige.
            </seg>
          </u>
          <note type="speaker" n="35339320">
            Anf. 118 ANN-KRISTINE JOHANSSON (S):
          </note>
          <u who="ann-kristine_johansson_fd2a49" xml:id="i-e5cca373a0e4a576-0" n="e590ca45">
            <seg n="b80cfc13">
              Fru talman! Tack, ministern, för svaret! Det var intressant att
              ta del av det. Det väcker också en del frågor.
            </seg>
            <seg n="14a1a7b2">
              Vi kan konstatera att infrastrukturen för eldistribution är otroligt
              viktig. Vi talar alldeles för lite om det. Det är lättare att
              tala om infrastruktur när det gäller järnväg, väg och datakommunikation,
              men infrastrukturen för eldistribution är lika viktig.
            </seg>
            <seg n="cb4a1f7f">
              Vi ser flaskhalsar i näten. Risken är att de ökar, inte minst
              med regeringens ambition att öka exporten ut i Europa. Redan 2008
              kom en rapport från Svenska kraftnät om behovet av kraftfulla
              investeringar i nätinfrastrukturen. Jag funderar på hur regeringen
              har tagit hand om det. Det är nu tre år sedan.
            </seg>
            <seg n="04f7ba0b">
              Sedan säger Jonas Jacobsson Gjörtler att också elprisområdena
              är Socialdemokraternas fel. Det är intressant. I Svenska kraftnäts
              jubileumsskrift 2002 konstaterade man: Stamnätet är inne i en
              ekonomiskt gynnsam period med rätt begränsade behov av ny- och
              reinvesteringar. Denna situation bedöms kunna gälla under åtskilliga
              år framåt i tiden. Det var 2002 man konstaterade detta.
            </seg>
            <seg n="96fd0098">
              Precis som Carina Adolfsson Elgestam blir jag fundersam när jag
              läser svaret från ministern. På s. 1 hänvisar ministern till EU-kommissionens
              krav på Svenska kraftnät, alltså att det ställdes krav på att
              de skulle införa detta. Vad menar ministern i den frågan? Redan
              2008 beslutade ju Nordiska ministerrådet att de nationella systemansvariga
              myndigheterna skulle ombes starta processen med att dela in det
              gemensamma nordiska börsområdet i ytterligare potentiella anbuds-
              eller prisområden med sikte på 2010. Jag tror faktiskt att regeringen
              var representerad på detta möte i Nordiska ministerrådet. Då blir
              det märkligt att man hela tiden i svaret skyller ifrån sig på
              ett affärsdrivande verk som Svenska kraftnät.
            </seg>
            <seg n="4cbbb535">
              Jag sitter i Nordiska rådet. Där har vi i flera år haft frågan
              om behovet av elnätsinfrastrukturen och problem med flaskhalsar
              uppe. Det krävs samplanering inom Norden. Det krävs stora investeringar,
              och det saknas långsiktig nätutbyggnadsplan. Jag undrar hur ministern
              ser på möjligheten att de nordiska länderna framöver utvecklas
              till ett prisområde som är isolerat eller mindre påverkat från
              övriga Europa så att man kan motverka att priserna löper amok.
            </seg>
            <seg n="e1d829df">
              På s. 2 i svaret konstaterar ministern att ökad produktion och
              ökad överföringskapacitet kommer att medföra ett lägre pris och
              på sikt minskade prisskillnader mellan elområdena. Kan ministern
              lova det? Hur kopplas det i så fall ihop med regeringens ambition
              om ökad integration med det europeiska nätet och ökad export?
              Vad innebär det för elpriset i Sverige, i södra Sverige och i
              Norden?
            </seg>
          </u>
          <note type="speaker" n="fc2fa4d6">
            Anf. 119 Statsrådet ANNA-KARIN HATT (C):
          </note>
          <u who="unknown" xml:id="i-9d46e07d05cbe9cb-36" n="17df81f0">
            <seg n="c28057ae">
              Fru talman! Precis som flera har varit inne på i replikerna så
              här långt är skälet till att Sverige sedan den 1 november är indelat
              i fyra elprisområden att den danska bankföreningen har klagat
              till EU-kommissionen och påtalat att Sverige genom att tidvis
              begränsa sin export till Danmark för att hålla elen kvar i landet
              faktiskt bröt mot den inre marknaden. Det är bakgrunden till och
              innebörden i att Svenska kraftnät införde elprisområden. Å ena
              sidan ska man balansera behovet och Sveriges skyldighet att leva
              upp till EU:s inre marknad, å andra sidan ska man hitta ett system
              där vi i Sverige klarar vår elförsörjning utan att elen bara flödar
              ut ur landet.
            </seg>
            <seg n="c26a8640">
              Precis som jag angav i mitt svar hade vi från regeringens sida
              helst sett att ett system med elprisområden hade fått avvakta
              till efter 2015, då vi bedömer att Sydvästlänken kommer att vara
              på plats. Detta var dock inte möjligt, för om Sverige hade bestridit
              kraven hade vi riskerat både böter från EU och att behöva betala
              skadestånd till de klagande.
            </seg>
            <seg n="5b3aabe9">
              Nu följer vi frågan noga i regeringen. Jag själv följer den dagligen.
              Alldeles efter att reformen var satt i sjön gav jag ett uppdrag
              åt Sweco att ta fram en studie och analysera vad det var som gjorde
              att vi fick prisskillnader mellan norra och södra Sverige.
            </seg>
            <seg n="ccbbf953">
              Den studien har överlämnats till regeringen, och vi kan konstatera
              ett par väldigt intressanta saker. Det första är att detta visar
              hur otroligt sårbart Sverige är när vi är så beroende av kärnkraften,
              vilket Ola Johansson var inne på. Det faktum att kärnkraften inte
              har fungerat som den ska, framför allt genom att Vattenfall i
              början av november inte hade en enda reaktor i gång i Ringhals,
              är en av huvudorsakerna till att elpriset i november tidvis, ska
              man säga, har varit högre i södra Sverige jämfört med i norra
              Sverige.
            </seg>
            <seg n="9a1b566a">
              När kärnkraften inte fungerar kommer det att leda till en högre
              prisskillnad, vilket får till konsekvens att konsumenterna i södra
              Sverige får bära priset för att Ringhals och Vattenfall inte levererar
              som de ska. Det bekräftades sedan av det faktum att när två av
              reaktorerna tagits i bruk, vilket de gjort under november månad,
              så har också prisskillnaderna minskat. Därför har jag i den offentliga
              diskussionen varit väldigt tydlig med att svensk kärnkraft måste
              kunna leverera när behovet är som allra störst.
            </seg>
            <seg n="48645008">
              Det andra vi kan se är att vi just nu har gott om vatten i vattenmagasinen
              i norra Sverige. Vattenkraften överlevererar jämfört med tidigare
              vintrar, vilket pressar ned elpriserna i norr, och man har nu
              ett väldigt lågt elpris i norra Sverige. Därtill vet vi att den
              danska vindkraften inte har levererat som den ska, vilket har
              gjort att möjligheterna till billig tillförsel av vindkraftsel
              från Danmark har varit mindre än tidigare.
            </seg>
            <seg n="6f3a9e19">
              Sammantaget innebär detta att det har funnits grund till prisvariationerna
              mellan norra och södra Sverige. Just i dag har elen i norra Sverige
              kostat 34 öre kilowattimmen. Elen i södra Sverige, prisområde
              4, har kostat 40 öre kilowattimmen. Båda dessa prisnivåer är väldigt
              låga och ligger 10 procent under vad tyska konsumenter just nu
              betalar. Svenska konsumenter, oavsett var man bor i Sverige, har
              under november månad haft ett väldigt konkurrenskraftigt elpris.
            </seg>
            <seg n="d97050f5">
              Det här är ett system som vi följer väldigt noga. Jag har full
              förståelse för att det är ett system som när det skapar olikheter
              kan leda till att man uppfattar det som orättvist och att man
              kan bli upprörd. I mitt nästa inlägg kommer jag att återkomma
              till allt det som regeringen nu gör för att minimera risken för
              bestående prisskillnader mellan prisområden.
            </seg>
          </u>
          <note type="speaker" n="40fe6094">
            Anf. 120 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-33727c1854e37d66-1" n="1ca38e03">
            <seg n="f9f9d71b">
              Fru talman! Jag tror att alla här i kammaren ser fram emot nästa
              inlägg från ministern där vi tydligen ska få veta vilka åtgärder
              regeringen ska vidta. Detta kunde ministern ha haft med i sitt
              svar så hade vi eventuellt kunnat få en lite annorlunda debatt.
            </seg>
            <seg n="ac5d97cd">
              Jag vill ändå kommentera ett par saker som Jonas Jacobsson Gjörtler
              uttryckte och som stämmer väl med vad ministern också säger: Skyll
              inte på oss! Detta är Socialdemokraternas fel.
            </seg>
            <seg n="4172c386">
              Min minnesbild, fru talman, är att det är en borgerlig regering
              som har styrt Sverige de senaste fem åren. Efter vad som går att
              utläsa kring dessa elprisområden har detta inträffat och besluten
              tagits under den nuvarande regeringens tid. Då måste det väl ändå
              finnas någon tillstymmelse hos de borgerliga till att känna efter
              att kanske har de lite ansvar för det som händer just nu.
            </seg>
            <seg n="93bc0724">
              Därför blir jag nästan mörkrädd när jag hör ministern säga att
              det är konsumenterna i södra Sverige som får bära priset. Hon
              står här i kammaren och uttrycker detta, precis som om det vore
              okej. Det jag känner inför detta är inte lämpligt att säga här
              i kammaren, för det är verkligen inte okej. Vi måste väl ändå
              ha samma förutsättningar som konsumenter men också som företagare
              i detta land, utifrån ett konkurrensperspektiv.
            </seg>
            <seg n="e5f073a5">
              För att gå tillbaka till att skylla ifrån sig och att det handlar
              om Svenska kraftnät och så vidare är det ändå så att regeringen
              i ett regleringsbrev från 2009 gav ett uppdrag till Svenska kraftnät:
              Affärsverket svenska kraftnät ska efter samråd med Energimarknadsinspektionen,
              Konkurrensverket och Nord Pool Spot AS inleda processen med att
              dela upp Sverige i ytterligare s.k. anmälningsområden.
            </seg>
            <seg n="4dd6d6e6">
              Detta är fakta, och detta är ju en order som den här regeringen
              har gett Svenska kraftnät. Då måste man väl ändå kunna erkänna
              att man har ett ansvar och står bakom detta. Och om man nu har
              begått ett misstag, för det måste man erkänna att man har gjort,
              så måste man fundera på hur man kan göra för att göra om och göra
              rätt.
            </seg>
            <seg n="b3788b8a">
              Om en indelning i fyra prisområden inte är det optimala eftersom
              det skapar konkurrens på ett sätt som är orättvist måste man fundera
              på om man kan göra på ett annat sätt. I utredningen som Svenska
              kraftnät har gjort finns det andra förslag, men dem har man inte
              bejakat. Man kunde ha haft exempelvis motpris och jobbat utifrån
              det och då haft ett enhetligt pris i Sverige. Det hade kunnat
              vara en annan modell.
            </seg>
            <seg n="1773c82c">
              Vi får hoppas att ministern kommer tillbaka i sitt svar och förklarar
              både för oss här i kammaren, för medborgarna i södra Sverige och
              för företagen hur de ska klara sig och kunna driva en konkurrenskraftig
              verksamhet när det inte är sjysta villkor.
            </seg>
          </u>
          <note type="speaker" n="d02759ea">
            Anf. 121 LEIF JAKOBSSON (S):
          </note>
          <u who="leif_jakobsson_79f517" xml:id="i-1ea2996b7f3bbe19-1" n="16a57e61">
            <seg n="8000299c">
              Fru talman! Jag måste först säga att det kommer fram antydningar
              och till och med tydliga uttalanden i den här debatten om saker
              som jag faktiskt inte trodde att vi skulle behöva diskutera. Men
              redan i ministerns svar skulle jag vilja säga att det finns en
              nonchalant inställning till alla dem som har eluppvärmning och
              finns i elprisområde 4. Det finns liksom en liten känsla i det
              här svaret av att det är kallare i Norrland så det är väl bra
              att det kostar lite mer i södra Sverige. Jag hoppas att det är
              fel. Men när jag hör på Ola Johansson så hör jag samma sak. Jag
              hör ett resonemang om att Norrland genom det här systemet äntligen
              får billigare elpriser.
            </seg>
            <seg n="65f81a18">
              Det där är en mycket farlig väg, och jag ska säga att befolkningen
              i södra Sverige känner av detta, inte bara i den här frågan. Det
              är alldeles uppenbart, och det vet alla, att vi har en regering
              som snarare skulle kallas en Mälardalsregering än en svensk regering.
            </seg>
            <seg n="9eeb2067">
              Att på det här sättet försöka förminska problemen för alla dem
              som faktiskt försöker klara av sin budget, ofta unga familjer
              med nyköpta hus som sitter och tittar på elräkningen, att marginalisera
              dem och säga att de bara är 20 procent och att man minsann inte
              har det lika kallt utanför huset som man har det i Norrland, det
              håller inte. Det är inget argument. Folk är väldigt upprörda över
              detta.
            </seg>
            <seg n="311a5f92">
              Vad handlar det egentligen om? Jo, det elnät vi har i dag, med
              dess förtjänster och brister, har vi betalat solidariskt och gemensamt.
              Det har naturligtvis även de i elprisområde 4, för det är så vi
              tidigare har byggt våra gemensamma angelägenheter i landet. Men
              med det här systemet ska de som bor i södra Sverige på något sätt
              vara med och betala extra till sin egen del, fast man har varit
              med och betalt det hela. Känslan av den orättvisan är inte bra
              för sammanhållningen i vårt land.
            </seg>
            <seg n="dfed36de">
              Jag måste säga till ministern att än mindre tror jag att det
              fungerar med en regering som säger att det här har vi inte ansvar
              för, utan det är EU-kommissionen eller Svenska kraftnät. Sedan
              fick vi också höra att det är den gamla socialdemokratiska regeringen
              för fem sex år sedan som är ansvarig, inte regeringen.
            </seg>
            <seg n="9d146148">
              Carina Adolfsson Elgestam har visat hur tydligt regeringen har
              tagit ställning i frågan och gett direktiven.
            </seg>
            <seg n="1d0ee7f8">
              Det obehagliga i detta är undertonen av att det kanske bara är
              bra att de som bor i södra Sverige får betala ett högre elpris,
              oavsett om det är privatpersoner eller företag. Är det verkligen
              er mening, och är det verkligen det ni menar? Det var det jag
              frågade om.
            </seg>
            <seg n="98eac31f">
              Den andra frågan har jag inte fått svar på. Den handlar om de
              olika konkurrensvillkoren. Ministern svarar enbart att det är
              viktigt med lika konkurrens. Men det är det vi förstör med det
              här systemet. Det måste man förklara för enskilda företagare som
              har stora elnotor.
            </seg>
          </u>
          <note type="speaker" n="e00e9e26">
            Anf. 122 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-0ffd4afcaf7dc1d2-1" n="e465f16d">
            <seg n="cb6fd720">
              Fru talman! Socialdemokraterna fortsätter på den inslagna linjen
              med att försöka lägga skulden för det som händer på den nuvarande
              regeringen den alliansregering som tillträdde efter valet 2006.
            </seg>
            <seg n="bdd07aef">
              Jag tycker fortfarande att det är ganska anmärkningsvärt. Ni
              ska inte stå här och försöka smita ifrån ert ansvar i frågan.
              Det var under er regering som Barsebäcks två reaktorer stängdes.
              Det är 1 200 megawatt som plockades ur elsystemet i södra Sverige.
            </seg>
            <seg n="47cea479">
              Det var alldeles klart redan då att detta skulle skapa en stor
              elbrist i Sverige. Ann-Kristine hänvisar till en skrift från Svenska
              kraftnät från 2002 där hon hävdar att det står att det fanns tillräckligt
              med kapacitet i nätet. Det är möjligt att Svenska kraftnät gjorde
              denna bedömning då, men alla gjorde inte den. Det var dessutom
              före 2005 när den andra reaktorn med ytterligare 600 megawatt
              stängdes av.
            </seg>
            <seg n="b7105fec">
              Men det som är mest anmärkningsvärt är fortfarande att man inte
              satte fart på utbyggnaden av kraftnäten. Jag kan som sagt känna
              respekt för avvecklingsbeslutet på ett sätt; det var ett demokratiskt
              fattat beslut. Men den regering och den ministär som då styrde
              borde ha tagit sitt ansvar. Man borde ha sagt till Svenska kraftnät:
              Detta duger inte! Det räcker inte. Vi måste bygga ut kapaciteten,
              och vi måste göra det nu!
            </seg>
            <seg n="f5f159e7">
              Problemet är lite grann att ni klagar på symtomen. Ni klagar
              på prisskillnaderna och på det elområdessystem som är infört.
              Men det är ni själva som är skyldiga till problemen. Det blir
              ungefär som att skjuta sig själv i foten och sedan klaga på regeringen
              för att de sätter på ett för litet plåster.
            </seg>
          </u>
          <note type="speaker" n="6afb87f2">
            Anf. 123 OLA JOHANSSON (C):
          </note>
          <u who="ola_johansson_34dd4e" xml:id="i-583a405e2681ac20-1" n="7f799adc">
            <seg n="c21bbc73">
              Fru talman! Vi är beroende av kärnkraften otäckt beroende av
              kärnkraften. Vägen bort ifrån detta beroende är att vi producerar
              mer förnybart och att vi har en överföringskapacitet som gör att
              vi nyttjar resursen el bättre oavsett var någonstans i landet
              den produceras.
            </seg>
            <seg n="a2472707">
              Snedeffekterna finns. Elområdesindelningen som vi inte ville
              ha, men som vi ändå har, tydliggör detta. Ska vi då inte använda
              den diskussionstid som vi har kvar här nu för att i stället diskutera
              hur vi ska komma bort ifrån dessa snedeffekter?
            </seg>
            <seg n="a06beea3">
              Det kan för det första göras genom det självklara som man inte
              ska behöva tala om för hushållen: att spara energi i syfte att
              sänka sina kostnader och energieffektivisera. Timmätning i hushållen
              är ett bra verktyg när det kommer, och det är bra att det kommer.
              Det handlar om fortsatt kommunal energirådgivning och statliga
              medel till detta.
            </seg>
            <seg n="e5ebce1b">
              För det andra, vilket är ännu viktigare, handlar det om utbyggnad
              av förnybar produktion speciellt i de delar av landet där produktionen
              är för låg. Vi vet var det är någonstans. Elprisområdesdiskussionen
              visar det. I avvaktan på att få detta gjort måste vi få ordning
              på kärnkraften. Det är skandal att så många reaktorer står stilla
              i dag när det snart är kallt.
            </seg>
            <seg n="99e0a756">
              För det tredje, och slutligen: Bygg bort flaskhalsarna! Gör oss
              mindre sårbara! På sikt kanske man också ska främja en gemensam
              nordisk elmarknad. I snittet mellan elområde 3 och elområde 4
              finns, som många har sagt, stora prisskillnader. Snittet går rakt
              igenom Halland. Jag är själv hallänning. Det går mellan Falkenberg
              och Varberg mellan kärnkraftskommunen i norr och Falkenberg i
              söder. Det är klart att det skapar motsättningar. Skillnaden borde
              ha varit mindre.
            </seg>
            <seg n="8137a41f">
              Jag är chockad och arg över detta. Men jag är inte arg på regeringen
              och Anna-Karin Hatt, utan jag är arg på kärnkraftsbolagen som
              låter reaktorerna stå stilla.
            </seg>
          </u>
          <note type="speaker" n="36af9b5a">
            Anf. 124 ANN-KRISTINE JOHANSSON (S):
          </note>
          <u who="ann-kristine_johansson_fd2a49" xml:id="i-e5cca373a0e4a576-1" n="e590ca45">
            <seg n="a88a4152">
              Fru talman! Jag tycker att det är viktigt att ministern ändå
              kan stå för att regeringen har del av beslutet att vi har fyra
              prisområden. Jag skulle vilja höra ministerns kommentar till att
              Nordiska ministerrådet redan 2008 gav uppdraget till ansvariga
              myndigheter att börja processen att dela in i prisområden.
            </seg>
            <seg n="f5dcdd48">
              Redan 2008 kom också rapporten från Svenska kraftnät, som jag
              sade tidigare, där man uppmärksammar de stora investeringsbehoven
              för att klara av inte minst den förnybara energin. Det krävs bättre
              överföringskapaciteter mellan nordiska länder. Det motverkar svängningarna
              och skillnaden i priser. På sikt kanske vi kan ha ett prisområde
              i Norden.
            </seg>
            <seg n="ed7f202a">
              En kommande elcertifikatsmarknad mellan Sverige och Norge kräver
              ännu mer överföringskapacitet. Det kommer att krävas stora investeringar
              i hela Norden. Hur ser ministern på detta?
            </seg>
            <seg n="5774cce0">
              Den sista frågan gäller hur uppkopplingen mot den övriga europeiska
              elmarknaden kommer att påverka priserna i Norden. Mycket tyder
              på att priserna kommer att pressas upp ytterligare. Den stora
              politiska frågan är om det är möjligt att göra något för att förhindra
              detta. Elprisområdena i Sverige tyder på att vi kommer att få
              se de här skillnaderna framöver, inte minst när exporten ute i
              övriga Europa ökar. Och jag har förstått att det är regeringens
              ambition.
            </seg>
          </u>
          <note type="speaker" n="2c37fba7">
            Anf. 125 BÖRJE VESTLUND (S):
          </note>
          <u who="borje_vestlund_809cde" xml:id="i-ab9bbd98b8e621a3-2" n="e2c46f45">
            <seg n="5788aa8c">
              Fru talman! Jag är väl en av få mälardalingar som deltar i debatten.
            </seg>
            <seg n="83a70606">
              Regeringen vill inte ha elprisområden. Nej, det tror jag inte
              att någon över huvud taget i den här kammaren har velat ha. Men
              det som är intressant när man lyssnar på regeringens företrädare
              är att det är en fullständig förvirring. Å ena sidan säger de
              att alltihop är Socialdemokraternas fel och att det beror på att
              man lade ned Barsebäck. Å andra sidan säger de att man borde ha
              gjort mer när det gäller utbyggnaden.
            </seg>
            <seg n="2e95381f">
              Jag vill fråga statsrådet Hatt om det är statsrådets uppfattning
              att Barsebäck var orsaken till att vi fick elprisområdena. Det
              är ju det som man har anfört från moderat håll.
            </seg>
            <seg n="78d33f68">
              Den andra frågan är mer av den art som interpellationerna har,
              fru talman, nämligen en del av granskningen av regeringen. Regeringen
              uttrycker här att bakgrunden till den nya ordningen är EU-kommissionens
              krav på Svenska kraftnät, och inte på regeringen.
            </seg>
            <seg n="4494b169">
              Då måste jag ställa frågan: När började EU ställa krav på enskilda
              svenska myndigheter? Det är en intressant fråga i sammanhanget,
              för såvitt jag vet har man varje gång man har fört denna debatt
              talat om att det har gällt någonting mot Konungariket Sverige
              och inte mot en enskild myndighet, ett enskilt företag eller en
              enskild person.
            </seg>
            <seg n="a2b605e7">
              Jag kan också påminna mig att precis i början av denna mandatperiod
              var Mikael Odenberg, generaldirektör på Svenska kraftnät, hos
              näringsutskottet och berättade om sitt uppdrag. Det handlade om
              att förhandla om just elprisområdena. Min fråga till ministern
              är: Vem gav Mikael Odenberg uppdraget att förhandla med EU-kommissionen?
              Eller är det så att generaldirektörer och vd:ar i statliga bolag
              har ett generellt förhandlingsmandat att förhandla med EU-kommissionen?
              Det tycker jag är väsentlig när det gäller vår uppgift att granska
              regeringen i interpellationsdebatter. Det var därför jag bestämde
              mig för att delta i den här debatten.
            </seg>
            <seg n="a30e645f">
              Sedan finns det några saker som har anförts i debatten, till
              exempel böterna från EU. Det tyder på en mycket stor okunskap
              om hur EU-systemet fungerar. Förutsättningen är att EU har en
              rättsstatsprincip som är baserad på samma principer som vi har.
              Det är bara en domstol som kan utdöma böter. Låt oss ta ett annat
              aktuellt ärende, nämligen datalagringsdirektivet. Vi vet att vi
              har halkat efter med det år ut och år in. Nu har vi det liggande
              under ett år innan vi kan ta upp det till förnyad prövning. Men
              först när EU-domstolen har dömt är vi skyldiga att betala böter.
              Var kommer resonemanget om de dryga böterna in? Eftersom EU-kommissionen
              inte har fattat något beslut kan rimligen inte EU-domstolen fatta
              något beslut om böter.
            </seg>
            <seg n="d69af752">
              Sedan har jag en sista fråga i det här sammanhanget. Man kan
              naturligtvis ha olika uppfattningar om hur fort det gick. När
              jag kom i riksdagen 2002 fanns det väldigt gott om motioner om
              Sydvästlänken. Den har debatterats sedan dess. Man fattade tydligen
              ett inriktningsbeslut 2005. Då satt jag inte i det här utskottet.
              Jag måste ställa en fråga till statsrådet: Varför byggde man inte
              ut Sydvästlänken under den förra mandatperioden? Det är trots
              allt fyra år, och då hade man hunnit byggt många mil ledning.
            </seg>
          </u>
          <note type="speaker" n="fe7fce61">
            Anf. 126 JENNIE NILSSON (S):
          </note>
          <u who="jennie_nilsson_c9c6be" xml:id="i-ff6fdd187f5e1b3e-0" n="54066221">
            <seg n="db94c810">
              Fru talman! Jag tänkte egentligen bara lyssna på debatten i kammaren
              i dag. Det är en intressant debatt. Jag har också noterat att
              vi är många hallänningar och faktiskt två stycken i kammaren som
              kommer från samma kommun. Både jag och Anna-Karin Hatt kommer
              från en kommun som heter Hylte kommun som ligger i Halland.
            </seg>
            <seg n="e22e34c0">
              Efter att hört på debatten en stund kände jag mig dock tvingad
              att gå upp, inte minst utifrån vårt gemensamma ursprung. Jag och
              Anna-Karin Hatt är lika gamla. Vi har gått på högstadiet tillsammans,
              i parallellklasser. Därför känner jag mig väldigt säker på att
              jag kan använda ett ytterst lokalt exempel och att Anna-Karin
              Hatt ändå kommer att förstå vad jag pratar om och vad jag menar.
            </seg>
            <seg n="c01edf85">
              I Hylte kommun, som är en inlandskommun i Halland, har vi ett
              pappersbruk. Hela bygden och hela kommunen står och faller ganska
              mycket med detta pappersbruk. Där jobbar lite drygt 1 000 personer
              av en befolkning på 10 000 i hela kommunen, och det är direkt
              på bruket. Man skulle kunna gissa att minst lika många till eller
              kanske dubbelt så många till är direkt eller indirekt beroende
              av Hyltebruk. De ingår i dag i en koncern som heter Stora Enso.
              Stora Enso är finskägt. De har också pappersbruk i till exempel
              Borlänge, Kvarnsveden.
            </seg>
            <seg n="0a206418">
              Den nya prisindelningen får, såvitt jag förstår av signaler hemifrån,
              jättestora konsekvenser. Jag antar att även Ola har fått höra
              om den här typen av konsekvenser och att det är därför han står
              här i kammaren i dag och är väldigt bekymrad.
            </seg>
            <seg n="5476b34f">
              Hyltebruk gör av med 1 procent av Sveriges totala energiförbrukning.
              Det är lika mycket som Göteborgs stad. Man hamnar i en priszon
              som är två gånger högre än exempelvis Borlänge och betydligt högre
              än i Finland. Man står inför ständiga investeringar. Man slåss
              om investeringar i en stor koncern. Varje investering bygger på
              att man kan visa att man har likvärdig konkurrens och samma möjligheter
              som andra eller helst bättre möjligheter än andra i sin omvärld
              att pressa priser, pressa kostnader, leverera bra kvalitet till
              bra pris.
            </seg>
            <seg n="6d87c10f">
              Min fråga till Anna-Karin Hatt blir: Vad är ditt svar till invånarna
              i Hylte kommun, till, gissar jag, dina partikamrater i Hylte kommun
              och till brukets ledning i Hylte kommun när man nu helt plötsligt,
              lite grann ur det blå, står i en situation där alla börjar tvivla
              på om bruket har en framtid så som det här ser ut och så som det
              här slår?
            </seg>
            <seg n="63ec83e7">
              Drygt en timme efter att de nya zonerna hade börjat gälla den
              1 november skilde det 10 öre. Det hände direkt. Det har skilt
              upp till 53 öre i förra veckan mellan brukets pris och Kvarnsvedens
              pris, och det är bara inom Sverige. Det här har skapat helt nya
              förutsättningar.
            </seg>
            <seg n="88318869">
              Jag är medveten om, och det tror jag alla är även på bruket och
              i Hylte kommun, att saker och ting händer som gör att saker och
              ting förändras. Men problemet med just detta beslut är att det
              är ett beslut som är fattat utan en demokratisk process, utan
              att politiken har kunnat påverka och utan att frågan har diskuterats
              och beslutats i denna kammare. En fråga som får så stora konsekvenser
              för stora delar av vårt näringsliv och deras förmåga att kunna
              konkurrera på lika villkor har beslutats och börjat gälla utan
              att någon knappt har vetat om det i förväg.
            </seg>
            <seg n="9f6cfafe">
              Jag skulle också vilja veta om Anna-Karin Hatt tycker att det
              är rimligt att beslut av den här digniteten fattas på det här
              sättet.
            </seg>
          </u>
          <note type="speaker" n="3546a34b">
            Anf. 127 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" xml:id="i-be1ae8fd9c17549e-0" n="2bc5424c">
            <seg n="0e585f04">
              Fru talman! Det är mycket diskussion om elkostnaden i Sverige.
              Just nu är den 36 öre per kilowatt i samtliga fyra prisområden.
            </seg>
            <seg n="25978879">
              Jag är ursprungligen norska, och jag blev inte förvånad över
              den här debatten. Norge har sedan flera år tillbaka varit indelat
              i fem olika prisområden. Det har varit väldigt högljudda och upprivande
              debatter om vem som betalar mer än andra. I Norge var orsaken
              inte att EU krävde det, men den norska staten insåg att för att
              kunna klara av en ökad utbyggnad av överföringskapaciteten i Norge
              behövde man bygga upp en fond och definiera var flaskhalsarna
              fanns. Det är en lång process. Norge har fortfarande kvar sina
              fem elområden. Jag tycker inte att den norska modellen ska vara
              en förebild för den svenska modellen.
            </seg>
            <seg n="2dbd0b9c">
              Fru talman! Ann-Kristine Johansson och jag sitter i Nordiska
              rådet. I vårt utskott i Nordiska rådet fattade vi ett beslut där
              vi trycker på behovet av att bygga ut överföringskapaciteten i
              elnätet i de nordiska länderna. I förra veckan hade vi en debatt
              här i kammaren om överföringskapaciteten i Sverige. Där fick Alliansen
              med en skrivning om att vi inte bara måste bygga ut överföringskapaciteten
              i Norden utan vi måste även bygga ut överföringskapaciteten i
              Sverige. Det är väldigt viktigt att vi har en god inhemsk produktion
              och att vi har en god inhemsk överföringskapacitet.
            </seg>
            <seg n="1186e4bb">
              Fru talman! I sitt anförande tog Ann-Kristine Johansson upp att
              Svenska kraftnät år 2002 i en prognos förutsåg att det inte skulle
              bli något stort ökad behov av ny överföringskapacitet i Sverige.
              Jag förstår att Socialdemokraterna trodde på Svenska kraftnät
              den gången. Den här alliansregeringen har ökat Svenska kraftnäts
              budgetram med tio gånger mer än den var 2005. Det är att satsa.
            </seg>
            <seg n="dbdd8f0e">
              Sedan inser vi alla att det finns en rättsprocess när det gäller
              överföringskapaciteten i Sydvästlänken. Det är väldigt många överklaganden,
              och det är sorgligt. Jag tror att vi framöver bör titta på vad
              vi kan göra åt överklagandeprocesserna när det gäller överföringskapacitet.
              Det är ingen som behöver tveka om att det behövs mer utbyggd överföringskapacitet
              i Sverige.
            </seg>
            <seg n="6b15deb2">
              Det behövs även mer elproduktion i södra Sverige. En av de saker
              som elområdena är tänkta att göra är att skicka signaler till
              dem som bygger elproduktion i Sverige i dag att det lönar sig
              att bygga elproduktion i elområde 4.
            </seg>
            <seg n="477ebcfc">
              Jag hoppas också att det ska löna sig att energieffektivisera
              i elområde 4. Om man energieffektiviserar i elområde 4 i dag kommer
              det att löna sig mer än det gör i andra delar av Sverige.
            </seg>
            <seg n="8efae30a">
              Själv tillhör jag elområde 3. Jag bor i Borås. Även där finns
              det skillnader i elpriset jämfört med elområde 1, men vi har inte
              alls den diskussion som ni har i Skåne. Jag tror att inte att
              någon av er från Socialdemokraterna behöver vara det minsta tveksam
              om att även vi tycker att den här prisskillnaden internt i Sverige
              inte bör förekomma. Den bör inte förkomma i Norden, och vi har
              en lång väg att gå.
            </seg>
            <seg n="19560ece">
              Som politiker måste vi se framåt och ta fram lösningar på hur
              vi kan snabba upp överföringskapaciteten i Sverige och utbyggnaden
              av den. Vi måste också fatta politiska beslut framöver om hur
              vi förbättrar elproduktionen och energieffektiviseringen.
            </seg>
            <seg n="0e13a34f">
              Jag ser fram mot svaret från Energimarknadsinspektionen när de
              har analyserat det här första halvåret av elområdesindelningen
              i Sverige. Jag ser fram mot Energimarknadsinspektionens förslag.
              Det är självklart att vi i Sverige behöver ta tag i de här frågorna.
              Vi behöver vara konstruktiva, och vi behöver hitta lösningar som
              gynnar hela Sverige, Norden och EU:s inre marknad.
            </seg>
          </u>
          <note type="speaker" n="2a94a4c6">
            Anf. 128 Statsrådet ANNA-KARIN HATT (C):
          </note>
          <u who="unknown" xml:id="i-9d46e07d05cbe9cb-37" n="17df81f0">
            <seg n="7a1ebe87">
              Fru talman! Den här debatten visar att detta är en fråga som
              engagerar. Den engagerar mig mycket. Regeringen gör en rad saker
              för att minimera risken för att vi ska få bestående prisskillnader
              mellan prisområdena i Sverige.
            </seg>
            <seg n="6485229e">
              Vi storsatsar nu genom Svenska kraftnät på att minska de överföringsbegränsningar
              som det här systemet har gjort alldeles uppenbara. Vi bygger bort
              flaskhalsarna mellan elprisområdena. De närmaste tio åren kommer
              vi att satsa 3 ½ miljard kronor per år, vilket är en historiskt
              stor summa. Det är baserat på de behov som vi har identifierat
              och som Svenska kraftnät och andra har pekat på genom åren. Det
              är sex gånger mer än vad den socialdemokratiska regeringen orkade
              med att satsa de senaste tolv åren vid makten. Vi har identifierat
              behoven; vi gör något åt dem.
            </seg>
            <seg n="20565901">
              Om vi hade haft Sydvästlänken på plats hade mycket av prisskillnaderna
              redan varit eliminerade. Nu har vi inte det. Jag har just tagit
              emot en ansökan från Svenska kraftnät om koncession på Sydvästlänken
              som vi bearbetar så skyndsamt vi kan. Bedömningen är att Sydvästlänken
              kommer att vara på plats till 2015.
            </seg>
            <seg n="a7b5ce9e">
              Den nya elproduktionen byggs ut i snabb takt. Sedan 2006 har
              vindkraften i Sverige femdubblats. Den förnybara elproduktionen
              växer rekordsnabbt tack vare de ambitionshöjningar i elcertifikatssystemet
              som har kommit på plats genom Alliansens energiöverenskommelse.
              Det har öppnat för mer förnybar el i södra Sverige. Det kommer
              också att pressa ned prisskillnaderna.
            </seg>
            <seg n="f1269f1d">
              Dessutom har regeringen ställt krav på kärnkraftsindustrin att
              se till att den svenska kärnkraften kan leverera när behovet av
              el är som allra störst så länge vi är beroende av den. De planerade
              revisionerna ska genomföras under den tid på året när behovet
              av el är som lägst, det vill säga under årets varma månader.
            </seg>
            <seg n="cd3a4ca8">
              Regeringen stärker också steg för steg konsumentens ställning
              på elmarknaden exempelvis genom att utarbeta förslag om timvis
              mätning och genom att utarbeta förslag om nettodebitering. Vi
              har just genomfört en förhandsreglering av elnätsavgifterna det
              som var förra vinterns stora snackis. Vi har nu eliminerat risken
              för att konsumenten ska råka ut för snabba oförutsedda höjningar
              av elnätsavgiften som är nästan en tredjedel av kostnaden på elräkningen.
              Det kommer att underlätta för den enskilde att påverka sina elkostnader.
            </seg>
            <seg n="7c12e8da">
              Här har talats om konkurrenskraft och hur det ser ut. Har vi
              ett högt eller lågt elpris i Sverige? Det är glädjande att kunna
              konstatera att de elpriser vi har just nu ligger 10 procent under
              det tyska priset till exempel. Det gör att svensk industri har
              en bra konkurrenskraft. Priset är ännu lägre i norra Sverige tack
              vare prisområdesindelningen. Även södra Sverige har i dagsläget
              ett konkurrenskraftigt elpris. Det är till gagn för svenska konsumenter,
              företag och jobb.
            </seg>
            <seg n="57580efb">
              De prisvariationer som vi har sett inledningsvis är en signal
              om hur osäkert och sårbart det är att förlita sig på ett fåtal
              stora elproduktionsanläggningar i Sverige. Därför är det viktigt
              att den svenska elförsörjningen byggs ut och att energisystemet
              framöver breddas genom att tillföras mer förnybar energi.
            </seg>
          </u>
          <note type="speaker" n="ac0188a3">
            Anf. 129 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-33727c1854e37d66-2" n="1ca38e03">
            <seg n="93fcd8f8">
              Fru talman! Tack för debatten, ministern!
            </seg>
            <seg n="e561e26c">
              Det är bra med de storsatsningar, som ministern kallar det, som
              görs på att öka överföringskapaciteten, och att man satsar 3 ½
              miljard. Det är bra.
            </seg>
            <seg n="81ce4471">
              Vi får hoppas att Svenska kraftnät i framtiden och under de närmaste
              tio åren verkligen använder pengarna. Så har det inte varit de
              senaste åren, ser man i Svenska kraftnäts redovisning. Man har
              använt knappt hälften av de investeringspengar man har haft. Det
              kan man tycka är lite märkligt med tanke på hur det nu ser ut
              i Sverige.
            </seg>
            <seg n="cd7da837">
              Jag vill komma tillbaka till mina ursprungsfrågor i interpellationen.
            </seg>
            <seg n="702c7efa">
              Kommer alla konsumenter i Sverige att bli behandlade lika när
              det gäller elpris? Kommer företagen i Sverige att bli behandlade
              lika när det gäller elpris? Som jag uppfattar den här debatten
              kommer det tyvärr inte att bli så. De är snarare så att regeringen
              prioriterar och sätter marknaden före medborgaren och folket.
              Det kan man känna en viss rädsla för, inte minst utifrån att södra
              Sverige blir någon form av experiment när det gäller hur marknaden
              och en europeisk marknad kan fungera. Sverige går i bräschen i
              det här fallet.
            </seg>
            <seg n="c54206f4">
              Jag kommer tillbaka till gör om och gör rätt. Hur ska det bli
              för pappersbruket i Hyltebruk? Hur ska det bli för företaget i
              Jönköping som drivs av Erik Andersson som säger: Varje öre per
              kilowattimme motsvarar ungefär en helårsanställd i kostnad. Det
              spelar roll för framtiden.
            </seg>
          </u>
          <note type="speaker" n="8158982d">
            Anf. 130 LEIF JAKOBSSON (S):
          </note>
          <u who="leif_jakobsson_79f517" xml:id="i-1ea2996b7f3bbe19-2" n="16a57e61">
            <seg n="bfe1a9ba">
              Fru talman! Jag börjar med att läsa upp vad som i dag stod på
              Sydsvenska Handelskammarens blogg och hemsida med anledning av
              den debatt vi har här i kväll: Det ska bli spännande att se om
              regeringen fortsätter att skylla på EU. Faktum är ju att detta
              är ett svenskt beslut. Sverige har designat elområdena, ingen
              annan. Lös det riktiga problemet bygg ut ledningarna och helst
              produktionen. Kanske är detta startskottet på en process där riksdagen
              tar initiativ till att riva upp dagens lösning.
            </seg>
            <seg n="ff07ae74">
              Så står det på Sydsvenska Handelskammarens hemsida i dag. Den
              här frågan följs av många, inte minst på företagarsidan.
            </seg>
            <seg n="3cab3c73">
              Mycket av det som ministern och de borgerliga ledamöterna här
              har gett uttryck för har egentligen handlat om att måla upp en
              bild av att det är något slags naturlag som delar in Sverige i
              fyra prisområden och att regeringen inte råder över den naturlagen
              utan det gör EU, Svenska kraftnät och den gamla socialdemokratiska
              regeringen. Så kan man inte agera. En regering finns för att stå
              upp för sitt folk och sina medborgare och se till att alla behandlas
              lika. Det är det som är problemet. Det handlar inte om vad det
              genomsnittliga elpriset i Sverige är just nu. Det handlar inte
              om vad man gör på det ena eller andra området. Det som upprör
              människor är att konsumenter och företag i södra Sverige ska betala
              extra till elnäten som de redan har varit med och byggt upp för
              hela landet. Det är därför jag vill att regeringen ska ta sitt
              förnuft till fånga och stoppa det här orättvisa systemet.
            </seg>
          </u>
          <note type="speaker" n="f075b955">
            Anf. 131 BÖRJE VESTLUND (S):
          </note>
          <u who="borje_vestlund_809cde" xml:id="i-ab9bbd98b8e621a3-3" n="e2c46f45">
            <seg n="975e1fe1">
              Fru talman! Jag vill påminna kammaren om att det i energiöverenskommelsen
              inte finns något om att allianspartierna har planer på att starta
              Barsebäck igen. Jag tycker att det är intressant med tanke på
              vad som anförs i debatten.
            </seg>
            <seg n="ba4400ac">
              Men jag tycker fortfarande att det ur konstitutionell synpunkt
              finns några viktiga frågor. Vem är det som har gett mandat till
              vd:n i Svenska kraftnät att förhandla fram de nya elprisområdena?
              Har han gjort det på eget initiativ behöver man fundera på hans
              kompetens. Har han fått det av regeringen handlar det om: Hur
              har regeringen agerat? Man kan i varje fall inte säga att det
              är Svenska kraftnät som har gjort det.
            </seg>
            <seg n="15912bad">
              Jag skulle vilja säga en sak till. Man säger att man minsann
              nu satsar i det här sammanhanget. Låt mig påminna om att alliansregeringen
              år 2010 godkände en investeringsbudget på 2,2 miljarder. Av dessa
              användes drygt 50 procent. Hur mycket av de 3,5 miljarder som
              man säger att man nu ska använda är det klart att sätta i gång
              och bygga för? Jag har ett förflutet när det gäller infrastruktur
              över huvud taget, och jag vet att det brukar bli ganska mycket
              pengar över där. När kommer det här verkligen att vara utbyggt?
            </seg>
            <seg n="98b65434">
              Det viktiga för mig, fru talman, är att få svar på frågorna.
              Har generaldirektörer och vd:ar i statliga bolag och statliga
              myndigheter en generell delegation att förhandla med EU om olika
              frågor, eller har man det inte? Vem gav Svenska kraftnät order
              om att hantera de här frågorna?
            </seg>
          </u>
          <note type="speaker" n="b83129f8">
            Anf. 132 JENNIE NILSSON (S):
          </note>
          <u who="jennie_nilsson_c9c6be" xml:id="i-ff6fdd187f5e1b3e-1" n="54066221">
            <seg n="53924552">
              Fru talman! Jag måste erkänna att jag inte heller blev så klok
              på de svar som utlovades av ministern, utan jag har fortfarande
              ett antal utestående frågor.
            </seg>
            <seg n="891aa0e0">
              Den ena frågan handlar om hur man beskriver när och varför problemen
              uppstår, det här med flaskhalsarna, att det produceras för lite
              energi i Sverige. Det kan hända att jag inte alls har förstått
              det här, och då får väl ministern rätta mig i sitt sista inlägg.
              Men som jag har förstått det är det största problemet inte hur
              mycket man producerar. Det är när man väljer att exportera el
              till Polen, Tyskland och Danmark som priserna tickar upp, slår
              i taket och blir riktigt höga, enligt dem som arbetar med de här
              frågorna och som jag har fått information av. Det är i sig ett
              problem.
            </seg>
            <seg n="21af6574">
              Men så skulle man också kunna tolka ministerns svar när hon skriver
              att gränsen tidigare följde den svenska nationsgränsen men att
              det nu är flaskhalsar som begränsar stamnätets överföringsförmåga
              som är problemet. Det skulle kunna tolkas precis på det sättet.
            </seg>
            <seg n="2181fa67">
              Min andra fråga handlar om att vi fick en del redogörelser kring
              att man ska bygga vindkraft i södra Sverige. Det är för allt i
              världen trevligt, men min fråga är: Hur har man agerat på EU-nivå
              när man har hanterat frågan där nere utifrån det danska klagomålet?
              På vilket sätt har man företrätt Sverige och drivit de svenska
              intressena? Jag kan förstå att danskarna är lite irriterade över
              att vi, som de tycker, har billig och bra energi. Men har man
              då tagit hänsyn exempelvis till att det finns både plus och minus
              med att bo här uppe i Norden? Vi har långa och dyra transporter,
              vi ligger avsides och så vidare. Här finns minustecken. Är det
              då helt omöjligt att försvara att vi har något plus någonstans?
              På vilket sätt har detta gjorts?
            </seg>
            <seg n="94c14f0a">
              Till sist vill jag göra ett påstående: Det är väldigt tröttsamt
              att ha en regering som fortfarande in på den andra mandatperioden
              inte vill ta ansvar utan bara skyller på allt och alla andra.
            </seg>
          </u>
          <note type="speaker" n="60bbec1d">
            Anf. 133 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" xml:id="i-be1ae8fd9c17549e-1" n="2bc5424c">
            <seg n="5419c55e">
              Fru talman! Leif Jakobsson satte fingret på problemet när han
              citerade Sydsvenska Handelskammaren och sade att det som behövs
              nu är ökad produktion och ökad överföringskapacitet. Ja, det är
              det som behövs just nu. Det är det vi måste arbeta med. Det är
              också därför som regeringen har sett till att Svenska kraftnät
              har fått en rejäl ökning av sina budgetramar. Det är det som måste
              genomföras.
            </seg>
            <seg n="8f9f28d9">
              Sedan kan man ta en snabblektion i vad det är som skapar olika
              kostnader i de olika elområdena. När det blir trångt i överföringen
              mellan två elområden uppstår skillnader. Gränsen mellan elområden
              finns där det är svårt att föra över kapacitet från ett elområde
              till ett annat.
            </seg>
            <seg n="1dd31fde">
              Det som också händer i dag är att om det är en prisskillnad mellan
              elområden tar man differensen mellan två elområden och multiplicerar
              den med antalet kilowatt som transporteras mellan två elområden.
              Pengarna går till en fond som Svenska kraftnät har. Den fonden
              är öronmärkt och kan inte användas till något annat än till att
              bygga ut överföringskapaciteten mellan de olika elområdena i Sverige.
            </seg>
            <seg n="d97e6e09">
              Där är lösningen på problemet. Vi måste bygga ut, och det görs
              också nu. Men tyvärr byggs det inte ut i den hastighet som vi
              skulle vilja. Det är klart att den här regeringen tar ansvar för
              att bygga ut överföringskapaciteten. Det Svenska kraftnät sade
              2002 visade sig inte stämma. Vi tar konsekvenserna av det och
              ser till att Svenska kraftnät nu gör en kraftfull satsning på
              ökad överföringskapacitet.
            </seg>
          </u>
          <note type="speaker" n="f95e383d">
            Anf. 134 Statsrådet ANNA-KARIN HATT (C):
          </note>
          <u who="unknown" xml:id="i-9d46e07d05cbe9cb-38" n="17df81f0">
            <seg n="8c534021">
              Fru talman! Tack, alla som har deltagit i denna viktiga debatt!
              Många frågor och många synpunkter har varit uppe i diskussionen,
              och jag kan inte bemöta alla. Men några som har varit uppe skulle
              jag vilja bemöta.
            </seg>
            <seg n="cdb8787f">
              Ann-Kristine Johansson ställde vissa frågor när det gäller det
              nordiska samarbetet. Det stämmer att det här är en viktig fråga
              i det nordiska perspektivet, och just därför har Nordiska ministerrådet
              givit i uppdrag till de nordiska stamnätsoperatörerna att återkomma
              med förslag på vilka investeringar som behöver göras för att bygga
              ut stamnäten totalt sett i Europa. Samtidigt arbetar vi intensivt
              med att få en nordisk slutkundsmarknad för el på plats för att
              stärka konsumentens ställning också i Europa.
            </seg>
            <seg n="1fd44abf">
              Frågan har ställts om ökad integration med Europa är bra eller
              dåligt. Ja, i grunden är det bra. Vi vet att vi vissa tider på
              året har behov av att importera el för att täcka det svenska behovet.
              Förra vintern hade vi en bristsituation när det gällde el i Sverige,
              och vi ska vara väldigt tacksamma för att vi då kunde importera
              vattenkraftsel från Norge och vindkraftsel från Danmark till exempel.
            </seg>
            <seg n="4d588a89">
              Näten har betalats solidariskt och gemensamt, säger Leif Jakobsson.
              Ja, så är det. Och så fortsätter det att vara genom att vi i denna
              kammare fattar beslut om vilka ramar som gäller och vilka investeringar
              som Svenska kraftnät ska göra utifrån det behov som man har identifierat.
            </seg>
            <seg n="87dca2fb">
              Kommer konsumenten i Sverige att kunna betala samma pris? Ja,
              det beror på vad vi gör. Det är just därför som vi i regeringen
              nu gör allt vi kan för att minimera risken för bestående prisskillnader
              mellan prisområdena i Sverige. Det görs en rekordsnabb utbyggnad
              av elnäten och en rekordsnabb utbyggnad av den förnybara elförsörjningen.
              Vi ställer krav på att kärnkraften ska leverera när behoven är
              som allra störst. Dessutom stärker vi steg för steg konsumenternas
              ställning på elmarknaden och ökar deras möjlighet att få kontroll
              över sina egna kostnader.
            </seg>
          </u>
          <note n="fbfbed48">
            Överläggningen var härmed avslutad.
          </note>
          <note n="66d8e0e1">
            20 § Bordläggning
          </note>
          <note n="5ab22bf8">
            Anmäldes och bordlades
          </note>
          <note n="310a78ce">
            21 § Anmälan om interpellationer
          </note>
          <note n="61142d96">
            Anmäldes att följande interpellationer framställts
          </note>
          <note n="800b95e9">
            den 28 november
          </note>
          <note n="c5e8a40a">
            Monica Green
          </note>
          <note n="9da18e53">
            Jonas Sjöstedt
          </note>
          <note n="74f92fe8">
            Mikael Damberg
          </note>
          <note n="749787e4">
            den 29 november
          </note>
          <note n="01b594b7">
            Eva Sonidsson
          </note>
          <note n="c4909178">
            Pyry Niemi
          </note>
          <note n="66491bef">
            Anna-Lena Sörenson
          </note>
          <note n="7f20f3a3">
            Interpellationerna redovisas i bilaga som fogats till riksdagens
            snabbprotokoll tisdagen den 6 december.
          </note>
          <note n="ce485a04">
            22 § Anmälan om frågor för skriftliga svar
          </note>
          <note n="54681237">
            Anmäldes att följande frågor för skriftliga svar framställts
          </note>
          <note n="837e533d">
            den 25 november
          </note>
          <note n="e61e94ab">
            Siv Holma
          </note>
          <note n="e560b448">
            Ulla Andersson
          </note>
          <note n="b5e4b7f4">
            Gunilla Svantorp
          </note>
          <note n="800b95e9">
            den 28 november
          </note>
          <note n="05b66ab5">
            Carina Hägg
          </note>
          <note n="05b66ab5">
            Carina Hägg
          </note>
          <note n="05b66ab5">
            Carina Hägg
          </note>
          <note n="a93b1dc6">
            Stina Bergström
          </note>
          <note n="a279e56e">
            Lena Olsson
          </note>
          <note n="e560b448">
            Ulla Andersson
          </note>
          <note n="749787e4">
            den 29 november
          </note>
          <note n="a279e56e">
            Lena Olsson
          </note>
          <note n="a4e07a8e">
            Frågorna 2011/12:181183 redovisas i bilaga som fogats till riksdagens
            snabbprotokoll tisdagen den 29 november.
          </note>
          <note n="d55218b3">
            Övriga frågor redovisas i bilaga som fogats till riksdagens snabbprotokoll
            tisdagen den 6 december.
          </note>
          <note n="bf01b25a">
            23 § Anmälan om skriftligt svar på fråga
          </note>
          <note n="879795fd">
            Anmäldes att skriftligt svar på följande fråga inkommit
          </note>
          <note n="837e533d">
            den 25 november
          </note>
          <note n="a5337ec2">
            Olle Thorell
          </note>
          <note n="b425056d">
            Svaret redovisas i bilaga som fogats till riksdagens snabbprotokoll
            tisdagen den 6 december.
          </note>
          <note n="00976d6a">
            24 § Kammaren åtskildes kl. 21.58.
          </note>
          <note n="d21ea1da">
            Förhandlingarna leddes
          </note>
          <note n="16b2c024">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
