<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--16</head>
          <docDate when="2011-10-13">2011-10-13</docDate>
        </div>
      </front>
      <body>
        <div>
          <note n="e7f2c9cc">
            ﻿
          </note>
          <note n="f8384357">
            Riksdagens protokoll
          </note>
          <note n="f17c7646">
            2011/12:16
          </note>
          <note type="date" n="6d8bbb7f">
            Torsdagen den 13 oktober
          </note>
          <note n="8f72a714">
            Kl. 14:00 - 15:01
          </note>
          <note n="c4530045">
            1 § Frågestund
          </note>
          <note n="2e83c1da">
            Anf. 1 ANDRE VICE TALMANNEN:
          </note>
          <note n="d54ceb26">
            Jag hälsar statsråden välkomna till dagens frågestund.
          </note>
          <note n="c36b286d">
            Brott mot arbetsmarknadslagar
          </note>
          <note type="speaker" n="62830eaa">
            Anf. 2 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-553f3dabddd2b063-0" n="e739e274">
            <seg n="3cbfa63d">
              Herr talman! Min fråga riktas till arbetsmarknadsminister Hillevi
              Engström.
            </seg>
            <seg n="b4ab379f">
              Den svenska modellen på arbetsmarknaden fungerar väl, med vissa
              undantag. Vi har sett hur människor från olika länder men även
              människor boende i Sverige utnyttjas av oseriösa arbetsgivare.
              Hotell- och Restaurangfacket har gjort nedslag på 54 arbetsplatser
              och konstaterar att på flertalet av arbetsplatserna begås allvarliga
              lagbrott. Människor utnyttjas. Nu har en kinesisk gästarbetare
              fått skadestånd tack vare Hotell- och Restaurangfackets kampanj
              och arbete.
            </seg>
            <seg n="c213ccbc">
              Min fråga till arbetsmarknadsministern är: Vilka åtgärder avser
              arbetsmarknadsministern att vidta för att komma till rätta med
              arbetsgivare som bryter mot lagen?
            </seg>
          </u>
          <note type="speaker" n="266250a6">
            Anf. 3 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-0" n="dc7e53bd">
            <seg n="7b49f096">
              Herr talman! Jag delar Eva-Lena Janssons uppfattning att den
              svenska modellen är bra och att parterna tar ett stort ansvar.
              Men det räcker inte utan det behövs också tillsyn. Därför är en
              av Arbetsmiljöverkets viktigaste uppgifter att ha tillsyn över
              arbetsmarknaden och i vissa fall komma med krav och utdöma vite.
              Dessutom har vi en prövning som görs av de rättsliga myndigheterna,
              till exempel när det gäller människohandelsbrott. Även där förekommer
              förundersökningar.
            </seg>
            <seg n="96db740d">
              Jag tycker att det finns en ordning som gör att vi kan upptäcka
              brotten inte alla, men många och vidta åtgärder så att ingen människa
              ska behöva bli utnyttjad i Sverige.
            </seg>
          </u>
          <note type="speaker" n="42678c22">
            Anf. 4 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-553f3dabddd2b063-1" n="e739e274">
            <seg n="624b8ff1">
              Herr talman! Regeringen har gett till känna att det är viktigt
              att människor sköter sig. Det tycker jag också, men även arbetsgivarna
              måste sköta sig genom att vara goda arbetsgivare. Vi har i dag
              många oseriösa arbetsgivare som utnyttjar människors belägenhet.
              Fackföreningarna kan kontrollera en del, liksom Skatteverket,
              och då är det viktigt att de får ordentliga resurser. Framför
              allt är det viktigt att se till att det finns ordenliga straff
              när arbetsgivare begår lagbrott.
            </seg>
            <seg n="7da3f553">
              Min fråga kvarstår därför: Vad tänker ministern vidta för åtgärder
              så att arbetsgivarna förstår att de inte kan utnyttja människor
              som slavar på arbetsmarknaden i Sverige?
            </seg>
          </u>
          <note type="speaker" n="e717802f">
            Anf. 5 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-1" n="dc7e53bd">
            <seg n="080ff5e4">
              Herr talman! Jag delar helt uppfattningen att människor varken
              kan eller ska tillåtas utnyttja andra på arbetsmarknaden. Just
              nu har Arbetsmiljöverket en stor kampanj riktad till utländsk
              arbetskraft med information på en mängd olika språk. Redan under
              ett dygn hade den webbsidan fler träffar än Arbetsmiljöverkets
              vanliga webb har under flera månader. Det finns alltså ett stort
              intresse. Det är en viktig fråga.
            </seg>
            <seg n="daeea175">
              Dessutom har vi en utredning på remiss om smartare sanktioner
              rörande arbetsmiljöbrott och förseelser. Den får till följd att
              fler arbetsgivare ska kunna få kontrollavgifter för att på så
              sätt stävja brott mot arbetsmiljölagen och de mildare fallen.
              De grövre fallen ska precis som tidigare hanteras av våra rättsliga
              myndigheter. Jag hävdar att vi tar frågan på stort allvar.
            </seg>
            <seg n="40b1255f">
              Arbetslösheten
            </seg>
          </u>
          <note type="speaker" n="4ffa5c00">
            Anf. 6 ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-d8571c2e2745a3d0-0" n="079a0464">
            <seg n="4f6e7764">
              Herr talman! Även min fråga går till arbetsmarknadsminister Hillevi
              Engström.
            </seg>
            <seg n="b28efd5c">
              Det är minst sagt oroliga ekonomiska tider i Europa, vilket också
              påverkar oss i Sverige. När vi lämnade riksdagen vid midsommar
              gick de flesta siffror åt rätt håll. Tillväxten steg och arbetslösheten
              skulle sjunka trodde vi. Under sommaren var det mycket som skakade,
              och prognosen har drastiskt förändrats sedan dess. Regeringen
              räknar i budgetpropositionen med att arbetslösheten nästa år kommer
              att ligga någonstans på i genomsnitt 7,8 procent. Därför är det
              lätt att känna oro över den situation som många som redan i dag
              är arbetslösa, och har varit det under en tid, möter och hur de
              åter ska få möjlighet att komma in på arbetsmarknaden.
            </seg>
            <seg n="df0e9c7f">
              Jag undrar hur arbetsmarknadsministern ser på den utmaningen
              och om det finns tillräckliga resurser att möta nedgången.
            </seg>
          </u>
          <note type="speaker" n="9cb43de4">
            Anf. 7 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-2" n="dc7e53bd">
            <seg n="45988da9">
              Herr talman! Jag delar Elisabeth Svantessons oro för framtiden.
              Vi vet väldigt lite om hur omvärlden kommer att påverka Sverige,
              vår exportindustri och våra underleverantörer.
            </seg>
            <seg n="0e402bf8">
              Regeringen har utöver det normala satsat 8,1 miljarder extra
              på arbetsmarknadspolitik just i syfte att färre ska hamna i långtidsarbetslöshet
              och att fler kan lämna arbetslösheten. Vi stärker Arbetsförmedlingen
              med 1,2 miljarder så att de som är arbetslösa får bättre stöd
              och ökad kvalitet. Vi ser också till att det är billigt att anställa
              unga människor, för de har en särskilt utsatt situation. Vi halverar
              lönekostnaden för ungdomar, vilket jag tror är en viktig åtgärd
              bland flera andra.
            </seg>
          </u>
          <note type="speaker" n="18c30fce">
            Anf. 8 ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-d8571c2e2745a3d0-1" n="079a0464">
            <seg n="ada39dcc">
              Herr talman! Jag tackar för svaret.
            </seg>
            <seg n="1ce65ba7">
              Arbetsmarknadsministern nämnde ungdomar som en grupp. En annan
              grupp som man kan känna sig bekymrad över är de som har en funktionsnedsättning.
              Många arbetar och har den nedsättningen, men det finns också personer
              som har svårt att ta sig in därför att de möts av ett funktionshinder
              när de kommer ut på arbetsmarknaden. Den grupp som har dessa problem
              och stöter på dem på arbetsmarknaden blir inte precis mindre.
            </seg>
            <seg n="b5e72e23">
              Jag undrar om det finns särskilda insatser som regeringen kan
              göra när det gäller den gruppen.
            </seg>
          </u>
          <note type="speaker" n="99873322">
            Anf. 9 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-3" n="dc7e53bd">
            <seg n="b2f33266">
              Herr talman! De tre svåra grupperna i detta sammanhang är de
              funktionsnedsatta, alltså de med nedsatt arbetsförmåga, ungdomar
              utan skolunderbyggnad och utrikes födda. Dessa grupper satsar
              vi särskilt på. Många som fått nystartsjobb är funktionsnedsatta
              personer. Ett nystartsjobb betyder att man halverar arbetsgivarens
              sociala avgifter.
            </seg>
            <seg n="41f5d196">
              Nu ser vi också över de stöd som finns. Det finns många olika
              stöd från samhällets sida såsom lönebidrag och särskilda anställningsstöd.
              Dem ser vi nu över för att göra dem ännu träffsäkrare. Vad gäller
              funktionsnedsatta har vi dessutom höjt nivån på arbetshjälpmedel
              så att en arbetsgivare kan få upp emot 100 000 kronor per år och
              anställd för att anpassa arbetsplatsen. På så sätt kan vi göra
              det lättare för funktionsnedsatta att komma in på arbetsmarknaden.
            </seg>
            <seg n="ac664bb8">
              Vi har, vågar jag påstå, mycket resurser. Det som krävs är att
              arbetsgivare också vill anställa och ta emot människor med nedsatt
              arbetsförmåga. Det är den stora utmaningen. Resurser finns i systemet.
            </seg>
            <seg n="8f2bfc01">
              Klustervapen
            </seg>
          </u>
          <note type="speaker" n="5b462a9e">
            Anf. 10 PETER RÅDBERG (MP):
          </note>
          <u who="peter_radberg_0f74c9" xml:id="i-3e6861fb0ec1ec87-0" n="265924c1">
            <seg n="7c485bee">
              Herr talman! Jag har en fråga till utrikesminister Carl Bildt.
            </seg>
            <seg n="94d38b65">
              Sverige skrev på Oslokonventionen år 2008. Det innebär att Sverige
              åtagit sig uppdraget att skrota klustervapnen och successivt fasa
              ut dem. Utrikesministern har den senaste tiden uttryckt sig i
              positiva ordalag om att skriva under det så kallade CCW-protokollet,
              som innebär att man legitimerar klustervapen i ytterligare tolv
              år. Då talar vi om tolv år från att det startar. I realiteten
              kan det handla om 1520 år. Bifallet till CCW-protokollet står
              i motsättning till Oslokonventionen, som Sverige skrivit på.
            </seg>
            <seg n="e4e5c340">
              Min fråga till utrikesministern är: Hur kommer utrikesministern
              att förhålla sig till protokollet?
            </seg>
          </u>
          <note type="speaker" n="76071d9d">
            Anf. 11 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-4" n="472ea42d">
            <seg n="7f0a1a6c">
              Herr talman! Det är alldeles riktigt som Peter Rådberg säger.
              De som erinrar sig de diskussioner vi tidigare hade i denna fråga
              minns att jag uttalade mig mycket tydligt för begränsningar för
              de stater som faktiskt har klustervapen. Problemet med Osloprotokollet
              är att det huvudsakligen handlar om länder som inte har klustervapen.
              Sverige kan man diskutera. De stora användarna av klustervapen
              begränsas ju inte alls av det protokollet.
            </seg>
            <seg n="26f62f02">
              CCW-protokollet begränsar de länder som på ett ganska påtagligt
              sätt faktiskt har klustervapen. Att det avtalet kan föras i hamn
              ligger entydigt i vårt intresse. Det ligger väl i linje med svenska
              ambitioner vad gäller rustningskontrollpolitik.
            </seg>
          </u>
          <note type="speaker" n="992dd707">
            Anf. 12 PETER RÅDBERG (MP):
          </note>
          <u who="peter_radberg_0f74c9" xml:id="i-3e6861fb0ec1ec87-1" n="265924c1">
            <seg n="ada39dcc">
              Herr talman! Jag tackar för svaret.
            </seg>
            <seg n="b36e6985">
              När det gäller klustervapnen skickar CCW-protokollet en tydlig
              signal, om nu Sverige skulle skriva på det. Tittar vi på intentionen
              i Oslokonventionen innebär den att man inte får tillverka, sälja
              och så vidare. Det är mycket viktigt.
            </seg>
            <seg n="7bec2010">
              Länder som Mexiko, Österrike och Nya Zeeland har framfört ganska
              tung kritik mot protokollet. Det skulle därför vara klädsamt om
              Sverige kunde vara bland de länder som står upp för att inte skriva
              på det.
            </seg>
          </u>
          <note type="speaker" n="5bcacee0">
            Anf. 13 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-5" n="472ea42d">
            <seg n="0adb2e24">
              Herr talman! Sverige tillhör de länder som vill åstadkomma resultat.
              Det är klart att vi kan säga att vi är emot alla kärnvapen och
              fördöma de kärnvapenreduktioner som faktiskt sker därför att de
              inte tar bort alla kärnvapen med en gång. Det är väl möjligtvis
              användbart som plakatpolitik, men det är inte så praktisk politik
              för att förändra hur världen ser ut.
            </seg>
            <seg n="60e4701b">
              Nu har vi möjligheter i en förhandling som omfattar inte alla
              men åtskilliga av de stora användarna av klustervapen att få någonting
              som begränsar klustervapen, i motsats till det Osloprotokoll som
              vi ska återkomma till riksdagen inom kort om ratificeringen av,
              men som i realiteten har en mycket liten påverkan på den förekomst
              av klustervapen som finns. Det här är praktisk politik för en
              bättre värld, till skillnad från plakatpolitik för hemmakonsumtion.
            </seg>
            <seg n="871a25cf">
              Arbetsmarknaden för utsatta grupper
            </seg>
          </u>
          <note type="speaker" n="0bff5f4d">
            Anf. 14 CHRISTER NYLANDER (FP):
          </note>
          <u who="christer_nylander_85e5f7" xml:id="i-65ab348f62c52395-0" n="cb022d9d">
            <seg n="91e77ab5">
              Herr talman! Det har i dag kommit nya siffror från Arbetsförmedlingen
              om situationen på svensk arbetsmarknad. De visar att arbetslösheten
              fortsätter att sjunka, i alla fall det senaste året, men att takten
              på nyskapande av jobb ser ut att åtminstone avta. Det finns väl
              all anledning att fundera på dels vilken dimensionering vi gör
              på arbetsmarknadens politik, dels vilka insatserna i sig är.
            </seg>
            <seg n="180ec2a6">
              Det som var uppe i en tidigare fråga var att det finns vissa
              grupper som generellt sett har det svårare. Oavsett om det går
              bra eller dåligt på svensk arbetsmarknad är det vissa som har
              det svårare. Några av dem är ungdomar, andra är nyanlända. Jag
              skulle vilja fråga arbetsmarknadsministern om det finns anledning
              att fundera ytterligare på vad vi kan lära av andra länder som
              är bättre än vi i dessa avseenden.
            </seg>
          </u>
          <note type="speaker" n="5fe109e8">
            Anf. 15 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-6" n="dc7e53bd">
            <seg n="7cee5338">
              Herr talman! En viktig del i EU-samarbetet är det vi diskuterar
              på möten med arbetsmarknadsministrar. Det som skiljer Sverige
              från våra grannländer i Europa jag träffade dem för några veckor
              sedan är att vi nu har möjlighet att satsa stora resurser, medan
              man i andra EU-länder gör drastiska neddragningar och i princip
              ägnar sig åt kontantstöd.
            </seg>
            <seg n="6fbadba6">
              Jag tycker definitivt att vi gör mycket som är på rätt väg. Jag
              nämnde tidigare för Elisabeth Svantesson att det krävs att arbetsgivare
              tar till vara den kompetens som finns, särskilt bland de utrikesfödda.
              Bara i Västra Götaland finns det 1 400 arbetslösa ingenjörer.
              50 av dem har forskarbakgrund. De kommer inte in i de lediga jobb
              som finns. Där har vi en stor utmaning, och där kan vi lära oss
              av andra hur man jobbar mot fördomar och mot diskriminering.
            </seg>
          </u>
          <note type="speaker" n="0b19ec9b">
            Anf. 16 CHRISTER NYLANDER (FP):
          </note>
          <u who="christer_nylander_85e5f7" xml:id="i-65ab348f62c52395-1" n="cb022d9d">
            <seg n="b7d1df01">
              Herr talman! I en annan del av det här huset sitter just nu den
              danska arbetsmarknadsministern på ett folkpartiseminarium och
              berättar om erfarenheter från Danmark. Det är klart att jag inte
              begär att den svenska arbetsmarknadsministern ska säga att vi
              ska kopiera den danska modellen, men det finns inslag i den som
              gör att ungdomar får det något lättare. Det är lägre ungdomsarbetslöshet
              över tid än i Sverige, och nyanlända och utrikes födda har lättare
              att komma in på arbetsmarknaden.
            </seg>
            <seg n="68eba0f7">
              Vi kan inte kopiera den danska modellen, men kan vi lära någonting
              av den danska modellen, som innehåller ökad flexibilitet men också
              säkerhet och trygghet mellan jobb?
            </seg>
          </u>
          <note type="speaker" n="4073ceb8">
            Anf. 17 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-7" n="dc7e53bd">
            <seg n="6e35a4a4">
              Herr talman! Vi kan definitivt lära oss av andra länder. En viktig
              del som vi har lärt oss är lärlingsanställningar och lärlingsutbildningar
              i olika former, men också att man har en skola som levererar mer
              kunskap och mer eftertraktad kunskap för vad arbetsmarknaden behöver
              och att man bygger en bro mellan skolan och arbetslivet.
            </seg>
            <seg n="2edf4439">
              Det vi förbereder nu inom regeringen är en utredning om lärlingsprovanställningar.
              Ungdomar under 23 år ska kunna få en koppling och lära sig ett
              arbete ute på arbetsplatser, speciellt de ungdomar som kanske
              just för stunden inte är så motiverade att gå i skolan.
            </seg>
            <seg n="b622a280">
              I grunden tycker jag att den svenska modellen fungerar bra. Parterna
              tar ett stort ansvar för lönebildningen. Det tycker jag är viktigt
              att poängtera.
            </seg>
            <seg n="ceb8a6d6">
              EU och Cypernkonflikten
            </seg>
          </u>
          <note type="speaker" n="17822623">
            Anf. 18 KERSTIN LUNDGREN (C):
          </note>
          <u who="kerstin_lundgren_567b92" xml:id="i-ab6b58bc1854cc19-0" n="dced848c">
            <seg n="6f9c6146">
              Herr talman! Min fråga går till utrikesminister Carl Bildt.
            </seg>
            <seg n="2934265c">
              I går hade vi besök av generalsekreterare Ban Ki Moon. Han kommer
              inom kort att möta företrädare för de två delarna på Cypern. Eftersom
              Cypern kommer att bli ordförandeland i EU från halvårsskiftet
              2012 vore det fantastiskt om detta ordförandeskap skulle ha bäddats
              med en försoning mellan Cyperns delar.
            </seg>
            <seg n="e86635a5">
              Jag skulle vilja höra om utrikesministern kan ge några signaler
              om EU:s arbete för att underlätta och främja en sådan positiv
              förhandlingslösning på en långdragen och förödande konflikt.
            </seg>
          </u>
          <note type="speaker" n="6ef45c2a">
            Anf. 19 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-8" n="472ea42d">
            <seg n="c566345f">
              Herr talman! Få saker skulle göra mig lyckligare än att kunna
              ge ett positivt svar till Kerstin Lundgren vad gäller utsikterna
              för en fredsöverenskommelse på Cypern. Jag var inte i Helsingfors
              i går och träffade generalsekreteraren, för vi hade ett stort
              ministermöte uppe i Kiruna, men jag hade möjlighet att tala rätt
              utförligt häromdagen med Alexander Downer, som är FN:s generalsekreterares
              speciella representant och som sköter dessa förhandlingar.
            </seg>
            <seg n="e16afe85">
              Även om förhandlingarna i teknisk mening går framåt, vilket är
              bra när det gäller att åstadkomma lösningar och vi vet ungefär
              hur en lösning ska se ut är det så att den politiska situationen
              i Republiken Cypern nu är sådan att det är svårt att vara alltför
              optimistisk. Därför har vi anledning att också förbereda scenarier
              som är lite mer bekymmersamma.
            </seg>
            <seg n="6e408fb6">
              Denna konflikt borde enligt min mening ha lösts för länge sedan.
              Det är en akut delning av ön sedan 1974. En de facto-delning skedde
              redan 1963, nästan omedelbart efter självständigheten. Det är
              klart att det är ett misslyckande för oss alla att man inte har
              kunnat komma över detta.
            </seg>
          </u>
          <note type="speaker" n="7c03eb73">
            Anf. 20 KERSTIN LUNDGREN (C):
          </note>
          <u who="kerstin_lundgren_567b92" xml:id="i-ab6b58bc1854cc19-1" n="dced848c">
            <seg n="6082d262">
              Herr talman! Det är tragiskt att höra att optimismen saknas.
              Naturligtvis har FN-spåret varit vitalt och är vitalt. Men EU
              har också ett ansvar som problemlösare. Det vore intressant om
              EU i sitt inre arbete, inte minst i dessa dagar, kunde bidra aktivt
              till att skapa bättre förutsättningar för framgång i denna långdragna
              och förödande konflikt. Jag vill höra om utrikesministern anser
              att den typen av resonemang kan föras och förs inom EU.
            </seg>
          </u>
          <note type="speaker" n="1b31e54c">
            Anf. 21 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-9" n="472ea42d">
            <seg n="0260e955">
              Herr talman! EU:s dilemma är att EU inte har möjlighet att verka
              som EU, av den enkla anledningen att den ena sidan i förhandlingen
              sitter runt bordet när vi diskuterar i EU och den andra sidan
              inte gör det. Ty följande kan frågan egentligen inte diskuteras.
              Detta är en konflikt där EU som sådant icke kan verka. Därför
              är det FN vi har att förlita oss på.
            </seg>
            <seg n="269c7657">
              Vad EU, eller kommissionen för att vara exakt, kan göra är att
              ställa expertis till FN-medlingens förfogande, och det gör kommissionspresidenten
              Barroso och ett antal personer som arbetar med detta och ger tekniskt
              underlag, för det handlar också om att arbeta med anpassningen
              till aki och till beslutsfattandet i största allmänhet inom EU.
              Det sker mycket aktivt och är betydelsefullt för FN, men EU som
              sådant kan inte agera.
            </seg>
            <seg n="15db2814">
              Enstaka stater inom FN kan agera i förhållande till Nicosia och
              republiken, till den turkcypriotiska ledningen, till Ankara och
              i någon utsträckning till Aten. Sverige tillhör de nationer som
              är rätt aktiva i det hänseendet. Men vi är relativt få inom EU-kretsen.
            </seg>
            <seg n="007ef864">
              De kristna i Egypten och Irak
            </seg>
          </u>
          <note type="speaker" n="c2e2815b">
            Anf. 22 MARGARETA SANDSTEDT (SD):
          </note>
          <u who="unknown" xml:id="i-7c5f23b4e80100c4-10" n="472ea42d">
            <seg n="7c485bee">
              Herr talman! Jag har en fråga till utrikesminister Carl Bildt.
            </seg>
            <seg n="490d98cf">
              Det är väldigt många kristna som har levt i skräck och dött för
              sin tros skull under detta århundrade. Det har vi sett i Sudan,
              i Irak och senast i Egypten. Nyhetskanaler har visat att regimen
              inte kan hålla tillbaka det sekteristiska våldet och dessutom
              utövar sådant själv. Samma sak kan vi räkna med i Irak när de
              västerländska trupperna åker hem.
            </seg>
            <seg n="7de2859a">
              Regeringen ville inte nämna de kristna vid namn när den tidigare
              gjorde ett fördömande. Man valde i stället en allmän hållning.
              Det gör att de religiösa klumpas ihop i en grupp som en identitetslös
              massa. Fördömandet saknar därför tyngd, tycker jag.
            </seg>
            <seg n="44cc46e6">
              Kommer regeringen att fortsätta att ignorera de kristnas situation
              i Egypten och Irak genom den allmänna hållningen?
            </seg>
          </u>
          <note type="speaker" n="6c3a7119">
            Anf. 23 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-11" n="472ea42d">
            <seg n="cc87fb92">
              Herr talman! Det är lite Ska du sluta slå din fru? över frågeställningen.
              Ska vi fortsätta att ignorera dem? Det har vi inte gjort! Vi har
              varit rätt aktiva. Inom EU-kretsen har vi diskuterat åtskilligt
              som vi ska göra när det gäller både kristna och övriga. Det är
              korrekt, Margareta Sandstedt, att det inte bara handlar om kristna
              utan också om andra.
            </seg>
            <seg n="736fe4e3">
              Vi diskuterade detta vid det senaste mötet i Luxemburg, och jag
              uttryckte oro över både de ökade motsättningar vi ser mellan shia
              och sunni med de konsekvenser detta kan få och den utsatta situationen
              för inte minst olika typer av kristna minoriteter. Det kan vara
              kopterna i Egypten, som är i fokus just nu, men det kan också
              vara de två miljoner olika kristna vi har i Syrien. Självfallet
              kan det även gälla den situation vi har haft i Irak och som har
              fått konsekvenser också för Sverige.
            </seg>
            <seg n="570894b7">
              Alldeles självklart tar vi upp de kristna minoriteternas situation,
              och det kan finnas skäl till att de står oss närmare, men det
              innebär inte att vi kan bortse från att detta är ett fenomen i
              Mellanöstern i dag som också har andra aspekter.
            </seg>
          </u>
          <note type="speaker" n="bdaaaaec">
            Anf. 24 MARGARETA SANDSTEDT (SD):
          </note>
          <u who="unknown" xml:id="i-7c5f23b4e80100c4-12" n="472ea42d">
            <seg n="5d5d27cf">
              Herr talman! Tack, utrikesministern, för svaret! Jag vill dock
              fram hålla att det är en del medlemsländer som särskilt har önskat
              och tryckt på för att man ska nämna de kristna vid namn. Jag är
              besviken över att man härifrån inte verkar vilja göra samma sak
              och tala klarspråk. Jag beklagar detta.
            </seg>
          </u>
          <note type="speaker" n="7bc48eb4">
            Anf. 25 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-13" n="472ea42d">
            <seg n="e0bdd966">
              Herr talman! Vi nämner vid namn när det finns anledning till
              det i den konkreta situationen. Men när vi talar generellt om
              situationen i Mellanöstern är nu minoritetsproblematiken vidare
              än bara den kristna minoritetsproblematiken. Det kan finnas kvarvarande
              judiska minoriteter de är dock inte många som också har en mycket
              svår situation. Det finns en motsättning mellan shia och sunni.
              Det finns också andra typer av minoritetsgrupperingar.
            </seg>
            <seg n="7de180c2">
              Över huvud taget är det en situation där minoriteter är i ett
              mer utsatt läge. Då har vi ett ansvar att göra det lilla som vi
              kan göra på avstånd för att försöka hjälpa dem. Kristna grupper
              kopterna i Egypten är just nu i fokus, men det finns också anledning
              att uppmärksamma Syrien, och vi har tidigare uppmärksammat situationen
              för de olika kristna grupperingarna i Irak.
            </seg>
            <seg n="fd6aeff6">
              Kostnaden för försörjningsstöd
            </seg>
          </u>
          <note type="speaker" n="5581164e">
            Anf. 26 JOSEFIN BRINK (V):
          </note>
          <u who="josefin_brink_4d45f6" xml:id="i-1fa4110112d0450a-0" n="2f8e0f38">
            <seg n="2c6db143">
              Herr talman! Jag har en fråga till arbetsmarknadsminister Hillevi
              Engström, och den handlar om kostnaderna för försörjningsstöd
              eller socialbidrag, som det vanligen kallas som ökar kraftigt.
              Under hela 2010 betalades 9 ½ miljard ut i försörjningsstöd, och
              under första kvartalet i år har redan 5 miljarder betalats ut.
            </seg>
            <seg n="dc1347d8">
              Bakom dessa siffror döljer sig enligt bland andra SCB och fackförbundet
              SSR i huvudsak ett ökande antal arbetslösa som inte längre har
              rätt till arbetslöshetsersättning. Framför allt är det unga människor
              som nu tvingas söka socialbidrag.
            </seg>
            <seg n="6b19e809">
              När regeringen försämrade arbetslöshetsförsäkringen 2007 var
              detta en av de saker som det varnades för: När man slopar studerandevillkoret
              kommer framför allt fler unga att tvingas söka socialbidrag i
              stället. De farhågorna håller nu på att besannas.
            </seg>
            <seg n="a1b48ff0">
              Försörjningsstödet är tänkt att vara ett yttersta skyddsnät.
              Nu håller det på att bli ett slags B-variant av arbetslöshetsförsäkringen
              som framför allt unga är hänvisade till. Jag undrar nu om detta
              är ett förväntat resultat av försämringarna i arbetslöshetsförsäkringen
              som man är nöjd med eller om regeringen tänker göra något åt den
              här utvecklingen.
            </seg>
          </u>
          <note type="speaker" n="f4cec7d6">
            Anf. 27 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-14" n="dc7e53bd">
            <seg n="96104212">
              Herr talman! Tack för frågan, Josefin Brink!
            </seg>
            <seg n="346c0ebc">
              Kampen om jobben är regeringens viktigaste fråga. Det är glädjande
              att se den utveckling som har varit det sista året, där vi kan
              se att 119 000 fler personer går till jobbet en vanlig dag och
              att det är sjunkande ungdomsarbetslöshet och långtidsarbetslöshet.
              Vi har en av de lägsta långtidsarbetslöshetssiffrorna i hela Europa.
            </seg>
            <seg n="c612f3ce">
              Men detta är förstås inte tillräckligt bra, och det är också
              därför som vi satsar så stora resurser i budgeten för att få tillbaka
              folk till arbetskraften och minska arbetslösheten.
            </seg>
            <seg n="3275fda7">
              Det pågår också en stor, parlamentarisk utredning som ser över
              såväl socialförsäkringssystemen som arbetslöshetsförsäkringen
              och som också tittar på de olika aspekter av denna fråga som Josefin
              Brink tar upp. Där kommer vi också att se om vi kan få till stånd
              en allmän obligatorisk a-kassa som omfattar merparten av dem som
              arbetar.
            </seg>
            <seg n="695fe93a">
              Det är bekymmersamt när människor inte kan få ett jobb. Därför
              anstränger vi oss till det yttersta för att göra vad som går att
              göra för att fler ska komma in i jobb.
            </seg>
          </u>
          <note type="speaker" n="4420c0f5">
            Anf. 28 JOSEFIN BRINK (V):
          </note>
          <u who="josefin_brink_4d45f6" xml:id="i-1fa4110112d0450a-1" n="2f8e0f38">
            <seg n="4f95c716">
              Herr talman! Regeringen har nu i fem års tid besvarat varje kritik
              mot försämringarna i arbetslöshetsförsäkringen med: Vi vill att
              fler människor ska ha jobb i stället för att gå på bidrag.
            </seg>
            <seg n="a128f811">
              Sanningen är att arbetslösheten är högre i dag än 2006. Långtidsarbetslösheten
              är betydligt högre än 2006 och ungdomsarbetslösheten likaså. Den
              stora skillnaden är att en betydligt större andel av de arbetslösa
              i dag står utanför arbetslöshetsförsäkringen och i stället är
              hänvisade till att just söka bidrag. Det var detta som min fråga
              handlar om.
            </seg>
            <seg n="1ba75b30">
              Den utredning som man har tillsatt, Socialförsäkringsutredningen,
              har inte i uppdrag att se över villkoren i grundförsäkringen över
              huvud taget, vilket ju vore förutsättningen för att just gruppen
              unga som inte har etablerat sig på arbetsmarknaden ska kunna komma
              in i försäkringen och få ersättning. Ett obligatorium är ju ingen
              lösning för den som ändå inte kan kvalificera sig för ersättning.
            </seg>
            <seg n="a4804532">
              Dessutom kommer utredningens slutbetänkande inte förrän 2013
              medan den stora ökningen av socialbidragsberoendet sker nu. Alla
              de unga som nu tvingas köa vecka efter vecka utanför socialkontoren
              är knappast hjälpta av en utredning som kommer om flera år.
            </seg>
          </u>
          <note type="speaker" n="848ed82a">
            Anf. 29 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-7c5f23b4e80100c4-15" n="dc7e53bd">
            <seg n="8aba9201">
              Herr talman! Jag instämmer inte i Josefin Brinks beskrivning.
              Det har aldrig varit så många i sysselsättningen som det är just
              nu. Vi har minskat utanförskapet sedan valet 2006 med närmare
              200 000 personer. Vi har också haft stora grupper unga som kommit
              in på arbetsmarknaden och inte kunnat etablera något arbetsvillkor
              och av det skälet inte har kunnat ta del av försäkringen, liksom
              vi har haft stora grupper som har kommit till Sverige.
            </seg>
            <seg n="9b388481">
              Skillnaden mellan regeringens linje och Vänsterpartiets gäller
              hur mycket resurser vi ska satsa på bidrag till dem som inte arbetar
              respektive på aktiva insatser för att få folk i arbete. Det är
              den avgjort viktigaste komponenten för att människor ska kunna
              öka sin disponibla inkomst.
            </seg>
            <seg n="f856f4b4">
              Vi ser att det händer saker på det här området. Jag skulle vilja
              säga att den största skillnaden är den mellan att ha ett arbete
              och att inte ha något arbete. Därför är det viktigt att vi fortsätter
              på den här linjen, så att inte arbetslösheten biter sig fast på
              höga nivåer, som den gjorde på 1990-talet. Det har vi kunnat undgå
              i den senaste finanskrisen, och det är jag glad för.
            </seg>
            <seg n="0805a5bc">
              Stödet för demokrati i Egypten
            </seg>
          </u>
          <note type="speaker" n="ead1c53b">
            Anf. 30 ROBERT HALEF (KD):
          </note>
          <u who="robert_halef_1b78aa" xml:id="i-7dc304e86633c4b9-0" n="0d779282">
            <seg n="29c69c69">
              Herr talman! Den koptiska befolkningen i Egypten har den senaste
              tiden utsatts för attacker. Deras kyrkor, skolor, sjukhus och
              bostadsområden har under en längre tid angripits av extremistiska
              religiösa grupper. Senast i söndags dödades över 25 personer och
              flera hundra skadades i Kairo. Militärer angrep en fredlig demonstration
              mot en kyrkbränning i staden Aswan.
            </seg>
            <seg n="a32eeabe">
              Den kristna minoriteten kopter behöver nu både Sveriges och EU:s
              stöd. Vi måste ställa krav på den sittande övergångsregeringen,
              militärrådet, på att upprätthålla säkerheten i landet. Målet är
              ett demokratiskt land som inkluderar alla oavsett religionstillhörighet,
              där den nya konstitutionen ger lika rätt och värde för alla invånare
              i landet.
            </seg>
            <seg n="20a16e88">
              Herr talman! Min fråga till vår utrikesminister är: På vilket
              sätt kommer Sverige att agera mot helgens brutala attacker och
              verka för ett demokratiskt Egypten?
            </seg>
          </u>
          <note type="speaker" n="523fc94a">
            Anf. 31 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-16" n="472ea42d">
            <seg n="ab2e9eba">
              Herr talman! Redan under kvällen då detta pågick nere i Kairo
              uttalade jag min djupa oro och underströk det ansvar som de egyptiska
              myndigheterna har för att skydda alla medborgares liv, lem och
              säkerhet. Utvecklingen blev dess värre mycket tragisk. Från EU:s
              sida uttalade vi oss dagen därefter.
            </seg>
            <seg n="3ab5b9fe">
              Vad som har skett därefter är att militärrådet har sagt att man
              ska undersöka det som inträffade och ställa de ansvariga till
              svars. Vi får se hur det går.
            </seg>
            <seg n="808b3797">
              Vi har samtidigt, utan att säga så mycket om det, försökt uppmuntra
              en dialog mellan al-Azhar, alltså den högsta muslimska auktoriteten
              i landet, och den koptiska påven, som sitter i Kairo och Alexandria.
              Den dialogen tror jag också är väldigt värdefull för att förhindra
              att den sekteristiska motsättning blir värre, självfallet i förening
              med de åtgärder som militärrådet har skyldighet att vidta.
            </seg>
          </u>
          <note type="speaker" n="4070a676">
            Anf. 32 ROBERT HALEF (KD):
          </note>
          <u who="robert_halef_1b78aa" xml:id="i-7dc304e86633c4b9-1" n="0d779282">
            <seg n="8e1061ee">
              Herr talman! Tack, utrikesministern, för svaret! Det är bra att
              man engagerar den koptiske patriarken och de muslimska religiösa
              ledarna i den här frågan.
            </seg>
            <seg n="73289000">
              Det är oacceptabelt att armén och religiösa extremister vänder
              sina vapen mot sina landsmän, kristna kopter. Som jag nämnde har
              både EU och Sverige ett stort ansvar att ställa krav på militärrådet.
              Militärrådet måste ta sitt ansvar att säkerställa alla invånares
              säkerhet och att se till att fria, allmänna val genomförs så småningom.
            </seg>
          </u>
          <note type="speaker" n="eadc69a8">
            Anf. 33 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-17" n="472ea42d">
            <seg n="7dc19715">
              Herr talman! Jag kan i allt väsentligt hålla med om detta. Vad
              jag också har sagt är att vad jag tror behövs är en större tydlighet
              om tidtabellen för den demokratiska övergången i Egypten. Det
              har inte bara att göra med situationen för den koptiska befolkningsgruppen,
              utan det måste allmänt bli tydligare. Det gäller både reglerna
              och tidtabellen för det kommande parlamentsvalet, som nu är sekventierat
              på ett komplicerat sätt, och arbetet för den konstituerande församlingen
              och presidentvalet därefter. Detta uttalar både vi och andra,
              till vilken nytta det nu ska vara.
            </seg>
            <seg n="18204534">
              Låt mig också säga att under mitt senaste besök i Kairo besökte
              jag också de äldre, koptiska delarna av Kairo för att visa både
              uppskattning och stöd för den verksamhet som där sker.
            </seg>
            <seg n="45dfa586">
              Asylsökande iranska kurder
            </seg>
          </u>
          <note type="speaker" n="9d5f8913">
            Anf. 34 SHADIYE HEYDARI (S):
          </note>
          <u who="shadiye_heydari_c4523a" xml:id="i-cca43a003202796b-0" n="7dd618b3">
            <seg n="2552b87a">
              Herr talman! Min fråga är till migrationsminister Tobias Billström.
              Det gäller asylsökande från Iran. Under de senaste veckorna har
              asylsökande kurder hungerstrejkat och inlett protestaktioner mot
              svenska myndigheters handläggning av deras ansökan.
            </seg>
            <seg n="50629c39">
              Det handlar om kurder som är anhängare av yari- eller yarsanireligionen
              och politiska aktiva kurder som har varit aktiva i både Sverige
              och sitt hemland Kurdistan. Dessa människor har verkat som Peshmergagerillasoldater
              och journalister. Av den anledningen riskerar de dödsstraff om
              de skickas tillbaka till Iran.
            </seg>
            <seg n="d4a2ed04">
              Jag frågar migrationsministern Tobias Billström: Vilka åtgärder
              tänker ni vidta med anledning av detta?
            </seg>
          </u>
          <note type="speaker" n="60a692d2">
            Anf. 35 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-5e7a06b1e9c631c6-0" n="730d955c">
            <seg n="6cab9c02">
              Herr talman! Sverige har ett rättssäkert asylsystem för att pröva
              de ansökningar som kommer oss till handa från människor som söker
              skydd i Sverige. Den ordningen bygger på en tvåinstansprövning
              där Migrationsverket och sedan migrationsdomstolarna undersöker
              huruvida människor har rimliga skäl för att få lov att stanna.
            </seg>
            <seg n="d7ccfec6">
              Jag ska naturligtvis inte här som minister föregripa sådana prövningar,
              lägga mig i dem eller ens en gång bedöma huruvida prövningarna
              har varit rätt eller fel. På samma sätt förhåller det sig med
              alla andra ärenden som prövas i vårt rättssystem. Det är inte
              för ministrar att kommentera detta.
            </seg>
            <seg n="ded0fb9e">
              Däremot kan jag konstatera att den som efter en avslutad prövning
              får ett nej på sin ansökan naturligtvis ska lämna Sverige. Då
              har behovet av skydd utretts. Om man har fått ett nej är man också
              förpliktad enligt internationell rätt och folkrätten att återvända
              hem, precis som landet i fråga enligt folkrätten är förpliktat
              att ta tillbaka sina egna medborgare.
            </seg>
          </u>
          <note type="speaker" n="5bc44b02">
            Anf. 36 SHADIYE HEYDARI (S):
          </note>
          <u who="shadiye_heydari_c4523a" xml:id="i-cca43a003202796b-1" n="7dd618b3">
            <seg n="e7c951be">
              Herr talman! Tack, statsrådet, för svaret! Det är ingen nyhet
              vare sig för regeringen eller för oss hur Iran behandlar de av
              sina medborgare som är regimkritiker. Respekt saknas för demokrati,
              mänskliga rättigheter, yttrandefrihet och trosfrihet. Människor
              fängslas dagligen, och många avrättas på grund av sina politiska
              uppfattningar.
            </seg>
            <seg n="dd32892c">
              Jag vet att migrationsministern inte kan lägga sig i enskilda
              ärenden. Men regeringen har dock möjlighet att öppna ärendet och
              låta dessa personer får humanitärt och politiskt skydd i Sverige
              på grund av den situation som råder i Iran.
            </seg>
          </u>
          <note type="speaker" n="fe3fb81c">
            Anf. 37 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-5e7a06b1e9c631c6-1" n="730d955c">
            <seg n="1c20c239">
              Herr talman! Nej, det har inte regeringen alls. Sedan 2006 har
              vi en ny ordning i Sverige som riksdagen i bred politisk enighet
              har beslutat om.
            </seg>
            <seg n="b722f5ba">
              Det är en ordning där migrationsdomstolar fattar beslut och där
              Migrationsöverdomstolen som sista instans är den enhet och institution
              som sätter praxis. Regeringen har sedan 2006 ingen roll i att
              sätta praxis. Vi kan följaktligen inte heller vare sig öppna eller
              stänga något ärende. Det är ett felaktigt påstående.
            </seg>
            <seg n="c3b134ad">
              Det är viktigt att i detta sammanhang understryka att man alltid
              som enskild asylsökande har möjlighet att anföra så kallade verkställighetshinder.
              Det kan det juridiska ombudet eller personen själv anmäla under
              processens gång. Då prövas också detta av domstol och myndigheter.
              Den möjligheten finns alltid.
            </seg>
            <seg n="73490878">
              Det är inte så att Sverige på något vis undandrar sig sitt ansvar
              att pröva asylansökningar. Det gör vi alltid. Men på den enskilde
              faller också ansvaret att ta konsekvenserna av att man får ett
              nej i asylprocessen. Detta har vi enligt internationell rätt,
              folkrätt och också enligt EU:s direktiv på området, asylprocedurdirektivet
              och skyddsgrundsdirektivet, rätt att säga ifrån om.
            </seg>
            <seg n="13b8a748">
              Barnadödligheten i världen
            </seg>
          </u>
          <note type="speaker" n="fd489653">
            Anf. 38 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-b1d3a63d6ed982d1-0" n="add17adc">
            <seg n="f3cf33f7">
              Herr talman! Jag har en fråga till biståndsminister Gunilla Carlsson
              som handlar om millenniemål 4 och hur vi ska uppnå det.
            </seg>
            <seg n="8e27c55b">
              Barnadödligheten i världen har sjunkit från 12 ½ miljon till
              8,8 miljoner enligt statistiken från 2008. Minskningen beror bland
              annat på breda vaccinationsprogram, insatser mot malaria och tillgången
              på rent vatten.
            </seg>
            <seg n="b9ea41db">
              Trots att framstegen är stora är bara tio länder av 67 med hög
              barnadödlighet inne på vägen att de ska nå kraven på minskad barnadödlighet.
            </seg>
            <seg n="4751c05c">
              Därför är min fråga till Gunilla Carlsson: Vad är regeringens
              planer för att fortsätta för att uppnå millenniemål 4 om minskad
              barnadödlighet i de övriga länderna?
            </seg>
          </u>
          <note type="speaker" n="8d94be83">
            Anf. 39 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-e451a5b66aefbd1b-0" n="e957e332">
            <seg n="2afcb47f">
              Herr talman! Tack till ledamoten! Det är viktigt att vi diskuterar
              den här frågan i dessa tider av finansiell oro med tanke på hur
              det ser ur i vår värld, av solidaritet och också av omtanke om
              morgondagen och de många barn som far illa i vår värld.
            </seg>
            <seg n="5bfaac82">
              Allt fler unga människor växer upp på jordklotet, men alltför
              många överlever inte sin egen födelse. Det är därför som regeringen
              nu kraftsamlar för att uppnå millenniemålen. Vi kan göra mer inom
              ramen för vårt utvecklingssamarbete.
            </seg>
            <seg n="b075fa41">
              Det är just därför som vi tittar väldigt mycket på det millenniemål
              som ledamoten nämner och också tittar på: Vad är det speciellt
              som fungerar?
            </seg>
            <seg n="79fdb170">
              Jag har satt upp en ambitiös målsättning om att vi ska försöka
              att hjälpa 250 000 barn fram till 2015. Det är därför som vi gör
              mer på vatten och sanitet och för mödraöverlevnad. Vi försöker
              också se till att kunna få barn att vara friskare för att få ökad
              motståndskraft.
            </seg>
            <seg n="18821aa8">
              Vi vet att detta fungerar. Men vi behöver nå fler barn för att
              kunna se till att de överlever sin femårsdag.
            </seg>
          </u>
          <note type="speaker" n="e2e6481c">
            Anf. 40 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-b1d3a63d6ed982d1-1" n="add17adc">
            <seg n="c9b81d5e">
              Herr talman! Tack, statsrådet, för svaret! Jag är jättestolt
              över att Sverige har målet att ge 1 procent av bni i bistånd.
              Jag hoppas att den svenska regeringen kan uppmuntra fler länder
              att vidta samma åtgärder för att uppnå millenniemålen.
            </seg>
          </u>
          <note type="speaker" n="92e546d1">
            Anf. 41 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-e451a5b66aefbd1b-1" n="e957e332">
            <seg n="a1586507">
              Herr talman! Det var just därför jag nämnde att fler behöver
              göra mer. Det finns väldigt mycket luckor därute.
            </seg>
            <seg n="dd12e78c">
              Det är också så att enskilda regeringar, även om det är ett utvecklingsland,
              har ett ansvar att se till att man skapar de bästa förutsättningarna
              för kvinnor som föder barnen och också för att barnen ska kunna
              överleva.
            </seg>
            <seg n="db861acb">
              Det är därför som millenniemålen handlar väldigt mycket om vår
              egen förmåga att bidra. Men det handlar också om i vilken miljö
              detta stöd tas emot. Vi jobbar väldigt hårt med både kvinnors
              och barns rättigheter.
            </seg>
            <seg n="4f6b7051">
              Tvångsavvisningar av irakier
            </seg>
          </u>
          <note type="speaker" n="268ad68f">
            Anf. 42 JABAR AMIN (MP):
          </note>
          <u who="jabar_amin_5d3f98" xml:id="i-c9384130f5b5880b-0" n="47078d67">
            <seg n="74cb4773">
              Herr talman! Min fråga är till migrationsminister Tobias Billström.
            </seg>
            <seg n="a1b63613">
              I början av 2008 undertecknade Sverige och Irak en samförståndsöverenskommelse
              som bland annat reglerar vilka personer som landet Irak ska ta
              emot, det vill säga asylsökande som har fått avslag och utvisningsbeslut.
            </seg>
            <seg n="d5d1187a">
              Nu vädjar irakiska regeringen. Jag hörde det själv i Irak för
              några dagar sedan, och jag talade med irakiska regeringen i går.
              Den vädjar om att Sverige inte längre ska skicka tillbaka människor
              med tvång. Man säger ja när människor frivilligt åker tillbaka
              men inte när de skickas med tvång.
            </seg>
            <seg n="04b580e1">
              Min fråga till ministern är: Avser ministern att tillmötesgå
              Iraks vädjan att inte skicka tillbaka asylsökande med tvång?
            </seg>
          </u>
          <note type="speaker" n="d339f071">
            Anf. 43 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-5e7a06b1e9c631c6-2" n="730d955c">
            <seg n="400867df">
              Herr talman! Det som Jabar Amin tar upp är en viktig och angelägen
              fråga. Sverige har under många år tagit emot många människor från
              Irak som har sökt skydd i vårt land. Men vi har inga möjligheter
              att erbjuda uppehållstillstånd för människor som saknar asylskäl.
            </seg>
            <seg n="fb8c0e46">
              Det är viktigt att man reglerar återvändandet för dem som har
              fått avslag på sina ansökningar. Därför undertecknade Sverige
              tillsammans med den irakiska regeringen 2008 ett avtal som formaliserar
              återvändandet och ser till att det sker i enlighet med folkrätt
              och internationell rätt, att alla papper är i ordning när människor
              återvänder, och så vidare.
            </seg>
            <seg n="7ccfa680">
              Vi har inte nåtts av några propåer av den irakiska regeringen
              att man vill förändra eller säga upp avtalet. Vi har inte mottagit
              någon officiell begäran från den irakiska regeringen om att omförhandla
              de avtal om är i kraft, utan de fortsätter att tillämpas precis
              som tidigare.
            </seg>
            <seg n="baa1f048">
              Avtalet kan naturligtvis sägas upp när som helst, men så har
              inte gjorts. Jag vill också gärna understryka att samarbetet mellan
              irakiska och svenska myndigheter fungerar väldigt väl och har
              gjort så sedan återtagandeavtalet skrevs under 2008. Det är dessutom
              inte det enda återtagandeavtalet Sverige har. Sådana har vi med
              många länder.
            </seg>
          </u>
          <note type="speaker" n="f7a6e603">
            Anf. 44 JABAR AMIN (MP):
          </note>
          <u who="jabar_amin_5d3f98" xml:id="i-c9384130f5b5880b-1" n="47078d67">
            <seg n="8faeb3c2">
              Herr talman! Om jag har förstått saken rätt signalerar den irakiska
              regeringen att det finns olika tolkningar av 2 § 4. Irak menar:
              Vi har sagt att alla som vill komma tillbaka till Irak är välkomna,
              alla irakier, men inte de som man skickar med tvång. Vilka möjligheter
              finns det att omförhandla just den punkten? Vad har ministern
              för svar?
            </seg>
          </u>
          <note type="speaker" n="78a507aa">
            Anf. 45 Statsrådet TOBIAS BILLSTRÖM (M):
          </note>
          <u who="tobias_billstrom_601341" xml:id="i-5e7a06b1e9c631c6-3" n="730d955c">
            <seg n="a176ad3b">
              Herr talman! Mitt svar är precis detsamma som jag nyss gav. Vi
              har inte fått några signaler, några propåer eller några framställningar
              från den irakiska regeringen om att man vill omförhandla eller
              säga upp återtagandeavtalet. Till dess att vi får några sådana
              propåer tänker jag inte vidta några åtgärder.
            </seg>
            <seg n="101d1929">
              I sak kan man också säga att det säger sig självt att om man
              får avslag på sin asylansökan så finns det två alternativ, att
              lämna Sverige frivilligt eller med tvång. Regeringen ser gärna
              att människor lämnar frivilligt. Om vi tittar på de senaste årens
              siffror har ungefär 11 000 lämnat Sverige frivilligt och åkt tillbaka
              till Irak, och 2 000 skickats tillbaka med tvång.
            </seg>
            <seg n="d75db5d6">
              De siffrorna talar också sitt tydliga språk. Ibland framställs
              det lite annorlunda. Vi kan notera att majoriteten som lämnar
              Sverige och åker tillbaka gör detta helt frivilligt. Så tycker
              jag också att det huvudsakligen ska vara.
            </seg>
            <seg n="9b1ece67">
              Men om människor inte vill lämna Sverige frivilligt följer av
              avtalet att vi har rätt att beordra människor, och därmed också
              tillämpa tvång, för att skicka tillbaka dem ut ur Sverige. Det
              kommer vi också att göra.
            </seg>
            <seg n="dc8307bd">
              Premiepensionssystemet
            </seg>
          </u>
          <note type="speaker" n="93beada4">
            Anf. 46 GUSTAV NILSSON (M):
          </note>
          <u who="gustav_nilsson_e40443" xml:id="i-e0e8e0342de38c7d-0" n="b3060c32">
            <seg n="80774376">
              Herr talman! Min fråga går till statsrådet Peter Norman, och
              den handlar om rådgivning och förvaltning av fonderna i premiepensionssystemet.
            </seg>
            <seg n="8f8ae51d">
              Flera stora premiepensionsrådgivare har egna fonder i pensionssystemet.
              Det finns också banker som placerar i egna fonder när de ska sköta
              förvaltningen åt kunden. Man fungerar då som rådgivare när det
              gäller vilka fonder som ska väljas samtidigt som man marknadsför
              sina egna produkter. Som fondförvaltare ska man alltid se till
              att göra den placering som man bedömer ger bäst avkastning för
              kunden. Det ska inte finnas någon som helst misstanke om att förvaltaren
              gynnar egna fonder, som kanske i vissa fall ger sämre avkastning
              för kunden.
            </seg>
            <seg n="7ee7610e">
              Här finns naturligtvis ett eget ansvar för hur placeringen ska
              ske, men jag vill ställa frågan om hur statsrådet ser på denna
              utveckling och den risk för intressekonflikter som kan uppstå
              mellan förvaltning och rådgivning när rådgivaren har egna fonder.
            </seg>
          </u>
          <note type="speaker" n="ee47a595">
            Anf. 47 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-18" n="472ea42d">
            <seg n="b575a4e1">
              Herr talman! Jag tackar för frågan. Jag tycker att det är en
              viktig fråga.
            </seg>
            <seg n="24e1dbae">
              Rent allmänt är det så, och i synnerhet i den finansiella sektorn,
              att kunden ofta är i ett underläge gentemot leverantören. Detta
              är ofta mer eller mindre komplicerade produkter, och då måste
              vi som politiker och lagstiftare stå som kundens skydd och göra
              kundens verktyg att förstå produkterna lite bättre.
            </seg>
            <seg n="f91980fb">
              Jag har själv diskuterat frågan om just epitetet rådgivare med
              branschen. Jag har sagt att om man går in i en Electroluxaffär
              får man inte träffa en dammsugarrådgivare utan en dammsugarförsäljare.
              Det kanske vore lämpligt att även bank- och finanssektorn anammade
              ett bättre språkbruk.
            </seg>
            <seg n="b3bcc3b3">
              Vi håller nu på med konsumentfrågor i bred mening. Vi har ett
              samarbete både med branschen och med EU. Detta syftar till att
              stärka kundens ställning. Frågan om epitetet rådgivare eller försäljare
              finns med där, och den kommer att utvecklas ytterligare.
            </seg>
          </u>
          <note type="speaker" n="9df383db">
            Anf. 48 GUSTAV NILSSON (M):
          </note>
          <u who="gustav_nilsson_e40443" xml:id="i-e0e8e0342de38c7d-1" n="b3060c32">
            <seg n="e1e7c783">
              Herr talman! Jag tackar för svaret. Jag tycker att det är ett
              klargörande svar. Det är positivt att vi diskuterar frågan och
              talar om det här. Det är också viktigt att man klargör skillnaden
              mellan rådgivning och förvaltning och att detta tydliggörs på
              ett bra sätt så att kunden får den allra bästa avkastning på de
              medel man placerar i premiepensionssystemet.
            </seg>
            <seg n="59b0f7dc">
              Jag vill också betona det egna ansvaret. Jag tror att det är
              viktigt att var och en tänker över sin situation. Det kan även
              göras bättre informationsinsatser om detta att man har ett eget
              ansvar och ser till att bevaka sina intressen när man placerar
              medel i premiepensionssystemet.
            </seg>
          </u>
          <note type="speaker" n="95313dfc">
            Anf. 49 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-19" n="472ea42d">
            <seg n="f56e0c8d">
              Herr talman! Till detta kan jag säga att regeringen har beslutat
              att privat ekonomi ska ingå som en obligatorisk del i samhällskunskapen
              i högstadiet, vilket förhoppningsvis leder till bättre kompetens
              i sådana här frågor. Dessutom har Finansinspektionen fått förstärkta
              resurser bland annat för att ge utbildning till allmänheten i
              sådana här frågor.
            </seg>
            <seg n="73e75216">
              Jag vill tillägga att jag för diskussioner med branschen om att
              ytterligare förbättra informationen för just fondprodukter. Min
              bedömning är att kunden inte riktigt förstår att exempelvis avgiften
              har en så pass stor betydelse för honom eller henne. Jag skulle
              vilja se att branschen på ett tydligare sätt visar hur mycket
              pengar som avgiften egentligen gröper ur kapitalet med om man
              till exempel sparar i tio år. Jag hoppas komma fram till en ny
              typ av faktablad för branschen inom en snar framtid.
            </seg>
            <seg n="23347d56">
              Postens vinstkrav
            </seg>
          </u>
          <note type="speaker" n="7f56e10a">
            Anf. 50 MONICA GREEN (S):
          </note>
          <u who="monica_green_fc276c" xml:id="i-a161b046e5441970-0" n="903f8022">
            <seg n="35c143ba">
              Herr talman! Också jag har en fråga till Peter Norman. Den handlar
              om Postens vinstkrav.
            </seg>
            <seg n="7ae6d142">
              Vi vet att Posten i april beslutade att ha en vinstutdelning
              på 1 miljard kronor detta samtidigt som vi vet att det är många
              som har fått sluta på Posten och att människor i gles- och landsbygd
              får allt sämre service och allt längre till brevlådan. Detta innebär
              att Sverige slits isär och att vi får ett tudelat Sverige.
            </seg>
            <seg n="3017c97a">
              Jag undrar därför om statsrådet Peter Norman är beredd att se
              över vinstkravet på Post Nord?
            </seg>
          </u>
          <note type="speaker" n="f1bab73f">
            Anf. 51 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-20" n="472ea42d">
            <seg n="70c7dc55">
              Herr talman! Tillgång till post- och teletjänster är en viktig
              del av Sverige. Därför har regeringen exempelvis i årets budget
              tillskjutit medel för utbyggnaden av bredband även i glesbygden.
            </seg>
            <seg n="0e0670e8">
              Posten har haft problem framför allt i södra Helsingfors under
              den senaste tiden. Det beror på en omorganisation, och det beror
              på att ett stort antal av de lokala brevbärarna har sagt upp sig.
              Man har därför haft uppenbara problem.
            </seg>
            <seg n="c614df00">
              I Postens bolagsordning står det tydligt att man har rikstäckande
              ansvar för postverksamheten. Posten är ett bolag som har en styrelse
              och en verkställande ledning. Uppdraget till Posten är glasklart.
              Jag har talat med Posten. De har inga som helst ambitioner annat
              än att uppfylla sitt uppdrag. Jag utgår från att de problem som
              vi har sett på senaste tiden har varit av övergående karaktär.
            </seg>
          </u>
          <note type="speaker" n="39464d2d">
            Anf. 52 MONICA GREEN (S):
          </note>
          <u who="monica_green_fc276c" xml:id="i-a161b046e5441970-1" n="903f8022">
            <seg n="3f6eed0a">
              Herr talman! Det är inte bara strax utanför Helsingfors som det
              inte fungerar. Det finns exempel också i Blekinge, Småland, Skaraborg
              och Norrland på människor som känner att de nu får allt längre
              till sin brevlåda. Man får åka en mil för att hämta sin post.
            </seg>
            <seg n="9e689fdc">
              Detta slår både mot människor som bor i glesbygd och mot småföretag
              som vill kunna växa där. Det är inte bra att Posten försämrar
              sin service. Det vore kanske lämpligt att se över vinstkravet
              och se till att Posten i stället har en bra service i hela landet.
            </seg>
          </u>
          <note type="speaker" n="3aa96405">
            Anf. 53 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-21" n="472ea42d">
            <seg n="b0d1f444">
              Herr talman! Jag är helt överens med Monica Green om värdet av
              att ha en fungerande postservice i hela landet. Jag känner också
              till sedan tidigare att det har varit problem i södra Helsingfors.
              Det är säkert rätt som Monica Green säger; det har varit problem
              i övriga landet också.
            </seg>
            <seg n="51325c6f">
              Avkastningskravet på Posten bestämmer vi år från år liksom vi
              gör för andra bolag. Detta är alltså inte hugget i sten, utan
              det ska alltid upp till diskussion när man har bolagsstämmor.
              Jag kan bara konstatera att Postens ledning inte gör någon annan
              bedömning än jag själv; det uppdrag man har i bolagsordningen
              ska verkställas och kommer att verkställas även om det just för
              tillfället har varit lite problem.
            </seg>
            <seg n="506bf249">
              De fängslade svenska journalisterna i Etiopien
            </seg>
          </u>
          <note type="speaker" n="cbb4b5bf">
            Anf. 54 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-336697d86d3e3251-0" n="b2cb8c9e">
            <seg n="86f96263">
              Herr talman! Till de mänskliga och demokratiska rättigheterna
              hör yttrandefriheten. Dessa rättigheter är universella men respekteras
              likafullt inte överallt i världen. De begränsas av ett antal regimer
              genom publiceringsförbud och censur, men också genom att journalister
              hindras från att utföra sitt arbete och förhindras söka och uppdaga
              sanningen.
            </seg>
            <seg n="5cf1803a">
              Jag vill vara fullständigt säker på att vår utrikesminister och
              Utrikesdepartementet för de två svenska journalisternas skull,
              men också för demokratins och yttrandefrihetens skull, verkligen
              har gjort sitt yttersta för att få de svenska journalisterna i
              Etiopien frigivna.
            </seg>
            <seg n="017c1f78">
              Jag ställer därför min fråga till utrikesminister Carl Bildt.
              Det är uppenbart att den tysta diplomatin inte har fungerat. Vad
              avser utrikesministern att göra för att Martin Schibbye och Johan
              Persson snarast möjligt ska bli fria? Jag vill också veta om utrikesministern
              är beredd att redovisa alla de mått och steg som Utrikesdepartementet
              har vidtagit i fallen.
            </seg>
          </u>
          <note type="speaker" n="7623435f">
            Anf. 55 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-22" n="472ea42d">
            <seg n="49a462c1">
              Herr talman! Diplomatin har väl inte varit så tyst, utan vi har
              uttalat oss rätt tydligt i detta fall i olika sammanhang både
              när det gäller journalistfrågor och i olika uttalanden.
            </seg>
            <seg n="a64c7ea8">
              Det vi inriktar oss på nu är framför allt att ge det konsulära
              stöd som vi ska ge inför den rättegång som kommer att inledas
              i Addis Abeba den 18 oktober. Vi kommer att ha avancerad juridisk
              personal på plats förutom det omfattande stöd som vi har gett
              i övrigt.
            </seg>
            <seg n="8108e0ac">
              Jag ska inte i detta sammanhang gå in och kommentera detaljer
              i situationen i Etiopien. Jag är inte säker på att det skulle
              vara konstruktivt i just det läge som vi har och som är rätt känsligt.
              Jag ber att få hänvisa till de rapporter som vi publicerar angående
              vår syn på situationen för mänskliga rättigheter och yttrandefrihet
              i olika länder, också i Etiopien, innan detta inträffade.
            </seg>
          </u>
          <note type="speaker" n="0551d8c5">
            Anf. 56 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-336697d86d3e3251-1" n="b2cb8c9e">
            <seg n="f2eb25a4">
              Herr talman! Jag tackar utrikesministern. Det är skönt att höra
              att folk i alla fall får vara på plats eftersom vi först fick
              höra att ingen, framför allt inte journalister, fick visum. Vi
              har tagit del av den etiopiska premiärministern Meles Zenawis
              uttalande vid statsbesöket i Norge. Han utdömde då journalisterna
              genom att hävda att de var budbärare åt en terroristorganisation.
              Hans uttalande innebär inget annat än att det handlar om en politisk
              rättegång. Han är faktiskt premiärminister och inte åklagare som
              på förhand fördömer journalisterna.
            </seg>
            <seg n="66f0b7dd">
              Därför undrar jag om utrikesministern avser att lyfta upp frågan
              genom att till exempel be USA om en gentjänst. Sverige och utrikesministern
              har vid tidigare tillfällen hjälpt USA, en gång genom att utrikesministern
              fick ut de två journalister som satt fängslade i Nordkorea. Det
              är kanske dags att lyfta upp frågan på den nivån.
            </seg>
          </u>
          <note type="speaker" n="05c882b2">
            Anf. 57 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-23" n="472ea42d">
            <seg n="255b9dbe">
              Herr talman! Jag tror inte att det är konstruktivt att offentligt
              redovisa alla de åtgärder som vi vidtar, varken i detta fall eller
              i andra. Det som vägleder oss är att vi vill göra det som vi tror
              har störst förutsättningar att ge något resultat och undvika sådant
              som faktiskt kan orsaka skada. Jag vill understryka att i sådana
              här känsliga lägen finns det sådant som också kan åstadkomma rätt
              mycket skada om vi säger eller gör det.
            </seg>
            <seg n="9e3605d9">
              Vi biträder juridiskt på alla sätt och har hjälpt till med advokater.
              Vi måste utgå ifrån att detta är en rättegång som kommer att ske
              på ett ordentligt sätt. Det är den utgångspunkt vi har även om
              vi inte i förväg ska bedöma sannolikheten för att det verkligen
              blir så. Det är den utgångspunkt vi arbetar efter. Vi har tyckt
              att de skulle friges innan, men nu blir det en rättegång. Vi utgår
              från att den sker på ett korrekt sätt.
            </seg>
            <seg n="b7148223">
              Den internationella skuldkrisen
            </seg>
          </u>
          <note type="speaker" n="074c0557">
            Anf. 58 HANS ROTHENBERG (M):
          </note>
          <u who="hans_rothenberg_e60ec8" xml:id="i-d2c5830e6b8fb9a6-0" n="0433e403">
            <seg n="9b8bec70">
              Herr talman! Min fråga riktar sig till finansmarknadsminister
              Peter Norman. Utvecklingen av den internationella skuldkrisen
              beror väldigt mycket på skeenden som ligger långt bortom vad Sverige
              som enskilt land kan påverka. Risken för accelererande spiraleffekter
              är stor när den finansiella grundstrukturen havererar i ett enskilt
              land. Den grekiska ekonomin är sammanflätad med det franska banksystemet,
              och det visar tydligt att oreda i den ena änden av systemet leder
              till oro i en helt annan del. Där frihandel river murar för att
              sprida välstånd över världen handlar skyddet mot skuldkrisen i
              mångt och mycket om att bygga skyddsvallar.
            </seg>
            <seg n="526e8378">
              Jag undrar hur finansmarknadsministern anser att de svenska bankerna,
              och i förlängningen de svenska skattebetalarna, bäst ska skyddas
              vid en eventuellt utökad skuldkris.
            </seg>
          </u>
          <note type="speaker" n="35b076c6">
            Anf. 59 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-24" n="472ea42d">
            <seg n="57098334">
              Herr talman! Tack för frågan! Greklands problem är av en väldigt
              stor dignitet. När ett land råkar ut för underskott rent allmänt
              är mekanismen att komma tillbaka att man sparar och får ett budgetöverskott.
              Därmed kan man betala tillbaka på statsskulden och få ned den
              på rimliga nivåer. Nu har skulderna växt sig så stora i Grekland
              att den vägen förmodligen är körd. Räntorna på statsskulden är
              av den magnituden att man inte hinner med att betala tillbaka.
              Detta beror på dålig skatteuppbörd och dålig administration rent
              allmänt.
            </seg>
            <seg n="a0258d4e">
              Som tur är är de svenska bankerna i liten utsträckning exponerade
              för grekiska och italienska banker. Däremot är det helt riktigt
              som frågeställaren säger att den andra ordningens effekter kan
              bli formidabla. Om franska, tyska och danska banker får problem
              hamnar det förr eller senare i Sverige, och därför måste vi ha
              hög vaksamhet.
            </seg>
          </u>
          <note type="speaker" n="849d1649">
            Anf. 60 HANS ROTHENBERG (M):
          </note>
          <u who="hans_rothenberg_e60ec8" xml:id="i-d2c5830e6b8fb9a6-1" n="0433e403">
            <seg n="aa3a5372">
              Herr talman! Jag tackar så mycket för svaret. Skuldkrisen och
              bankkrisen är på sitt sätt ett instrumentellt fenomen, men i grunden
              handlar detta om vad det innebär för människor. Det här handlar
              om jobben. En påtaglig konsekvens av en utökad skuldkris är att
              jobben hotas för många människor både i Sverige och i andra länder.
              Det är också viktigt att bankerna är välkapitaliserade för att
              skapa de bästa förutsättningarna för arbetsmarknaden och för att
              man i förlängningen ska kunna vårda arbetslinjen oavsett om det
              handlar om Sverige eller om Grekland.
            </seg>
            <seg n="c50afe90">
              För att värna om jobben krävs det också ett gediget samarbete
              över gränserna. Jag undrar också hur finansmarknadsministern ser
              på den europeiska förmågan att bygga ekonomiska skyddsvallar samtidigt
              som man kan fortsätta att utveckla arbetsskapande insatser.
            </seg>
          </u>
          <note type="speaker" n="2f10c1ff">
            Anf. 61 Statsrådet PETER NORMAN (M):
          </note>
          <u who="unknown" xml:id="i-7c5f23b4e80100c4-25" n="472ea42d">
            <seg n="94291c09">
              Herr talman! Låt mig bli mer konkret och tydlig. Bankernas ägare
              måste förstås se till att bankerna är väl kapitaliserade. Som
              det är nu är det orimligt att till exempel ägna sig åt återköp
              eller kraftiga utdelningar till aktieägarna. Bankernas kapital
              måste utvecklas, utökas och får inte eroderas. Det är den första
              och främsta skyddsvallen. Sedan finns det saker som vi politiker
              kan göra. Diverse garantier trädde i kraft 2008. Det arbetet gjordes
              då, och det är väldigt lätt att implementera det när som helst.
            </seg>
            <seg n="f99d4325">
              Arbetet med att få en bättre fungerande europeisk bankinspektion
              fortskrider. Något som vi kunde göra var att ge ett substantiellt
              extra bidrag till vår egen finansinspektion. Dessutom samarbetar
              inspektionerna i Europa bättre nu för tiden än de gjorde tidigare.
              Det skulle ha varit till gagn för oss om de hade gjort det under
              2008 års kris när vi hade problem i Baltikum. Nu är det en betydligt
              bättre ordning i Europas finansinspektion.
            </seg>
            <seg n="f07b456e">
              Rättegången mot Ukrainas före detta premiärminister
            </seg>
          </u>
          <note type="speaker" n="a84fa9e1">
            Anf. 62 WALBURGA HABSBURG DOUGLAS (M):
          </note>
          <u who="walburga_habsburg_douglas_a08352" xml:id="i-521c0bf2865d444c-0" n="1faffab7">
            <seg n="f82ea502">
              Herr talman! Min fråga går till utrikesminister Carl Bildt och
              handlar om Ukraina. I tisdags nåddes vi av budskapet att oppositionsledaren
              i Ukraina, Julia Tymosjenko, hade dömts till sju års fängelse
              för att olagligt och olovligt ha slutit avtal med Ryssland om
              gasleveranser till Ukraina. President Viktor Janukovitj har under
              hela processen talat om ett sjuårigt straff för henne, och sedan
              blev det också så. Det låter som en rent politisk dom. Det för
              tankarna tillbaka till de tider som vi alla hade hoppats var förbi.
              Vi trodde att Ukraina var ett land där sådant inte kunde hända.
            </seg>
            <seg n="2848128e">
              Ukraina är med i det östra partnerskapet som grundades av Polen
              och Sverige för att hjälpa de länder som har ett medlemsperspektiv
              på EU. För två veckor sedan hade det östra partnerskapet sitt
              toppmöte i Warszawa. Jag skulle gärna vilja veta om president
              Janukovitj då fick några signaler om att det kanske inte var lämpligt
              med ett sådant förhållande.
            </seg>
          </u>
          <note type="speaker" n="062d7c15">
            Anf. 63 Utrikesminister CARL BILDT (M):
          </note>
          <u who="unknown" xml:id="i-7c5f23b4e80100c4-26" n="472ea42d">
            <seg n="a3b2f414">
              Herr talman! President Janukovitj fick både i ett möte med statsministern
              i Warszawa och i möten med mig och EU:s utvidningskommissarie
              Štefan Füle i Jalta två veckor tidigare mycket tydliga signaler
              om hur vi såg på den här rättegången. Det här var enligt vår mening
              fråga om en politisk skådeprocess. Det hon anklagades för var
              inte relevant. Det hade inte blivit föremål för något tumult i
              Sverige över huvud taget, och vi är bra på att åstadkomma tumult.
              Det var alldeles uppenbart något som var till för att ta bort
              henne från den politiska arenan. Det har vi gjort mycket tydligt.
            </seg>
            <seg n="6df13843">
              När domen kom gjorde EU ett mycket skarpt uttalande. Jag instämde
              i detta uttalande i olika sammanhang. Cathrine Ashton följde upp
              detta med ytterligare ett mycket skarpt uttalande inför Europaparlamentet
              i går.
            </seg>
            <seg n="703f3bdb">
              Det pågår nu olika typer av kontakter, och det sker olika typer
              av signalering från ukrainsk sida om de kanske ska göra några
              manövrar för att undvika detta. Vi fäster ingen tilltro till dessa
              manövrar innan vi ser faktiska resultat. Det kommer att få konsekvenser
              för den allmänna relationen mellan Europeiska unionen och Ukraina
              till dess att detta rättas till.
            </seg>
          </u>
          <note type="speaker" n="d4afbe92">
            Anf. 64 WALBURGA HABSBURG DOUGLAS (M):
          </note>
          <u who="walburga_habsburg_douglas_a08352" xml:id="i-521c0bf2865d444c-1" n="1faffab7">
            <seg n="364e29be">
              Herr talman! Ukraina är just nu ordförandeland i Europarådet,
              och Europarådet var ju egentligen tänkt för att skydda de mänskliga
              rättigheterna. Det har pratats i förväg om att om Ukraina skulle
              utdöma det här straffet mot Julia Tymosjenko skulle man till och
              med tänka sig sanktioner. Har det pratats någonting om sanktioner
              inom EU?
            </seg>
          </u>
          <note type="speaker" n="1bd0e368">
            Anf. 65 Utrikesminister CARL BILDT (M):
          </note>
          <u who="unknown" xml:id="i-5ad3a414af6341be-0" n="472ea42d">
            <seg n="8d9e80e1">
              Herr talman! Nej, det har det inte. När det gäller Europarådet
              vill jag erinra om att generalsekreteraren Thorbjørn Jagland också
              gjorde ett mycket tydligt uttalande. Han har också varit inblandad
              i diplomatin i denna fråga. Vi har inte talat om sanktioner, men
              det ligger en politisk sanktion i detta i och med att viljan till
              dialog med president Janukovitj något reducerats när vi har ett
              intryck av att han säger saker och ting som man kanske inte riktigt
              kan lita på. Det har negativa konsekvenser för den politiska dialogen.
            </seg>
            <seg n="b9e28647">
              Vi fortsätter förhandlingarna om associations- och frihandelsavtalet
              med Ukraina. Jag hoppas att vi kan slutföra dem. Det ligger i
              både EU:s och Ukrainas intresse, men jag tror att förutsättningarna
              för att få det avtalet ratificerat är mycket små under nuvarande
              omständigheter.
            </seg>
          </u>
          <note n="8dba1157">
            Anf. 66 ANDRE VICE TALMANNEN:
          </note>
          <u who="unknown" xml:id="i-f83f3bd7198d0446-0" n="472ea42d">
            <seg n="dc0ed736">
              Det var den sista frågan och det sista svaret under denna frågestund.
              Vi tackar de närvarande statsråden för medverkan.
            </seg>
            <seg n="42d5b6ef">
              Interpellationen kommer att besvaras torsdagen den 27 oktober
              2011. Miljöministern har inte möjlighet att besvara interpellationen
              inom anvisad tid på grund av redan inbokade engagemang.
            </seg>
            <seg n="2938e825">
              Esabelle Dingizian
            </seg>
          </u>
          <note n="da745d54">
            2 § Avsägelse
          </note>
          <note n="0bb3232e">
            Andre vice talmannen meddelade att Anders Flanking (C) avsagt
            sig uppdragen som ledamot i kulturutskottet och som suppleant
            i konstitutionsutskottet från och med den 14 oktober.
          </note>
          <note n="cea0f914">
            Kammaren biföll denna avsägelse.
          </note>
          <note n="f33a2bc8">
            3 § Anmälan om särskild företrädare för partigrupp
          </note>
          <note n="839bba1b">
            Andre vice talmannen meddelade att Centerpartiets riksdagsgrupp
            anmält Anders W Jonsson som särskild företrädare för partigruppen.
          </note>
          <note n="62408643">
            4 § Anmälan om personlig ersättare för särskild företrädare för
            partigrupp
          </note>
          <note n="db6b5f50">
            Andre vice talmannen meddelade att Centerpartiets riksdagsgrupp
            anmält Ulrika Carlsson i Skövde som personlig ersättare för särskild
            företrädare för partigruppen.
          </note>
          <note n="a3983b87">
            5 § Meddelande om ändring i kammarens sammanträdesplan
          </note>
          <note n="8f643deb">
            Andre vice talmannen meddelade att information från regeringen
            om Europeiska rådets möte skulle lämnas onsdagen den 26 oktober
            efter voteringen kl. 16.00. Informationen den 19 oktober kl. 9.00
            skulle utgå.
          </note>
          <note n="ecb5f98c">
            6 § Anmälan om fördröjt svar på interpellation
          </note>
          <note n="ef923549">
            Till riksdagen hade inkommit följande skrivelse:
          </note>
          <note n="97a708b4">
            Interpellation 2011/12:36
          </note>
          <note n="d744ef05">
            Interpellation 2011/12:36 Minskade utsläpp inom EU
          </note>
          <note n="3b9c68c0">
            Lena Ingvarsson
          </note>
          <note n="5acc394e">
            7 § Anmälan om inkommet protokollsutdrag från utskott
          </note>
          <note n="b374d425">
            Andre vice talmannen anmälde att ett utdrag ur prot. 2011/12:1
            för tisdagen den 11 oktober i ärende om subsidiaritetsprövning
            av EU-förslag inkommit från konstitutionsutskottet.
          </note>
          <note n="2d4e89f3">
            8 § Hänvisning av ärenden till utskott
          </note>
          <note n="2e22e725">
            Föredrogs och hänvisades
          </note>
          <note n="f868f4ad">
            den 5 december.
          </note>
          <note n="a40fa78a">
            den 7 december.
          </note>
          <note n="da6e1642">
            9 § Bordläggning
          </note>
          <note n="a2647149">
            Anmäldes och bordlades
          </note>
          <note n="de62a43f">
            10 § Anmälan om interpellationer
          </note>
          <note n="ed682c6c">
            Anmäldes att följande interpellationer framställts
          </note>
          <note n="9906e762">
            den 13 oktober
          </note>
          <note n="c6d77863">
            av Jabar Amin
          </note>
          <note n="e7f620ba">
            Peter Rådberg
          </note>
          <note n="ce1b2745">
            Interpellationerna redovisas i bilaga som fogats till riksdagens
            snabbprotokoll tisdagen den 18 oktober.
          </note>
          <note n="ef666a8b">
            11 § Anmälan om frågor för skriftliga svar
          </note>
          <note n="a54858cf">
            Anmäldes att följande frågor för skriftliga svar framställts
          </note>
          <note n="cb80f827">
            den 12 oktober
          </note>
          <note n="2f4f1230">
            Karin Granbom Ellison
          </note>
          <note n="d66c76b6">
            Hans Linde
          </note>
          <note n="d66c76b6">
            Hans Linde
          </note>
          <note n="95401076">
            Allan Widman
          </note>
          <note n="9906e762">
            den 13 oktober
          </note>
          <note n="e2eab562">
            Ingemar Nilsson
          </note>
          <note n="43927973">
            Jennie Nilsson
          </note>
          <note n="43927973">
            Jennie Nilsson
          </note>
          <note n="14c35d3e">
            Frågorna redovisas i bilaga som fogats till riksdagens snabbprotokoll
            tisdagen den 18 oktober.
          </note>
          <note n="79e8b380">
            12 § Kammaren åtskildes kl. 15.01.
          </note>
          <note n="3ef7a33a">
            Förhandlingarna leddes av andre vice talmannen.
          </note>
          <note n="0d88a89a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
