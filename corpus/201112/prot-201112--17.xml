<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--17</head>
          <docDate when="2011-10-14">2011-10-14</docDate>
        </div>
      </front>
      <body>
        <div>
          <note n="3d38368b">
            ﻿
          </note>
          <note n="77be06f9">
            Riksdagens protokoll
          </note>
          <note n="e41de079">
            2011/12:17
          </note>
          <note type="date" n="f7a53d17">
            Fredagen den 14 oktober
          </note>
          <note n="13af9fe7">
            Kl. 09:00 - 09:44
          </note>
          <note n="6aaa77dd">
            1 § Avsägelser
          </note>
          <note n="f7fbe950">
            Andre vice talmannen meddelade
          </note>
          <note n="c0d6f316">
            att Per Lodenius (C) avsagt sig uppdraget som ledamot i civilutskottet,
          </note>
          <note n="f80769d4">
            att Per Åsling (C) avsagt sig uppdragen som ledamot i miljö-
            och jordbruksutskottet och som suppleant i finansutskottet,
          </note>
          <note n="eda60094">
            att Erik A Eriksson (C) avsagt sig uppdraget som ledamot i näringsutskottet,
          </note>
          <note n="869f7a13">
            att Ola Johansson (C) avsagt sig uppdraget som suppleant i civilutskottet,
          </note>
          <note n="ae73fe0f">
            att Helena Lindahl (C) avsagt sig uppdraget som suppleant i näringsutskottet
            och
          </note>
          <note n="3a1b7b59">
            att Emil Källström (C) avsagt sig uppdraget som suppleant i arbetsmarknadsutskottet.
          </note>
          <note n="6f893722">
            Kammaren biföll dessa avsägelser.
          </note>
          <note n="28a4185e">
            2 § Anmälan om kompletteringsval till utskott och riksbanksfullmäktige
          </note>
          <note n="1dab097a">
            Andre vice talmannen meddelade att Centerpartiets riksdagsgrupp
            på grund av uppkomna vakanser anmält Per Åsling som ledamot i
            finansutskottet, Ola Johansson som ledamot i civilutskottet, Per
            Lodenius som ledamot i kulturutskottet, Helena Lindahl som ledamot
            i näringsutskottet, Roger Tiefensee som ledamot i riksbanksfullmäktige,
            Emil Källström som suppleant i finansutskottet, Rickard Nordin
            som suppleant i civilutskottet, Erik A Eriksson som suppleant
            i näringsutskottet och Göran Lindell som suppleant i arbetsmarknadsutskottet.
          </note>
          <note n="44f60ef1">
            Andre vice talmannen förklarade valda till
          </note>
          <note n="2af338d4">
            ledamot i finansutskottet
          </note>
          <note n="d1651239">
            ledamot i civilutskottet
          </note>
          <note n="8c7c61d3">
            ledamot i kulturutskottet
          </note>
          <note n="9bfbcc8f">
            ledamot i näringsutskottet
          </note>
          <note n="75b84967">
            ledamot i riksbanksfullmäktige
          </note>
          <note n="f170cfd8">
            suppleant i finansutskottet
          </note>
          <note n="49c40839">
            suppleant i civilutskottet
          </note>
          <note n="154e7111">
            suppleant i näringsutskottet
          </note>
          <note n="8e6e30a0">
            suppleant i arbetsmarknadsutskottet
          </note>
          <note n="d585f647">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="2c02ab71">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="bf636865">
            KOM(2011)539
          </note>
          <note n="e207c98e">
            KOM(2011)540
          </note>
          <note n="26d9f5b5">
            4 § Hänvisning av ärenden till utskott
          </note>
          <note n="802efd06">
            Föredrogs och hänvisades
          </note>
          <note n="fa9114f7">
            den 8 december
          </note>
          <note n="c65303dd">
            5 § Anmälan och hänvisning av motion till utskott
          </note>
          <note n="5580a34b">
            Anmäldes
          </note>
          <note n="0b7cdc0b">
            Kammaren biföll talmannens förslag att motionen omedelbart skulle
            hänvisas till socialutskottet.
          </note>
          <note n="e2677e82">
            6 § Svar på interpellation 2011/12:33 om tidsutdräkt för besvarande
            av brev
          </note>
          <note type="speaker" n="6367389c">
            Anf. 1 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-40264ad350e131a8-0" n="1118ed02">
            <seg n="9dc0e09e">
              Herr talman! Sven-Erik Österberg har frågat mig om orsaken till
              att ett brev från anställda på häktet Huddinge inte besvarats
              och om jag eventuellt vidtagit någon annan åtgärd med anledning
              av brevet.
            </seg>
            <seg n="41a4bdce">
              I brevet uttrycker brevskrivarna sin oro över Kriminalvårdens
              fokus på säkerhet och murar och över att det ges en högre prioritet
              än annat som till exempel bibliotekstjänster, lärartjänster och
              bemanning. Brevskrivarna uttrycker också oro över att Kriminalvårdens
              prioriteringar kan påverka arbetsmarknadsåtgärder och arbetet
              i socialtjänst och missbrukarvård. Brevet inkom den 28 juli, och
              jag kan bara beklaga att svarstiden blivit längre än vad som är
              normalt. Självklart kommer brevet att besvaras.
            </seg>
            <seg n="e28173b2">
              Kunskap om hur Kriminalvårdens verksamhet utvecklas är central
              för regeringens styrning av myndigheten. I det utgör dialogen
              med ansvariga för verksamheten en viktig del. Även besök vid Kriminalvårdens
              olika verksamhetsställen ger mig och mina medarbetare, tillsammans
              med information från personalorganisationer, medarbetare i Kriminalvården,
              frivilligorganisationer eller andra som samverkar med myndigheten
              eller på annat sätt berörs av Kriminalvårdens verksamhet, värdefull
              kunskap om hur verksamheten bedrivs.
            </seg>
            <seg n="33cf3fbe">
              Regeringen har gett stora resurstillskott till Kriminalvården
              under senare år, och med ett oförändrat antal intagna anser regeringen
              att förutsättningarna borde vara bättre än någonsin att bedriva
              en bra kriminalvård. Regeringen har också tydligt gett uttryck
              för att de tillskott som getts bland annat ska användas till att
              utveckla innehållet i verkställigheten.
            </seg>
            <seg n="a0075110">
              Det är dock Kriminalvården som har ansvaret för fördelningen
              av resurser mellan myndighetens olika verksamheter, för fördelningen
              av resurser mellan olika personalkategorier och även för de avvägningar
              som görs avseende bemanning.
            </seg>
            <seg n="7486e0e2">
              Regeringen har tillfört Kriminalvården betydande tillskott. Tillskotten
              har varit avsedda att användas för att upprätthålla kvalitet,
              effektivitet och säkerhet i verksamheten. Regeringen följer noga
              det arbetet.
            </seg>
          </u>
          <note n="ad5fa284">
            Då Sven-Erik Österberg, som framställt interpellationen, anmält
            att han var förhindrad att närvara vid sammanträdet medgav andre
            vice talmannen att Ibrahim Baylan i stället fick delta i överläggningen.
          </note>
          <note type="speaker" n="b8f66bdf">
            Anf. 2 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-0" n="a5de8864">
            <seg n="d4e2e3f1">
              Herr talman! Tack, statsrådet, för svaret.
            </seg>
            <seg n="bc360603">
              Jag vill börja med att betona att mordet på häktet i Flemingsberg
              är en tragisk händelse på många olika sätt. Orsaker i ett enskilt
              fall är inte något som ska diskuteras i denna kammare. Det är
              upp till myndigheter och domstolar att ta hand om det. Likväl
              kan det finnas strukturella fel som måste rättas till i regler
              och bestämmelser. Likaså kan det finnas problem med hur allvarligt
              man ser på den här typen av frågor som gäller statligt anställd
              personal som är satt att vårda mycket farliga individer.
            </seg>
            <seg n="58743415">
              Det grundläggande ansvaret för detta ligger, som justitieministern
              säger, hos Kriminalvården, men det yttersta ansvaret för hela
              verksamheten ligger hos justitieministern och regeringen.
            </seg>
            <seg n="740b3416">
              När anställda på häktet i ett brev riktat direkt till justitieministern
              slår larm om de orimliga arbetsvillkor som råder är det givetvis
              en signal som måste tas på allra största allvar. Det som är förvånande
              är att brevskrivarna har mötts av en kompakt tystnad. Mot bakgrund
              av den frustrerande arbetsmiljö som man beskriver i brevet är
              det inte svårt att föreställa sig att denna kompakta tystnad bidrar
              till att öka frustrationen hos de anställda, inte minst hos brevskrivarna.
            </seg>
            <seg n="9a5285cb">
              Herr talman! Av förvaltningslagen, som regeringen visserligen
              inte är skyldig att följa men som man ändå försöker följa praxis
              inom, framgår det att frågor från enskild ska besvaras så snart
              som möjligt. Om någon enskild av misstag vänder sig till fel myndighet
              bör man hjälpa individen till rätt myndighet. Det är en skyldighet
              man har.
            </seg>
            <seg n="c6b8ad1c">
              Vi har tidigare sett exempel på att myndigheter fått svidande
              kritik, inte minst från JO, när man inte har besvarat brev inom
              rimlig tid. Det här brevet har legat på Justitiedepartementet
              i tre månader. De som har skrivit brevet har inte fått något som
              helst besked, inte ens en bekräftelse på att brevet har kommit
              fram. Det är naturligtvis oerhört frustrerande.
            </seg>
            <seg n="d9798f64">
              Justitieministern skriver nu i sitt svar att brevet ska besvaras.
              Låt mig bara uttala min stora förvåning över att ni inte redan
              har gjort det, inte ens efter att denna interpellation skrevs.
            </seg>
            <seg n="38a943c9">
              Jag har själv suttit i den sits som justitieministern nu gör
              som statsråd. Jag skulle skämmas över att komma hit med vetskapen
              om att detta brev ännu inte är besvarat. Jag inser naturligtvis
              att det finns mycket att göra på ett departement. Men mot bakgrund
              av de tragiska händelserna och den frustration som uttrycks i
              detta brev tycker jag att det hade varit rimligt att justitieministern
              hade krävt av sina medarbetare att besvara brevet så skyndsamt
              som möjligt och inte komma hit och säga att det ska besvaras.
            </seg>
            <seg n="baf69189">
              Finns det fler brev som ligger på departementet och som förtjänar
              att besvaras? Hur ser justitieministern på detta? Är det inte
              ett misslyckande att justitieministern inte ens nu kan komma hit
              och säga att brevet har besvarats?
            </seg>
          </u>
          <note type="speaker" n="b518320b">
            Anf. 3 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-40264ad350e131a8-1" n="1118ed02">
            <seg n="862165c3">
              Herr talman! Låt mig börja med att upprepa att jag verkligen
              beklagar att detta brev har blivit liggande. Jag är ganska känd
              för att jag brukar ge svar snabbt på saker och ting eftersom jag
              tycker att det är rimligt när människor hör av sig. Dock ska man
              ha klart för sig att just detta brev inte innehåller någon konkret
              fråga till regeringen eller till ministern utan det framförs synpunkter.
              Det kan man ha med i sammanhanget. Men jag har hanterat ett svar,
              så det kommer ett svar.
            </seg>
            <seg n="00966c42">
              Däremot har jag träffat medarbetare och företrädare för medarbetare
              i kriminalvården efter den hemska händelse som vi upplevde häromveckan,
              och jag har lyssnat på deras synpunkter. Jag har också haft andra
              kontakter med medarbetare i kriminalvården, och jag har stor respekt
              för den lojalitet och solidaritet som finns mellan medarbetarna.
              Under dessa veckor när det har krisat och varit mycket jobbigt
              på häktet i Flemingsberg har andra ställt upp och tagit pass och
              hjälpt till för att förstärka verksamheten. Det är alltså inte
              på det sättet att jag inte har engagerat mig och försökt ta del
              av den oro som medarbetarna känner.
            </seg>
            <seg n="eb29c239">
              I detta brev uttrycks en mer allmän oro, vilket framgår av mitt
              svar, över att vi satsar för mycket på säkerhet och för lite på
              innehåll.
            </seg>
            <seg n="0a9cc3c9">
              Det besked som Kriminalvården fick under Thomas Bodströms tid
              som justitieminister var: Gör allt som står i er makt för att
              stoppa rymningarna. Det tillfördes många direktiv i den delen.
              Det har skett en stor förstärkning, och i dag har vi en situation
              där vi inte längre har några rymningar, och säkerheten är hög.
            </seg>
            <seg n="89dac033">
              Låt mig säga att när jag tillträdde som minister kunde jag notera
              hur eftersatt verksamhetens innehåll var. Därför har vi gjort
              ökningar när det gäller behandlingar mot missbruk och olika typer
              av personlighetsstörningar. Vi arbetar för att återupprätta arbetslinjen
              inom kriminalvården, och vi har bara under det senaste året ökat
              antalet yrkesutbildningsplatser ordentligt. Vi jobbar alltså mycket
              med de mjuka sidorna av det som är riktig kriminalvård. Det är
              eftersatt. Men det är en eftersläpning som har skett över tid.
              Jag delar därför i viss utsträckning den oro som personalen kan
              känna.
            </seg>
            <seg n="6fa50583">
              Nu måste man naturligtvis föra dessa diskussioner utifrån det
              som har hänt. Det som nu sker är att det pågår två utredningar,
              en polisutredning och en intern utredning inom Kriminalvården.
              Det som kommer fram där kommer att belägga om man hade rätt regler,
              om man följde reglerna och om det finns behov av förändringar
              i verksamheten.
            </seg>
            <seg n="ece758f1">
              Det finns också en diskussion inom Kriminalvården i dag om att
              det är skillnader i visst avseende mellan verksamheten i häkten
              och i kriminalvården, och man kan behöva fundera över hur situationen
              ser ut.
            </seg>
            <seg n="2e52e83f">
              Vi ska komma ihåg att människor som är intagna i häkte kan vara
              oroliga, deprimerade, arga och våldsamma. Det är en mycket komplicerad
              arbetsmiljö. Det är därför som man försöker göra olika typer av
              farlighetsbedömningar och riskbedömningar och ska bemanna utifrån
              det. Det är inte helt enkelt. Det är ett mycket svårt jobb som
              våra medarbetare i kriminalvården har. Det är viktigt att arbeta
              med innehållet i den och ta det på stort allvar. Jag vet också
              att man har en dialog med Kriminalvårdsstyrelsen och ledningen
              för verksamheten där diskussionerna ska föras.
            </seg>
            <seg n="122ca191">
              Beskedet är att jag tycker att det är dåligt att vi inte lyckades
              svara på brevet tillräckligt snabbt. Däremot har vi många kontakter
              med medarbetare i kriminalvården. Det finns mer att göra för att
              verksamheten, för intagna, för medarbetare och för rättsväsendet
              i stort, ska bli bättre, och det kommer vi också att genomföra.
            </seg>
          </u>
          <note type="speaker" n="4eaa4134">
            Anf. 4 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-1" n="a5de8864">
            <seg n="86b4c5d9">
              Herr talman! Jag tackar justitieministern för dessa svar.
            </seg>
            <seg n="660bd98c">
              Justitieministern säger att det inte var några konkreta frågor
              i brevet utan att det bara var en allmän oro som uttrycktes. En
              del av den allmänna oron handlade om det som har varit i fokus,
              inte minst efter den tragiska händelsen i Flemingsberg, nämligen
              bemanningen.
            </seg>
            <seg n="59e1657b">
              Man kan aldrig i förväg veta när och var sådana tragiska händelser
              kommer att inträffa. Däremot har vi en skyldighet från riksdagen
              men framför allt från regeringen, som är den verkställande delen
              av statsmakten, att på olika sätt så långt det är möjligt förebygga
              denna typ av händelser. Då är det viktigt att ha system som fångar
              upp signaler om någonting håller på att gå snett eller om det
              finns risker i en verksamhet, till exempel i den typ av verksamhet
              som kriminalvården är där risker är en del av vardagen.
            </seg>
            <seg n="3782970f">
              Det är helt klart att brevskrivarna, de anställda inom Kriminalvården,
              har försökt varsla om att allting inte står rätt till och att
              det finns en del bekymmer som kan rendera i allvarliga brister.
            </seg>
            <seg n="31f6087f">
              Det är viktigt att vi tar detta på allvar, justitieministern,
              och att brev med denna typ av signaler som kommer från personal
              som är så nära verksamheten och som varje dag ser vad som händer
              inte blir liggande på departementen månad efter månad.
            </seg>
            <seg n="5804a8aa">
              Om vi ska uppnå många av de välvilliga ambitioner som regeringen
              och justitieministern nu redogör för krävs det naturligtvis också
              att man lyssnar på dem som finns nära verksamheten. I detta fall
              har det tyvärr inte skett. Detta brev har legat på departementet
              i tre månader. Jag tolkar justitieministerns svar som att hon
              har godkänt ett svar det är bra och jag hoppas att det också skickas.
              Jag hoppas att man också tar till sig den information och den
              oro som finns här. Naturligtvis måste vi alla göra vårt yttersta
              för att det som hände i Huddinge inte händer igen.
            </seg>
            <seg n="c1d67a68">
              Detta är en svår och allvarlig verksamhet som vi ber människor
              att utföra för allas vårt bästa. Då krävs det också att de får
              bästa möjliga uppbackning. Jag tycker tyvärr inte att det har
              varit så i detta fall. Justitieministern tillstår också i viss
              mån att det inte har varit bra.
            </seg>
            <seg n="b9b35a78">
              Jag hoppas innerligt att man nu skapar rutiner på departementet
              så att detta inte sker igen, alltså att människor som uttrycker
              en allvarlig oro inte ens får något besked om att brevet har kommit
              fram och inte får ett svar på tre fyra månader.
            </seg>
          </u>
          <note type="speaker" n="694dd1ec">
            Anf. 5 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-40264ad350e131a8-2" n="1118ed02">
            <seg n="e376ee1a">
              Herr talman! När det gäller brevet är vi helt överens om att
              man ska besvara brev snabbare. Däremot är det en allmän synpunkt
              som framförs i det och inte någon direkt fråga. Jag tror att man
              ska vara försiktig med att koppla detta till händelserna.
            </seg>
            <seg n="9ecd4f4c">
              Jag vill inte heller uttala mig om huruvida rutinerna har följts
              och om det har fungerat och så vidare innan utredningarna är klara
              eftersom jag tror att det är viktigt att ha fakta när en sådan
              allvarlig händelse har inträffat.
            </seg>
            <seg n="fc3988bc">
              Däremot har jag, utifrån besök och den information som vi tar
              del av när det gäller verksamheten, klart för mig vilken komplicerad
              arbetssituation som råder ute på häkten och anstalter. Det är
              ingen tvekan om att det i detta sammanhang finns många frågor
              som är besvärliga att hantera. Där är medarbetarnas synpunkter
              och erfarenheter otroligt värdefulla och nödvändiga att ta till
              sig.
            </seg>
            <seg n="fa27a59e">
              När det gäller bemanningsfrågorna har det faktum att Kriminalvårdens
              anslag har ökat med 30 procent från 2006 till 2011 naturligtvis
              möjliggjort en ökning av antalet årsarbetskrafter. Vi har haft
              en ökning från ungefär 7 900 till ungefär 9 000 medarbetare i
              kriminalvården. Samtidigt har medelbeläggningen på anstalter och
              häkten under perioden minskat och var under 2010 den lägsta under
              den senaste femårsperioden. Bemanningen generellt har alltså faktiskt
              förbättrats under de här åren.
            </seg>
            <seg n="60713821">
              Detta är dock inte en verksamhet där allting är linjärt och jämnt
              fördelat. Det kan vara väldigt olika på olika enheter på grund
              av händelser eller på grund av de individer som är intagna i häkte
              eller ska genomgå verkställighet. Då kan det förstås bli väldigt
              ansträngt. Det är här myndigheten har kompetensen och också ska
              ha förmågan att arbeta så att man vid varje givet tillfälle har
              rätt regler och följer de reglerna så att personal, intagna och
              allmänhet kan känna att verksamheten genomförs med kvalitet och
              säkerhet på ett bra sätt.
            </seg>
            <seg n="9ea90d91">
              Det är alltså mitt besked: Jag tycker att vi ska svara på brev
              direkt. Jag tycker att det är viktigt att människor får svar,
              både på sin oro och på konkreta frågor. Vi har höga ambitioner.
              Ibland misslyckas vi, och det är tråkigt. Däremot är det inte
              så att vi inte har tagit del av medarbetarnas synpunkter, vare
              sig från häktesverksamheten eller från kriminalvårdsverksamheten.
              Det är någonting som vi gör kontinuerligt.
            </seg>
            <seg n="4077c9df">
              Det är många som har hört av sig med anledning av den här händelsen.
              Många använder sig dock av andra kanaler än postgången, vilket
              går snabbare och också ger snabbare svar. Vi kommer att arbeta
              för att utveckla vår förmåga att kommunicera och ta del av medarbetarnas
              och allmänhetens informationer.
            </seg>
          </u>
          <note type="speaker" n="e67eb547">
            Anf. 6 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-2" n="a5de8864">
            <seg n="6f543068">
              Herr talman! Jag vill återigen tacka justitieministern för svaret.
            </seg>
            <seg n="d52fcefb">
              När det handlar om den enskilda händelsen är det en fråga som
              utreds, precis som justitieministern säger, och det ska ske i
              den laga ordning som finns. Det är inte främst den jag talar om.
              Det jag talar om när jag talar om rutiner är hur det ser ut på
              departementet, justitieministern, när ett sådant här brev kan
              bli liggande i tre månader. Jag har ställt frågan till justitieministern:
              Finns det fler brev som har blivit liggande under en längre tid?
              Har justitieministern eller justitieministerns medarbetare koll
              på detta? Vad står det i så fall i dessa brev? Finns det andra
              allvarliga signaler i dem?
            </seg>
            <seg n="b625c645">
              Jag försöker tolka justitieministern välvilligt och hoppas att
              det stämmer som hon nu säger, att ni nu ser igenom hur rutinerna
              ser ut på departementet så att människor får svar på sina brev
              även om de bara är uttryck för en oro och inte innehåller direkta
              frågor. Brev kan naturligtvis se ut på många olika sätt.
            </seg>
            <seg n="3b5cea17">
              Jag tror att det är brådskande att man nu tar tag i detta så
              att det finns en organisation och ordentliga rutiner för att fånga
              den här typen av rop på hjälp som kommer från olika delar av verksamheten
              och ibland från medborgarna. Har justitieministern inlett ett
              sådant arbete? Om inte, är justitieministern beredd att göra det?
              Det tror jag vore välgörande för arbetet på departementet och
              för att vi ska kunna fånga upp signaler och rop på hjälp när det
              finns misshälligheter ute i verksamheten.
            </seg>
          </u>
          <note type="speaker" n="62ac0ad7">
            Anf. 7 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-40264ad350e131a8-3" n="1118ed02">
            <seg n="9b637ecc">
              Herr talman! Rutinerna på departementet är bra i många avseenden.
              Detta sköts enligt regler, förordningar och allt vad det nu ska
              vara på ett bra sätt. Men det går alltid att skynda på hanteringen
              av brevsvar och annat, liksom att öka uppmärksamheten på det som
              är akut och måste hanteras direkt. Detta är någonting som vi hela
              tiden arbetar på att förbättra.
            </seg>
            <seg n="3448b7eb">
              Den brevsvarsfunktion som finns har förstärkts under senare tid,
              inte med anledning av detta men i övrigt. Det finns också andra
              delar av verksamheten som vi har sett över, just därför att det
              är viktigt att man får svar och att det fungerar väl. Jag tar
              detta på stort allvar och kan bara beklaga att det sett ut som
              det gjort, och jag är ansvarig för att detta ska fungera. Jag
              tror mig dock veta att Justitiedepartementet håller en ganska
              god nivå när det gäller brevsvar.
            </seg>
            <seg n="91a25434">
              Sedan vill jag säga någonting viktigt till alla som hör av sig
              till Justitiedepartementet och till mig: Att man inte har fått
              ett svar betyder inte alltid att vi inte har läst. Ibland hör
              människor av sig med väldigt komplicerade frågor. Det tar tid
              att plocka fram underlag för att ge ett riktigt svar. Det händer
              ibland att det tar längre tid; det beror lite grann på vilken
              typ av brev det handlar om. I en del fall skickar vi också snabbt
              ett besked om att vi har fått brevet och att vi återkommer. Det
              är lite olika rutiner, och detta måste man se över hela tiden.
            </seg>
            <seg n="a3929b42">
              Jag tycker att kommunikationen med medborgarna är central, och
              det är viktigt att få viktig information snabbt. Här måste vi
              hela tiden jobba med olika kanaler. Där har de nya medierna inneburit
              både utmaningar och svårigheter för Regeringskansliet och andra
              myndigheter. Men vi arbetar med detta.
            </seg>
            <seg n="27118ce2">
              Det är klart att jag har reagerat på att det har tagit tid i
              det här fallet. Jag kan inte utesluta att det finns ett och annat
              brev i övrigt där någon tycker att svar borde ha kommit, men jag
              vill gärna säga detta: Vi läser faktiskt vad människor skriver,
              och vi gör det direkt. Annars är det väldigt svårt att registrera
              och veta vilken handläggare som ska ha ansvar för ärendet.
            </seg>
          </u>
          <note n="417df1ee">
            Överläggningen var härmed avslutad.
          </note>
          <note n="d2ea37de">
            7 § Svar på interpellation 2011/12:22 om Umeå som Europas kulturhuvudstad
            2014
          </note>
          <note type="speaker" n="642fa5d4">
            Anf. 8 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-40264ad350e131a8-4" n="7a832575">
            <seg n="27133242">
              Herr talman! Ibrahim Baylan har frågat mig om mitt ställningstagande
              till Umeå 2014 och om jag avser att det ska vara ett lokalt arrangemang
              eller ett evenemang av nationellt intresse. Ibrahim Baylan har
              vidare frågat mig vad jag kommer att göra för att stödja planeringen
              och genomförandet av Umeå 2014 samt när jag ämnar ge konkreta
              besked om detta.
            </seg>
            <seg n="55fce84c">
              Umeå kulturhuvudstad är ett mångfasetterat evenemang som ger
              utvecklingsmöjligheter inom ett flertal politikområden, inte bara
              kultur. Programmet omfattar även frågor som rör regional utveckling,
              jämställdhet med mera. Kulturhuvudstadsåret är av stort intresse
              såväl lokalt och regionalt som nationellt och europeiskt. Ett
              lyckat kulturhuvudstadsår förutsätter ett fungerande samspel mellan
              alla dessa politiska nivåer.
            </seg>
            <seg n="af1105fa">
              Den svenska regeringen har medverkat i EU:s beslut om att en
              svensk stad ska ha titeln kulturhuvudstad 2014 och så småningom
              beslutat att utse Umeå till kulturhuvudstad. Jag vill samtidigt
              framhålla att det är Umeå som har ansökt om att utses till kulturhuvudstad
              och att Umeå därmed har det yttersta ansvaret för kulturhuvudstadsårets
              innehåll och ekonomi.
            </seg>
            <seg n="a5eed9bf">
              Ett statligt engagemang för kulturhuvudstadsåret kan ske på olika
              sätt. Ibrahim Baylan talar om direkt ekonomiskt stöd från regeringen.
              Det finns också möjlighet att utnyttja befintliga statliga resurser
              för ändamålet samt att ge uppdrag till statliga myndigheter att
              på olika sätt samarbeta med Umeå. Inom kulturpolitiken har regeringen
              i budgetpropositionen för 2012 aviserat att ge Statens kulturråd
              och andra berörda myndigheter i uppdrag att särskilt beakta kulturhuvudstadsårets
              konstnärliga aspekter i bidragsgivning och övrig verksamhet. Regeringen
              vill därmed ge en tydlig signal om att samverkan och stöd inom
              ramen för kulturhuvudstadsåret kommer att vara prioriterat.
            </seg>
            <seg n="7d924cc3">
              Planeringen av kulturhuvudstadsåret är nu i ett skede där olika
              delprojekt och ekonomiska behov successivt konkretiseras. Detta
              ger underlag att bedöma behov och möjligheter till olika slags
              insatser. Vi för en dialog med Umeå om detta.
            </seg>
            <seg n="791c69dd">
              Avslutningsvis vill jag betona att kulturhuvudstadsåret förutsätter
              ett brett politiskt engagemang på olika nivåer och samtidigt ett
              aktivt engagemang från kulturlivets professionella och ideella
              krafter, näringslivet och andra samhällssektorer.
            </seg>
          </u>
          <note type="speaker" n="818a94ea">
            Anf. 9 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-3" n="a5de8864">
            <seg n="323c98d4">
              Herr talman! Tack för svaret, kulturministern!
            </seg>
            <seg n="4c2bd168">
              Umeå, Europas kulturhuvudstad 2014 det sitter som en smäck, måste
              man säga. Umeå är på många sätt en framgångssaga när man tittar
              på svenska städer och deras utveckling de senaste 4050 åren. Från
              att ha varit en liten tjänstemannastad med en ganska sömnig tillvaro
              fick man en universitetsetablering, och det har i sin tur lett
              till en väldigt dynamisk utveckling som har inneburit att Umeå
              år för år har vuxit till en av Sveriges tio eller elva största
              kommuner. Staden har nu ett dynamiskt och väldigt ungdomligt samhällsliv
              med sprudlande kultur.
            </seg>
            <seg n="1174a333">
              Därför var det inte förvånande och framför allt var det väldigt
              glädjande när man satte upp ambitionen om att bli Europas kulturhuvudstad
              och senare fick stöd och också utnämndes till detta. Detta ger
              enorma möjligheter. Precis som kulturministern säger handlar detta
              naturligtvis inte bara om det lokala. Det handlar inte bara om
              kultur, utan det handlar om många andra aspekter av utveckling,
              tillväxt och samhällsliv.
            </seg>
            <seg n="e5d773d6">
              Detta är ett nationellt arrangemang, även om jag håller med kulturministern
              om att den som är huvudansvarig för verksamheten är den som sökt,
              nämligen Umeå kommun. Så ska det vara. Men ska detta bli ett framgångsrikt
              kulturhuvudstadsår är det viktigt att vi alla hjälps åt, för det
              är klart att detta kommer att kosta väldigt mycket pengar. Jag
              tror att man räknar med någonstans 300400 miljoner.
            </seg>
            <seg n="5adb8e03">
              Därför skulle det vara oerhört bra om man i god tid kunde få
              besked från regeringen om vilket stöd, inte bara ekonomiskt utan
              även på andra sätt, som kan utgå från i det här fallet regeringen
              och staten. Det finns nämligen, precis som kulturministern också
              säger, ett nationellt intresse av att detta blir en framgång.
            </seg>
            <seg n="f8948c63">
              I budgetpropositionen, som regeringen nyligen presenterade för
              riksdagen, hade jag hoppats att just detta konkreta besked skulle
              komma. Där fanns dock tyvärr bara några rader om att man nu ger
              i uppdrag till myndigheterna inom kultursektorn att se över på
              vilket sätt man kan stödja detta. Det är i och för sig bra, men
              även om kulturhuvudstad 2014 låter långt borta vet vi alla att
              sådant här tar väldigt lång tid att planera och arrangera. Därför
              vore det välgörande om det gick så fort som möjligt att få dessa
              besked, både från regeringen och från myndigheterna.
            </seg>
            <seg n="087b0128">
              Jag hoppas att kulturministern i denna interpellationsdebatt
              kan säga när vi kan förvänta oss dessa besked och att de inte
              dröjer alldeles för länge. Ska detta bli en så stor succé för
              Umeå, Västerbotten, Norrland, Sverige och Europa som jag tror
              att det har potential att bli är det nämligen viktigt att förutsättningarna
              är de allra bästa. För att ha de allra bästa förutsättningarna
              vore det väldigt bra om kulturministern nu kunde säga när det
              kommer besked om det statliga stödet. Är det i vårpropositionen,
              eller dröjer det ännu längre?
            </seg>
          </u>
          <note type="speaker" n="79e9ad2a">
            Anf. 10 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-40264ad350e131a8-5" n="7a832575">
            <seg n="cdde08a7">
              Herr talman! Sitter som en smäck, sade Ibrahim Baylan, och jag
              kan hålla med om detta. Jag var med på Kulturrådet när juryn lämnade
              sitt besked att Umeå i konkurrens med flera andra svenska städer
              hade utsetts till kulturhuvudstad 2014. Glädjen gick inte att
              ta miste på. Det var flera städer som hade hoppats, och jag hade
              varit glad om kanske ännu fler städer i Sverige hade velat kandidera
              till den utmärkelse detta faktiskt är.
            </seg>
            <seg n="ac2ceb8b">
              Vi har haft en dialog såväl med den politiska ledningen i Umeå,
              både före förra valet och efteråt, som med den konstnärliga ledningen.
              Vi följer detta arbete. Det är nämligen en process som tar lång
              tid. Det är, som Ibrahim Baylan också påpekade, inte bara en fråga
              för kulturens område. Jag brukar i olika sammanhang påpeka att
              kultur inte är någonting som sker i slutna rum, utan kultur ska
              ta plats på många fler arenor.
            </seg>
            <seg n="85c46709">
              Man har också ett mycket ambitiöst arbete i Umeå, skulle jag
              vilja säga. Det gäller inte bara i Umeå stad utan även i regionen
              och i närliggande kommuner. I detta ligger också ett partnerskap
              med Riga som är systerstad under 2014. Detta gemensamma arbete
              är väl så viktigt och ger naturligtvis möjlighet att bygga band
              som kan hålla både före och framför allt efter 2014.
            </seg>
            <seg n="fd21d0eb">
              Ibrahim Baylan frågade när det kan komma besked. Som Ibrahim
              Baylan också påpekade finns det skrivet i budgetpropositionen
              att detta är en fråga som regeringen följer. Denna vecka har medarbetare
              från Kulturdepartementet varit uppe i Umeå tillsammans med representanter
              för Kulturrådet. Det är inte första gången man har dessa kontakter,
              utan dem har man haft också tidigare.
            </seg>
            <seg n="6de083ac">
              Det är bland annat för att se hur behoven och möjligheterna ser
              ut och hur vi ska formulera uppdrag till våra myndigheter vi har
              ganska många på Kulturdepartementets område inför de regleringsbrev
              som ska skrivas och levereras till myndigheterna i slutet av året.
              Då är det viktigt att det finns en framförhållning och att man
              inser att detta naturligtvis inte är en fråga enbart för Umeå
              kommun eller ens för regionen utan att det är nationellt.
            </seg>
            <seg n="1517c6a3">
              Förra näringsministern Maud Olofsson och jag besökte Umeå i våras,
              dels för att studera universitetet och designutvecklingen, dels
              för att träffa representanter för kulturhuvudstadsåret. Vi var
              väldigt tydliga med att detta är en fråga inte bara för Umeå utan
              för hela landet, och vi uppmanade ledningen att ta kontakter med
              universitetsvärlden och andra. Det arbetet är på gång.
            </seg>
          </u>
          <note type="speaker" n="cba5f676">
            Anf. 11 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-4" n="a5de8864">
            <seg n="6edef8fe">
              Herr talman! Tack, kulturministern! Jag vet inte om jag blev
              så mycket klokare. Det kanske ibland inte är möjligt för ett statsråd
              att stå i talarstolen och lämna besked, särskilt om det inte är
              förhandlat med Finansdepartementet. Det är jag medveten om. Lite
              mer konkreta signaler skulle dock behövas.
            </seg>
            <seg n="366b6696">
              Det är klart att det är några år kvar, men precis som kulturministern
              säger pågår ett intensivt arbete. I detta intensiva arbete är
              det naturligtvis väldigt viktigt att veta vad man har att röra
              sig med. Då menar jag inte bara monetärt utan också i form av
              annat stöd som kan vara aktuellt. Därför vore det ändå bra att
              få en signal. Är det till våren vi ser framför oss att det kommer
              besked, eller är det i andra delen av nästa år? Sedan börjar det
              nämligen brinna i knutarna. Det kanske till och med redan har
              börjat brinna i knutarna om det här ska bli så bra som vi alla
              vet att det kan bli.
            </seg>
            <seg n="f9807985">
              När jag läser kulturministerns skriftliga svar ordentligt hittar
              jag något lite kryptiskt, tycker jag. Jag måste få fråga kulturministern
              vad det betyder. Det står så här: Ett statligt engagemang för
              kulturhuvudstadsåret kan ske på olika sätt. Ja, jag hoppas att
              det sker på många olika sätt. Sedan fortsätter det: Ibrahim Baylan
              talar om direkt ekonomiskt stöd från regeringen. Ja, det gör jag.
              Men detta lämnas bara därhän. Kommer det ett sådant stöd? Kulturministern
              behöver inte säga några exakta summor, men min fråga var tydlig:
              Är regeringen beredd att gå in med den typen av direkt stöd? Här
              ställs det upp i interpellationssvaret, men jag ser varken bu
              eller bä, så att säga.
            </seg>
            <seg n="082de3e4">
              Hur ser kulturministern på detta? Det är två frågor. När kommer
              exakt besked? Jag talar om direkt ekonomiskt stöd från regeringen.
              Vad säger regeringen, kulturministern?
            </seg>
          </u>
          <note type="speaker" n="3032f08c">
            Anf. 12 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-40264ad350e131a8-6" n="7a832575">
            <seg n="cc0bfdb2">
              Herr talman! Jag tyckte att jag var väldigt tydlig. Jag kommer
              inte i denna interpellationsdebatt att kunna ge ett tydligt besked
              om när eller hur ett ekonomiskt stöd kommer att utgå. Det kan
              jag inte göra.
            </seg>
            <seg n="852d402d">
              Däremot kan jag vara väldigt tydlig redan i mitt skrivna svar
              och även i mina muntliga inlägg om att dialog pågår med Umeå och
              att samtliga våra myndigheter och institutioner som har någon
              form av nationellt engagemang det är allt från Konstrådet till
              Konstnärsnämnden, Statens kulturråd och många andra ska beakta
              kulturhuvudstadsåret i Umeå 2014 i sitt fortsatta arbete.
            </seg>
            <seg n="b53b3695">
              Det är en tydlig signal, anser jag. Regleringsbreven formuleras
              nu under hösten och delges de olika institutionerna i december.
              Det vet Ibrahim Baylan mycket väl.
            </seg>
            <seg n="aaad611a">
              Det konkreta som Ibrahim Baylan frågade efter, summorna, kan
              jag inte ge något besked om.
            </seg>
            <seg n="04103881">
              Däremot var jag i Åbo under invigningen i januari. Jag åker nästa
              vecka till Tallinn, som är den andra kulturhuvudstaden under detta
              år, för att där diskutera med kulturministern som jag mötte under
              Östersjöfestivalen hur man arbetar dels i Estland, dels tillsammans
              med Åbo. Där tror jag att vi kan lära en hel del.
            </seg>
            <seg n="d5a29716">
              Innan vi kan gå vidare och över huvud taget diskutera eventuella
              ekonomiska åtaganden måste vi få en klarare projektplan från Umeå,
              och det arbetar man med. Det inkluderar inte bara Kulturdepartementet
              utan också andra departement och andra verksamheter, inklusive
              näringslivet och ideella aktörer. Att vi ser fram emot att Umeå
              ska genomgöra detta råder det inget tvivel om. Jag har sedan jag
              blev kulturminister 2006 varit ett antal gånger i Umeå såväl för
              att diskutera bloggopera, som jag tycker är ett oerhört intressant
              initiativ, som för att besöka Norrlandsoperan och ta del av deras
              internationella samarbete och inte minst det som Umeå gör för
              att stödja kultur till barn och unga som ju är en av regeringens
              tydligaste prioriteringar på kulturområdet.
            </seg>
          </u>
          <note type="speaker" n="4fd6fe72">
            Anf. 13 IBRAHIM BAYLAN (S):
          </note>
          <u who="ibrahim_baylan_257c17" xml:id="i-41d9198a7046045f-5" n="a5de8864">
            <seg n="d971f38c">
              Herr talman! Tack, kulturministern! Umeå är på många sätt en
              fantastisk stad. Inte minst vad gäller synen på kultur har många
              mycket att lära sig där. Precis som kulturministern säger ser
              man inte kulturen som någonting som bara ska genomföras i slutna
              rum. Det har varit en viktig del av Umeås tillväxtstrategi de
              senaste 1015 åren. Det har varit en integrerad del av både den
              ekonomiska politik och den tillväxtpolitik man har haft för att
              se till att staden förblir och utvecklas som ett dynamiskt nav
              i norra Sverige. Därför var det både naturligt och logiskt att
              de ansökte om att bli kulturhuvudstad år 2014, och det är oerhört
              glädjande att de också fick det.
            </seg>
            <seg n="723878fc">
              Jag känner en viss besvikelse, måste jag säga, över att kulturministern
              inte kan vara mer konkret. Men man får väl ta det lilla man får
              i dessa tider. Eftersom kulturministern ändå i sitt svar skriver
              att detta kommer att vara prioriterat tar jag det för givet. Jag
              tar det som ett outtalat löfte om att det kommer att komma ett
              substantiellt ordentligt stöd under nästa år till detta arrangemang
              så att det blir den succé som jag tror att vi alla både hoppas
              och vet att det kan bli för Umeå, för Västerbotten, för Sverige
              och för Europa.
            </seg>
          </u>
          <note type="speaker" n="a039f89c">
            Anf. 14 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_389c15" xml:id="i-40264ad350e131a8-7" n="7a832575">
            <seg n="0cc2c0aa">
              Herr talman! Det här kallas interpellationsdebatt. Jag tycker
              mer att det är ett samtal, och det är gott så.
            </seg>
            <seg n="d492e9f4">
              Jag tror inte att det är så mycket mer att tillägga i sak. Ibrahim
              Baylan och jag delar synen på Umeå, Umeås möjligheter och ambitioner
              att fullgöra uppdraget som kulturhuvudstad 2014 på ett alldeles
              utmärkt sätt. Arbetet är i gång, inte bara på departementet utan
              också på flera andra håll. Vi får ha en fortlöpande dialog, och
              den kommer vi att ha ända fram till 2014.
            </seg>
            <seg n="dc731920">
              När det gäller den mer konkreta frågan om pengar återkommer jag.
              Men jag börjar med att resa till Tallinn för att lära mig där.
            </seg>
          </u>
          <note n="417df1ee">
            Överläggningen var härmed avslutad.
          </note>
          <note n="47af9f4c">
            8 § Bordläggning
          </note>
          <note n="9ced9fab">
            Anmäldes och bordlades
          </note>
          <note n="7e3d57a3">
            9 § Kammaren åtskildes kl. 9.44.
          </note>
          <note n="95dc50a4">
            Förhandlingarna leddes av andre vice talmannen.
          </note>
          <note n="a741a1a3">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
