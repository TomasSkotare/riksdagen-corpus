<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--98</head>
          <docDate when="2011-04-17">2011-04-17</docDate>
        </div>
      </front>
      <body>
        <div>
          <note n="ca26c14f">
            ﻿
          </note>
          <note n="164d54f7">
            Riksdagens protokoll
          </note>
          <note n="43591e00">
            2011/12:98
          </note>
          <note type="date" n="3d70add3">
            Tisdagen den 17 april
          </note>
          <note n="c071f33e">
            Kl. 13:00 - 18:34
          </note>
          <note n="0dc2b284">
            1 § Justering av protokoll
          </note>
          <note n="388acc88">
            Justerades protokollet för den 11 april.
          </note>
          <note n="f2a95720">
            2 § Meddelande om frågestund
          </note>
          <note n="2672ee67">
            Tredje vice talmannen meddelade att vid frågestunden torsdagen
            den 19 april kl. 14.00 skulle följande statsråd närvara:
          </note>
          <note n="4cc45c69">
            Justitieminister Beatrice Ask (M), landsbygdsminister Eskil Erlandsson
            (C), socialminister Göran Hägglund (KD), statsrådet Ulf Kristersson
            (M) och statsrådet Erik Ullenhag (FP).
          </note>
          <note n="a5b6b3d1">
            3 § Anmälan om fördröjda svar på interpellationer
          </note>
          <note n="6c489950">
            Till riksdagen hade inkommit följande skrivelser:
          </note>
          <note n="bd3e24a1">
            Interpellation 2011/12:304
          </note>
          <note n="2fc9db78">
            Interpellation 2011/12:304 Nätneutral internetaccess
          </note>
          <note n="a4a59b8a">
            Interpellationen kommer att besvaras fredagen den 27 april 2012.
          </note>
          <note n="37ec14f0">
            Skälet till dröjsmålet är tidigare inbokade arrangemang och resor.
          </note>
          <note n="d86cba7b">
            Fredrik Ahlén
          </note>
          <note n="2bd816c4">
            Interpellation 2011/12:323
          </note>
          <note n="d299153a">
            Interpellation 2011/12:323 Fördelningen av statliga forskningsmedel
            mellan lärosäten
          </note>
          <note n="c6a7ffe0">
            Interpellationen kommer att besvaras tisdagen den 8 maj 2012.
          </note>
          <note n="f8604d0a">
            Skälet till dröjsmålet är sedan tidigare inbokade resor och engagemang.
          </note>
          <note n="d617a4b4">
            Jan Björklund
          </note>
          <note n="bc1a9f22">
            Interpellation 2011/12:325
          </note>
          <note n="f6774035">
            Interpellation 2011/12:325 Gymnasieskolan
          </note>
          <note n="a4a59b8a">
            Interpellationen kommer att besvaras fredagen den 27 april 2012.
          </note>
          <note n="f8604d0a">
            Skälet till dröjsmålet är sedan tidigare inbokade resor och engagemang.
          </note>
          <note n="d617a4b4">
            Jan Björklund
          </note>
          <note n="5d96cc3c">
            4 § Hänvisning av ärenden till utskott
          </note>
          <note n="bca8bb60">
            Föredrogs och hänvisades
          </note>
          <note n="23535b91">
            den 8 juni
          </note>
          <note n="406beb7d">
            5 § Förnyad bordläggning
          </note>
          <note n="33776d96">
            Föredrogs och bordlades åter
          </note>
          <note n="20ddf4cd">
            6 § Svar på interpellation 2011/12:268 om relationen till palestinsk
            högre utbildning och forskning
          </note>
          <note type="speaker" n="da169889">
            Anf. 1 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-0" n="adfec04b">
            <seg n="fa07d318">
              Fru talman! Thomas Strand har frågat mig om jag hade några möten
              med företrädare för högre utbildning och forskning på den palestinska
              sidan när jag i februari besökte Israel och Palestina, samt vilka
              åtgärder jag är beredd att vidta för att även stärka relationen
              med palestinsk högre utbildning och forskning.
            </seg>
            <seg n="16bef58a">
              Min delegationsresa till Israel och Palestina hade två avgränsade
              syften. Det ena syftet var att utbyta erfarenheter rörande högre
              utbildning och forskning med israeliska företrädare, och det andra
              syftet var att träffa högt uppsatta företrädare för både Israel
              och Palestina för att få en bild av hur fredsprocessen dem emellan
              avlöper.
            </seg>
            <seg n="04590018">
              Forskning och innovation är högprioriterade områden för Israel,
              som satsar större andel av bruttonationalprodukten på forskning
              och utveckling än något annat land i världen. Den vetenskapliga
              kvaliteten ligger också på en internationellt sett mycket hög
              nivå i Israel. Särskilt inom livsvetenskaperna och teknik områden
              som Sverige är framgångsrikt inom och har stort intresse av att
              vidareutveckla har Israel mycket framstående forskare. Därför
              är det viktigt för Sverige att utveckla dialogen med Israel i
              dessa frågor, söka vetenskapliga samarbeten och studera framgångsrika
              vägar för högre kvalitet.
            </seg>
            <seg n="f08b9069">
              Palestina har ambitionen att utveckla sina universitet och ge
              det palestinska folket bättre tillgång till högre utbildning.
              Utbildningssektorn står för runt 30 procent av den palestinska
              myndighetens utgifter. Europeiska unionens och Sveriges statsbyggande
              stöd till Palestina gagnar även utbildningssektorn. I kontakterna
              med palestinska företrädare diskuterade jag dock i första hand
              läget i fredsprocessen.
            </seg>
          </u>
          <note type="speaker" n="d7e2c857">
            Anf. 2 THOMAS STRAND (S):
          </note>
          <u who="thomas_strand_a00e07" xml:id="i-5bb6cba97f75f0e7-0" n="2e92e4b1">
            <seg n="7e599807">
              Fru talman! Jag vill börja med att tacka utbildningsministern
              för svaret på min interpellation.
            </seg>
            <seg n="9b8fb334">
              Bakgrunden till den interpellation jag har ställt till utbildningsministern
              är just den som vi hörde utbildningsministern svara på i början.
              Jag läste ett pressmeddelande om det besök som gjordes i Israel
              av utbildningsministern. Syftet var tvåfaldigt, dels att fördjupa
              sig i fredsprocessen och träffa företrädare för de israeliska
              och palestinska sidorna, dels att stärka relationerna till Israel
              när det gäller forskning.
            </seg>
            <seg n="73bebaac">
              Jag är intresserad av både fredsfrågan, forskningsfrågan och
              frågan om högre utbildning, men jag har valt att fokusera på den
              sistnämnda om högre utbildning och forskning. När jag tog del
              av pressmeddelandet framgick det att utbildningsministern skulle
              träffa företrädare för både Israel och Palestina vad gäller fredsfrågan.
              Däremot stod det ingenting om att det var möten planerade med
              palestinska företrädare för högre utbildning och forskning. Därför
              ställde jag min interpellation.
            </seg>
            <seg n="d67ddb7f">
              Jag tycker att det är bra att vi har internationella kontakter,
              att vi träffar representanter för andra länder och diskuterar
              utbildning och forskning. Att utbildningsministern väljer att
              åka till Israel har jag ingenting emot. Det är bra med utbyte
              och kontakter.
            </seg>
            <seg n="b8701416">
              Det som är en brist är att kontakter inte har tagits med även
              den palestinska sidan. När jag lyssnar på utbildningsministern
              förstår jag att kontakterna med Palestina handlade om fredsprocessen,
              och det var inga träffar med några företrädare för universitet
              i Palestina. Det är en brist. Av flera skäl hade jag önskat att
              utbildningsministern hade tagit de kontakterna. Jag ska nämna
              tre som jag tycker är viktiga.
            </seg>
            <seg n="0652d61c">
              Ett skäl är att konflikten mellan Israel och Palestina har pågått
              under många år. Vi fokuserar på vikten av att hantera och lösa
              konflikten. Den är nyckeln till många konflikter i området och
              i världen. Hela världens blickar riktas mot området. Sverige har
              till och från haft en aktiv roll i fredsarbetet. Det har Sverige
              klarat därför att vi har haft en relation till båda sidorna, och
              en folkrättslig princip har väglett oss. Därför får vi inte riskera
              att vi marginaliserar vår egen roll genom att bli en del av polariseringen.
            </seg>
            <seg n="d03d90fe">
              En resa skickar signaler. Om utbildningsministern besöker företrädare
              för den israeliska forskningen skickas signaler. Det hade varit
              bra om utbildningsministern även hade träffat företrädare för
              den palestinska sidan.
            </seg>
            <seg n="0c5a115a">
              Det andra skälet är att högre utbildning och forskning stärker
              ett land. Ökad kunskap och kompetens gynnar fred, demokrati, bygger
              ett land, ger jobb och välstånd. Det är ett led i att vara med
              och bygga den palestinska staten.
            </seg>
            <seg n="a1e83b67">
              Det tredje skälet är att den högre utbildningen och forskningen
              av förklarliga anledningar är relativt ung i Palestina och behöver
              stärkas och stödjas. Där har Sverige en viktig roll att fylla.
            </seg>
            <seg n="ee3baefd">
              Nu blev det inget möte med palestinska företrädare från universitet
              och högskolor, men min andra fråga kvarstår: Vad avser utbildningsministern
              att göra för att stärka den palestinska högre utbildningen och
              forskningen?
            </seg>
          </u>
          <note type="speaker" n="8b483c1c">
            Anf. 3 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-1" n="adfec04b">
            <seg n="946a54dd">
              Fru talman! Mitt råd till Thomas Strand är att inte politisera
              våra forskningskontakter. Försök inte att läsa in något i detta
              som inte finns. Om vi sätter på ett raster, glasögonen, och i
              vårt forskningssamarbete och i våra forskningskontakter med vissa
              länder därigenom tar ställning i politiska konflikter kommer mycket
              att kompliceras. Framför allt är det olämpligt.
            </seg>
            <seg n="681df15a">
              Forskningssamarbete har Sverige med länder som har kvalificerad
              forskning på svensk nivå. Det är inget som jag etablerar som forskningsminister.
              Det etableras av våra forskare på våra lärosäten. När jag åker
              dit finns redan alla dessa samarbeten. Jag åker dit för att följa
              upp kontakter och samarbeten.
            </seg>
            <seg n="7a0497ff">
              Israel är kanske ett av de länder som har flest Nobelpristagare
              i modern tid jag har inte räknat exakt i relation till hur stort
              landet är.
            </seg>
            <seg n="d092de71">
              Självfallet befinner sig den palestinska forskningen på en nybörjarnivå.
              Palestina är ett land som ännu inte finns. Vi hoppas båda att
              det så småningom ska finnas. Det finns ett antal universitet som
              ägnar sig i huvudsak åt utbildning och en del forskning. Men det
              finns inte tillnärmelsevis den kvalitet i forskningen i de palestinska
              områdena som finns i Israel. Det är inget märkligt.
            </seg>
            <seg n="c0e723b0">
              Däremot behöver det utvecklas, och därför bidrar Sverige med
              mycket bistånd till Palestina. Vi ger 700 miljoner kronor till
              den palestinska myndigheten från Sverige i år och i stort sett
              samma summa varje år. Dessutom förväntas EU, där vi är en del,
              ge ytterligare ungefär en och en halv miljard kronor i bistånd
              i direktstöd bara i år. Vi ger alltså ett omfattande bistånd och
              stöd. Det är dock inte jag som hanterar det i regeringen, utan
              det är biståndsministern.
            </seg>
            <seg n="528c2c05">
              Vi har ett forskningssamarbete med israeliska forskningsgrupper
              och israeliska universitet, och Kungliga Tekniska högskolan och
              Chalmers har ett tätt samarbete med det stora universitetet Technion
              i Haifa, som är ett av världens mest framgångsrika tekniska universitet.
              Börja inte uttrycka det i termer av att det innebär att vi tar
              ställning i politiska konflikter i regionen! Då kommer ni att
              bidra till att omöjliggöra forskningssamarbete, och det vore otroligt
              olyckligt. Låt forskningssamarbetet stå på egna ben, och politisera
              inte detta!
            </seg>
          </u>
          <note type="speaker" n="d031f81b">
            Anf. 4 THOMAS STRAND (S):
          </note>
          <u who="thomas_strand_a00e07" xml:id="i-5bb6cba97f75f0e7-1" n="2e92e4b1">
            <seg n="69932b43">
              Fru talman! Jag har inte politiserat den här frågan utbildningsministern
              vill få det dithän. Jag sade, vilket jag tror att utbildningsministern
              hörde, att det är bra att man tar kontakter med Israel om forskning
              och utvecklar det samarbetet. Det är viktigt att ha sådana kontakter.
              Men jag sade också att det är bra att stödja och hjälpa till när
              det handlar om att bygga en ny stat, Palestina. Det har varit
              ledstjärnan i svensk politik. Vi har varit ense om att vi behöver
              två stater sida vid sida, att vi ska ha både Israel och Palestina
              som lever i fred och demokrati. När man då ska bygga en ny stat
              är forskning och högre utbildning viktigt.
            </seg>
            <seg n="f9ec54ad">
              Det skickar signaler utbildningsministern får tycka vad han vill
              om det när man åker dit och besöker olika människor. Sverige har
              ändå hållit fanan högt vad gäller att ha kontakt med båda sidor.
              Det är det jag menar är väldigt viktigt i den här frågan, att
              dels prata med Israel om forskning, dels prata med palestinier
              om forskning.
            </seg>
            <seg n="01e8d7db">
              Inför den här debatten har jag fått hjälp av riksdagens utredningstjänst
              att fördjupa mig i frågan. Det finns ett förnämligt dokument från
              EU som handlar om den högre forskningen och utbildningen i Palestina
              som är intressant läsning. Där anges att det finns 48 lärosäten
              som nu har högre utbildning. Låt nu vara att det är svårt att
              jämföra Israel, som har varit en stat under många år, med en stat
              som ännu inte finns men som vi hoppas ska komma till vad gäller
              nivån på högre utbildning och forskning.
            </seg>
            <seg n="dc0d2af5">
              Det är flera svenska lärosäten som i dag är involverade i program
              kopplade till universitet och lärosäten i Palestina. KTH, Lunds
              universitet och Sahlgrenska akademin har arbete för att bygga
              relationer och utveckla den högre utbildningen och forskningen
              i Palestina. Därtill kan nämnas att det finns fler sådana exempel
              i vår värld på att man satsar på att utveckla det.
            </seg>
            <seg n="02b21f2f">
              Om man läser det dokument som beskriver situationen i Palestina
              framgår det att det är viktigt att öka ansträngningarna vad gäller
              högre utbildning och få det att utvecklas.
            </seg>
            <seg n="3d7206c4">
              Utbildningsministern nämnde att Sverige ger bistånd till Palestina,
              och det är sant. I den rapport som jag har fått från riksdagens
              utredningstjänst framgår det dock att Sveriges stöd till Palestina
              inte är fokuserat på utbildningssektorn. Jag tycker att det är
              beklagligt.
            </seg>
            <seg n="2b17b7d7">
              Jag tycker att även Sverige skulle öka ansträngningarna att vara
              med och hjälpa till att bygga en bra högre utbildning och forskning
              i Palestina. Det är viktigt av flera skäl, som jag har sagt tidigare.
              Det är ett sätt att bygga demokrati. Det gynnar en fredlig utveckling.
              Det gynnar att vi på sikt får två stater som lever sida vid sida
              under fredliga former. Här kan också Israel och Palestina vara
              med och samarbeta om högre utbildning och forskning.
            </seg>
            <seg n="93f9469d">
              Jag skulle vilja återvända till den fråga jag ställde: Vilka
              åtgärder kan utbildningsministern tänka sig att vidta för att
              stärka palestinsk högre utbildning och forskning, utan att politisera,
              men för att vara med i ett byggande av en bättre värld? Då är
              det inte bra om Sverige officiellt inte fokuserar på utbildningssektorn
              när det gäller biståndsarbete. Här borde vi hjälpas åt för att
              lyfta frågorna på olika nivåer med olika perspektiv.
            </seg>
            <seg n="85c47620">
              Jag hoppas att den här debatten leder till att utbildningsministern
              tänker om och vill engagera sig för att stärka den högre utbildningen
              och forskningen i Palestina.
            </seg>
          </u>
          <note type="speaker" n="7a43be83">
            Anf. 5 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-2" n="adfec04b">
            <seg n="45ab4587">
              Fru talman! Om Thomas Strand vill diskutera med regeringen hur
              det svenska biståndet fokuseras på Västbanken får frågan ställas
              till biståndsministern. Utan att kunna frågan i detalj föreställer
              jag mig att det finns en rad olika överläggningar både med den
              palestinska myndigheten och med olika internationella aktörer
              där man tillsammans funderar på var olika insatser gör bäst nytta.
              Det är sjukvård, bostadsbyggande, vattenförsörjning i dessa delvis
              ökenområden och allt vad det nu är och utbildning. Jag håller
              naturligtvis med Thomas Strand om att utbildning är jätteviktigt.
            </seg>
            <seg n="72a4e511">
              Om Thomas Strand vill diskutera den exakta avvägningen av utformningen
              av det svenska biståndet får frågan ställas till biståndsministern
              i regeringen. Jag har inte detaljkunskap om det här och nu, och
              det är inte heller mitt ansvarsområde.
            </seg>
            <seg n="ba01a813">
              Däremot har Sverige, precis som Thomas Strand sade, forskningssamarbete
              med i stort sett alla länder i hela världen. Forskare i Sverige
              frågar inte ministern vem de ska samarbeta med, utan de samarbetar
              med dem som de tycker att de har utbyte av att samarbeta med.
              Vi har samarbete med de flesta länder i hela världen. Det betyder
              inte att ministern eller regeringen åker dit och bestämmer att
              nu ska det vara samarbete. Samarbetet finns redan.
            </seg>
            <seg n="b02e70c9">
              Då är det så att Israel, USA, Sydkorea, Kina och några andra
              länder har totalt olika politiska system och inriktningar, men
              där har vi omfattande forskningssamarbeten därför att de har byggts
              upp. Jag tycker inte att vi mer än i undantagsfall ska lägga politiska
              aspekter på detta samarbete. Det är forskarna som knyter upp dessa
              samarbeten. Det är högskolor och universitet som knyter upp dessa
              samarbeten. Ibland är det företag som i sin forskning och utveckling
              knyter upp dessa samarbeten. Jag tycker att det ska vara så. Jag
              tänker inte gå in och bestämma att man ska samarbeta med vissa
              länder och inte med andra. Det vore totalt fel att börja politisera
              forskningen på det sättet.
            </seg>
            <seg n="5899acd7">
              Att jag besöker Israel beror på att de har några av världens
              mer framgångsrika universitet, och det har ingenting med politik
              att göra. Sedan kan Thomas Strand och jag i övrigt diskutera Mellanösternkonflikten,
              säkert jättelänge. Det är möjligt att det är det Thomas Strand
              egentligen vill diskutera, men det är en annan debatt som vi får
              ta i ett annat sammanhang. Det finns klara skäl för Sverige att
              ha en hög nivå på forskningssamarbetet med de länder som har så
              kvalificerad forskning som Sverige har. Vi har samarbete med de
              flesta länder i världen i övrigt på forskarnivå och högskolenivå,
              och det är utmärkt. Sedan får frågan om hur biståndet ska fördelas
              ställas till biståndsministern.
            </seg>
          </u>
          <note type="speaker" n="512f21ba">
            Anf. 6 THOMAS STRAND (S):
          </note>
          <u who="thomas_strand_a00e07" xml:id="i-5bb6cba97f75f0e7-2" n="2e92e4b1">
            <seg n="4b42f27b">
              Fru talman! Det går inte att bortse från att när vi pratar om
              Israel och Palestina pratar vi om ett speciellt område i vår värld.
              Världens blickar har varit riktade mot detta område i många år,
              och det finns en stark längtan efter att hitta en lösning på konflikten
              mellan Israel och Palestina. Därför är den här frågan viktig.
              När vi pratar i globala termer om internationellt samarbete är
              det viktigt att Sverige hjälper till att gynna fred, demokrati
              och utveckling.
            </seg>
            <seg n="4e64020b">
              Därför hoppas jag att regeringen inte tänker i stuprör utan att
              man när regeringen träffas diskuterar och för samtal om hur vi
              kan hjälpa till att bygga en bättre värld. Vi ska inte lägga oss
              i vad biståndsministern bestämmer, men regeringen måste ändå ha
              samtal om hur Sverige hjälper till att bygga en bättre värld.
            </seg>
            <seg n="886d811a">
              När det gäller Israel och Palestina och utbildningsministern
              åker till det området tycker jag att det är ganska naturligt att
              man funderar på hur vi kan hjälpa till och bygga en bättre värld.
              Ministern såg själv muren och de ockuperade områdena, och då måste
              frågan ha kommit upp i huvudet: Hur påverkar det Palestina att
              bygga sin utbildning och sin forskning när man lever under ockupation
              och förtryck? Den frågan är oerhört angelägen att ställa.
            </seg>
            <seg n="96fff61e">
              Om man läser den rapport som EU har lämnat väcks frågan: Hur
              kan vi hjälpa till att stärka den palestinska statsbyggnad som
              pågår? Därför är det viktigt både för israeler och för palestinier
              att vi får en dialog om högre utbildning och forskning.
            </seg>
            <seg n="d7ec97f9">
              Jag hade hoppats på ett möte, men nu blev det inte så. Jag hoppas
              ändå att den här debatten leder till att utbildningsministern
              vill vara med och hjälpa till att fokusera på frågan: Hur är Sverige
              med och bygger en bättre värld?
            </seg>
          </u>
          <note type="speaker" n="04f4d216">
            Anf. 7 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-3" n="adfec04b">
            <seg n="08729492">
              Fru talman! När interpellanten nu vidgar frågan något och ställer
              frågan hur vi bygger en bättre värld kanske det föranleder en
              något större debatt än denna sista minut.
            </seg>
            <seg n="05648a63">
              Men jag ska säga att jag i Ramallah i Palestina hade rätt långa
              överläggningar med president Abbas, med premiärministern och med
              finansministern. De är oerhört tacksamma för det engagemang som
              Sverige visar när det gäller statsbyggandet av det nya Palestina.
              Sverige är en av de största bidragsgivarna ekonomiskt och också
              när det gäller hur vi engagerar oss. Man är oerhört tacksam för
              det. Det fanns ingen kritik från deras företrädare av den art
              som Thomas Strand här framför. Men vi får hålla isär olika saker.
            </seg>
            <seg n="9e53aa72">
              Att utveckla Palestina till att bli en egen stat som står på
              egna ben i fred med sitt framtida grannland Israel är något mycket
              viktigt. Svenskt forskningssamarbete för att upprätthålla kvaliteten
              på Kungliga Tekniska högskolan och Chalmers är en annan sak. Ibland
              löper dessa saker ihop. Men det föranleder olika politiska åtgärder.
            </seg>
            <seg n="d78fa1fd">
              Jag håller med Thomas Strand om att vi inte ska politisera forskningen.
              Men när han väl har sagt det kommer han ändå in på att detta sänder
              politiska signaler om att vi samarbetar med Israel. Ursäkta, men
              då säger jag följande: Försök inte skicka ut denna politiska signal
              om vår forskning. Vi har forskningssamarbete med länder som är
              framstående forskningsnationer. Man kan naturligtvis börja värdera
              dessa samarbeten politiskt, vilket vi gör i vissa sammanhang,
              till exempel när det gäller krigsmateriel, men detta är den vanliga
              grundforskning och den tillämpade forskning som våra lärosäten
              håller på med. Försök inte börja politisera det. Jag tror att
              det vore otroligt olyckligt både för svensk forskning och för
              det syfte som vi båda har, nämligen att skapa en bättre värld.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="ebcbb033">
            7 § Svar på interpellation 2011/12:290 om behov av högskoleutbildning
            oavsett lärosäte
          </note>
          <note type="speaker" n="744ab9ea">
            Anf. 8 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-4" n="adfec04b">
            <seg n="fa28cbce">
              Fru talman! Krister Örnfjäder har frågat mig varför jag väljer
              att dra ned på anslaget för grundutbildning till Linnéuniversitetet
              när nu arbetslösheten, särskilt bland unga människor, ökar.
            </seg>
            <seg n="69339302">
              Krister Örnfjäder har också frågat mig hur jag avser att tillgodose
              behovet av ökad efterfrågan på högskoleutbildad personal och samtidigt
              motverka den negativa befolkningsutvecklingen i regionen.
            </seg>
            <seg n="2979af98">
              Regeringens övergripande politik för högskoleområdet är att åstadkomma
              högsta möjliga kvalitet på utbildning och forskning. För forskningen
              har regeringen därför ökat anslagen och premierar kvalitet tydligare
              i resurstilldelningen. Kvaliteten inom utbildningen har regeringen
              förstärkt genom ökade resurser och en utvecklad kvalitetsgranskning.
            </seg>
            <seg n="fd8ee52e">
              Jag vill understryka att förstklassig utbildning och forskning
              kan bedrivas vid såväl större som mindre lärosäten. Utbildning
              bör enligt regeringens mening finnas på många platser i landet,
              för att på så sätt underlätta för många att studera och för att
              bidra till kompetensförsörjningen i olika regioner.
            </seg>
            <seg n="0b356473">
              Regeringen ser också positivt på att lärosätena stärker kopplingen
              mellan utbildning, forskning och innovation genom sin uppgift
              att samverka med det omgivande samhället.
            </seg>
            <seg n="6041d637">
              När det gäller anslagen för utbildning på grundnivå och avancerad
              nivå finns det flera skäl till att det för nästan samtliga universitet
              och högskolor sker förändringar under de närmaste åren. Förändringarna
              avgörs av generella faktorer och principer som är lika för alla
              lärosäten, såväl universitet som högskolor. Den största förändringen
              är att anslagen för de tillfälliga högskoleplatserna under 2010
              och 2011 fasas ut. Detta är ingen nyhet, utan de tillfälliga platserna
              var just tillfälliga. Till detta kommer en omfördelning av anslag
              till följd av Högskoleverkets kvalitetsprövningar av de nya lärar-
              och förskollärarexamina som infördes hösten 2011. För att skapa
              förutsättningar för en god lärar- och förskollärarförsörjning
              omfördelades medel mellan lärosäten baserat på vilka examenstillstånd
              som hade beviljats.
            </seg>
            <seg n="c49350c8">
              En annan stor förändring är de indragningar som görs med anledning
              av att det från och med den 1 juli 2011 har införts studieavgifter
              för studenter från länder utanför EES och Schweiz. De indragna
              medlen används för att ytterligare stärka kvaliteten. Alla lärosäten
              har chans att ta del av dessa ekonomiska medel.
            </seg>
            <seg n="1b174de6">
              Min och regeringens avsikt är att fokus även fortsättningsvis
              ska ligga på kvaliteten i utbildning och forskning. Det är på
              det sättet vi långsiktigt stärker Sveriges internationella konkurrenskraft.
            </seg>
          </u>
          <note type="speaker" n="90c4ab11">
            Anf. 9 KRISTER ÖRNFJÄDER (S):
          </note>
          <u who="krister_ornfjader_45d2c0" xml:id="i-c2f2f872f55ef978-0" n="386963a1" next="i-c12af83c3edcc4e8-0">
            <seg n="c0266b24">
              Fru talman! Jag vill inledningsvis tacka för svaret.
            </seg>
            <seg n="02cd9f8e">
              Jag ska ge en bakgrund som är en liten framgångshistoria. Linnéuniversitetet
              fick som lärosäte en rivstart. Till första våren efter fusionen
              2010 ökade antalet ansökningar med 50 procent jämfört med samma
              period året innan för Högskolan i Kalmar och Växjö universitet.
              De kommande tre terminerna var Linnéuniversitetet det lärosäte
              dit antalet sökande ökade mest i hela landet, sett till både det
              totala antalet sökande och antalet förstahandssökande. Till våren
              2012 dalade det något. Men Linnéuniversitetet var fortfarande
              det lärosäte som låg på fjärde plats när det gäller ökningen av
              antalet sökande efter de stora lärosätena Uppsala, Lund och Helsingfors.
            </seg>
            <seg n="8cfdec86">
              Sett till antalet studenter har Linnéuniversitetet också rekordökat.
              När det bildades den 1 januari 2010 hade det 25 000 studenter.
              Förra året, 2011, hade man 42 000 studenter. Då talar jag alltså
              om individer.
            </seg>
            <seg n="d62db3fb">
              När alla lärosäten fick ansöka om examensrätt för lärarutbildningarna
              var Linnéuniversitetet ett av endast fyra lärosäten som fick samtliga
              examensrätter. De övriga tre var Linköpings universitet, Malmö
              högskola och Göteborgs universitet.
            </seg>
            <seg n="de1bc207">
              Ett kvalitetsbetyg är att Linnéuniversitet som enda lärosäte
              i södra Sverige har fått rätten att ge den statliga rektorsutbildningen.
            </seg>
          </u>
          <note n="a56d2de8">
            Hösten 2011 antogs de första studenterna till det nyinrättade
            psykologprogrammet, och i januari 2012 undertecknade Linnéuniversitetet,
            Lunds universitet, Landstinget i Kalmar län och Region Skåne en
            avsiktsförklaring som syftar till att Lunds universitet ska förlägga
            några av sina studieplatser på läkarprogrammet till Linnéuniversitet.
            Linnéuniversitetets forskning håller i många fall världsklass.
          </note>
          <note n="179b712e">
            Därutöver inrättades i slutet av 2011 tre Linnaeus University
            Centres som forskning av världsklass.
          </note>
          <u who="krister_ornfjader_45d2c0" xml:id="i-c12af83c3edcc4e8-0" n="386963a1" prev="i-c2f2f872f55ef978-0">
            <seg n="3e0f0216">
              Fru talman! Kalmar kommun har gjort en bra utredning om universitetsstaden
              Kalmar 2020. Där står det bland annat att man tidigare brukade
              säga att en befolkningsökning var avgörande för en stads och en
              kommuns utveckling men att man på senare tid har fått revidera
              det till att även väga in utbildningsnivån hos invånarna. Med
              ett universitet i staden underlättar man för att hålla en högre
              utbildningsnivå hos invånarna. Dessutom gäller det att jobba för
              att studenterna stannar kvar efter avslutade studier.
            </seg>
            <seg n="105664ad">
              Ett exempel på universitets betydelse för Kalmar, och säkerligen
              också för Växjö, är att grund- och gymnasieskolorna i regionen,
              och framför allt i kommunerna, nästan enbart har behöriga lärare
              eftersom lärarutbildning finns i dessa kommuner.
            </seg>
            <seg n="0641eca4">
              Linnéuniversitetet arbetar aktivt med samverkan med regionens
              näringsliv och offentliga verksamheter, bland annat genom att
              studenterna får möjlighet att göra praktik hos företag och kan
              skriva examensarbete i samarbete med företag och offentlig verksamhet
              i regionen.
            </seg>
            <seg n="22a49774">
              Universitetet arbetar också med att hjälpa sina forskare att
              kommersialisera sin forskning genom egna företag eller i samarbete
              med redan befintliga företag.
            </seg>
            <seg n="349ef65c">
              Jag tycker att ministern i sitt svar på många sätt går mig till
              mötes i mitt resonemang. Men faktum kvarstår, nämligen att antalet
              platser har minskat. Universitetet får alltså mindre pengar. Jag
              vet och har förstått att det beror på att man har tagit bort de
              tillfälliga stöden, vilket ministern själv sade. Men om framgångssagan
              ska fortsätta behövs det mer pengar, inte mindre.
            </seg>
          </u>
          <note type="speaker" n="7b9b3a7a">
            Anf. 10 ROGER HADDAD (FP):
          </note>
          <u who="roger_haddad_de36c7" xml:id="i-a2467490bd633a4a-0" n="c84a421b">
            <seg n="f504976a">
              Fru talman! Jag håller med Krister Örnfjäder om att de regionala
              högskolorna är viktiga motorer för tillväxt runt om i landet.
              Då får vi inte glömma bort deras absolut viktigaste uppgift, nämligen
              att stå upp för samhällets kompetensförsörjning, exempelvis av
              lärare och sjuksköterskor, som oftast nämns när man besöker högskolorna.
            </seg>
            <seg n="f9ee95cd">
              Men det intressanta med denna interpellation är Krister Örnfjäders
              koppling till arbetslösheten, särskilt bland ungdomar. Jag håller
              inte med Krister Örnfjäder när han i interpellationen påstår att
              13 miljoner i mindre anslag skulle utgöra ett hot mot Linnéuniversitetets
              framtidsplanering. Det är inte ovanligt att en skolnämnd i en
              mellanstor kommun gör ett överskott på 20 miljoner kronor varje
              år. Den passusen får man alltså ta med en nypa salt.
            </seg>
            <seg n="b3e7b1fc">
              Precis som statsrådet nämnde finns det flera förklaringar: tillfälliga
              pengar, inaktiva studenter och omfördelning av platser utifrån
              kvalitetsgranskningar. Av Örnfjäders inlägg att döma har Linnéuniversitetet
              uppenbart klarat av examenstillstånden. Basen, principen, måste
              vara kvalitetskontroll av examenstillstånden. Bedriver man dåliga
              utbildningar på våra högskolor och lärosäten ska man inte bedriva
              utbildningar på statens uppdrag.
            </seg>
            <seg n="77ab9e2b">
              Vet Krister Örnfjäder hur gruppen unga arbetslösa ser ut? Skulle
              fler högskoleplatser per automatik lösa deras situation? Glöm
              inte bort att många ungdomar är arbetslösa just för att de inte
              har en gymnasieutbildning. Några har inte ens grundskolekompetens.
              Därför får man inte bara stirra sig blind på antalet högskoleplatser,
              utan det är också viktigt med yrkesvux, lärlingsplatser och inte
              minst den eftergymnasiala yrkeshögskolan.
            </seg>
            <seg n="a5bc63de">
              Det är inte ovanligt att många av de ungdomar som är inskrivna
              hos Arbetsförmedlingen har en gymnasieutbildning men är felutbildade.
              De kan ha gått frisörprogrammet, men det är fullt inom den kvoten.
              De kan ha läst det gamla medieprogrammet, men det efterfrågas
              inte tillräckligt många journalister. Jag tycker att Krister Örnfjäder
              ska bredda perspektivet och se att vi inte kan fortsätta i det
              gamla socialdemokratiska spåret. Vi löser inte arbetslösheten
              per automatik genom att utan kvalitetskontroll bara expandera
              antalet högskoleplatser.
            </seg>
          </u>
          <note type="speaker" n="f317e595">
            Anf. 11 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-5" n="adfec04b">
            <seg n="770af36f">
              Fru talman! Varför kom Keynes ur modet? Det berodde på att när
              det var djup kris var alla alltid överens om att man skulle satsa,
              men när krisen började ebba ut och det började gå bättre igen
              var det aldrig någon som orkade dra tillbaka satsningarna.
            </seg>
            <seg n="09fd0b59">
              När vi införde 10 000 tillfälliga studieplatser under den djupaste
              finanskrisen sedan 1930-talet, vilket vi gjorde 20082009 genom
              beslut som vi tog i enighet här i riksdagen, handlade det om platser
              som var just tillfälliga. Två år skulle de räcka. Vi var eniga
              om det. Nu har de två åren gått. Vi är inte helt ute ur krisen,
              men vi är på väg ut ur den, och därför upphör de tillfälliga platserna.
              Det är i grunden detta som Krister Örnfjäder nu kritiserar. Tillfälliga
              platser är tillfälliga. Det är detta det handlar om.
            </seg>
            <seg n="55491520">
              Regeringar förr i tiden i Sverige, oavsett partifärg det var
              ju ofta socialdemokratiska regeringar, men det fanns även borgerliga
              lät tillfälliga satsningar bli permanenta, för man orkade aldrig
              upphöra med de tillfälliga satsningarna. Den här regeringen orkar
              det.
            </seg>
            <seg n="42ecb60f">
              Vi sade att de var tillfälliga. De är tillfälliga, och därför
              upphör platserna. Det har alla vetat om från början. Det är detta
              som Krister Örnfjäder beskriver som en neddragning.
            </seg>
            <seg n="1320c9a6">
              Jag menar att vi agerar korrekt. Om krisen fördjupas på nytt
              kan riksdagen alltid besluta om ytterligare satsningar, men nu
              ser vi att vi är på väg upp ur krisen. Vi är långt från den situation
              vi var i 20082009. Därför är det rätt att dessa platser upphör
              till årsskiftet.
            </seg>
            <seg n="201ef7f0">
              Jag tycker att det finns ytterligare två intressanta slutsatser
              att dra av Krister Örnfjäders resonemang, och på de punkterna
              håller jag med honom. Den ena är att Linnéuniversitetet har blivit
              en framgång. Jag tycker det. Det är klart att Krister Örnfjäder,
              som har sin hemvist i den delen av landet, är mest fokuserad på
              det universitetet. Jag och hela riksdagen, och även Krister Örnfjäder,
              måste dock fundera över slutsatser för hela Sveriges del. Vi kan
              inte ha särregler just för Linnéuniversitetet.
            </seg>
            <seg n="a8b13ee0">
              Det är intressant att det funkar så bra när två lärosäten går
              samman. På Krister Örnfjäders partikamrater i högskoledebatten
              brukar det låta som om det värsta som finns är att lärosäten skulle
              gå samman. När vi nu ser framför oss att antalet studenter i Sverige
              sjunker har jag och regeringen sagt att det kan hända att räddningen
              för en del lärosäten är att gå samman med andra. Jag hade en debatt
              här med fem tunga socialdemokrater, representerande var sitt län,
              som tydligt dömde ut den idén.
            </seg>
            <seg n="5dad3a5c">
              Jag tycker att Linnéuniversitetet är ett mycket bra exempel på
              hur lärosäten kan gå samman och resultatet blir framgångsrikt.
              Det är precis vad det har blivit här.
            </seg>
            <seg n="601ac057">
              Varför är det så? Jo, det är ett sätt att vidmakthålla högskoleutbildning
              även om varje lärosäte för sig inte skulle klara av att upprätthålla
              den höga kvaliteten. Tillsammans kan man nå en mycket hög kvalitet.
              Precis som interpellanten beskriver har detta nya lärosäte, Linnéuniversitetet,
              erövrat examensrätter på ett sätt som är framgångsrikt jämfört
              med många andra lärosäten i Sverige. Den ena slutsatsen är alltså
              att det fungerar att gå samman.
            </seg>
            <seg n="389b14fd">
              Den andra är: Jag fördelar gärna fler studentplatser efter söktryck,
              men övertyga det socialdemokratiska partiet om det, Krister Örnfjäder!
              De som skulle tjäna mest på det är naturligtvis de lärosäten där
              söktrycket är starkt. Det är de stora universiteten, och ett antal
              mindre högskolor skulle bli av med studenter. Jag tycker att det
              är en del i ett studentinflytande att studenterna själva bestämmer
              till vilka lärosäten de ska söka sig. Jag fördelar gärna mer studentplatser
              efter söktryck. Jag vet inte om Linnéuniversitetet totalt sett
              skulle komma ut som vinnare eller förlorare. Det överblickar jag
              inte så här spontant. Jag vet dock att det blir en väldig kamp
              i Krister Örnfjäders parti om vi ska gå in för detta. Men jag
              stöder Krister Örnfjäder i den principen.
            </seg>
          </u>
          <note type="speaker" n="f76001c8">
            Anf. 12 KRISTER ÖRNFJÄDER (S):
          </note>
          <u who="krister_ornfjader_45d2c0" xml:id="i-7c0d23b916703c5d-0" n="386963a1">
            <seg n="b967e3f0">
              Fru talman! Jag tycker att det är trevligt när man kan nå sådana
              här beröringspunkter som man kan jobba med tillsammans.
            </seg>
            <seg n="2d08b667">
              Jag vill börja med att vända mig till Roger Haddad. Man kan inte
              skriva en interpellation om hur mycket som helst. Jag har inriktat
              mig på Linnéuniversitetet just nu. Jag har ingenting emot att
              man gör satsningar inom andra utbildningsområden på en lägre eller
              mer förberedande nivå. Men detta handlar inte min interpellation
              om just nu, utan den handlar om att jag vill att Linnéuniversitetet
              ska kunna fortsätta utvecklas. Indirekt talade jag i och för sig
              om det som Roger Haddad var inne på, för jag sade att vi tack
              vare detta hade uppnått bra resultat även på andra områden gymnasieskolor
              och annat bland annat därför att vi får kvalificerade lärare.
              Kvalificerade lärare är ju vad som behövs för att vi ska få bra
              studieresultat, så att studenterna kan söka till universitet och
              högskolor.
            </seg>
            <seg n="4c93ab3c">
              Ministern inbjöd till att övertyga. Jag har ju varit med så länge
              att jag har hört ministerns samarbetspartner kalla detta för bygdehögskolor.
              Det var så en gång i tiden. När vi byggde upp systemet menade
              ni ju att det bara var de lärosäten som fanns som var bra, medan
              de som skapades skulle bli väldigt dåliga. Som tur är har det
              visat sig att detta inte stämde.
            </seg>
            <seg n="11aed5f6">
              Historia är historia, och nu vill jag gärna prata lite framtid,
              trots allt. 13 miljoner kan verka lite pengar. Jag har stor respekt
              för 13 miljoner. Det är dock inte summan i sig som är det största
              hotet, utan det är signalerna: När man väl har lyckats få i gång
              något som fungerar bra får man mindre pengar. Det kan bero på
              tidigare beslut, men det blir de facto ändå ett sådant resultat.
            </seg>
            <seg n="abf9cdb0">
              Linnéuniversitetet ville egentligen ha 30 miljoner mer. Omräknat
              får man alltså 43 miljoner mindre än man ville ha och inte minst
              detta är viktigt som man också har verksamhet för. Man ligger
              alltså över taket och ska nu in under taket. Det är där hotet
              kommer in.
            </seg>
            <seg n="68bebaf2">
              Man sänder en signal till högskolor och universitet som säger:
              Ni har lyckats bra, men snurra nu ned spiralen!
            </seg>
            <seg n="bd9dfbe8">
              När det gäller ungdomsarbetslöshet vill jag säga att vi alla
              lever efter våra egna erfarenheter. I min hemkommun och i mitt
              län är det inte som Roger Haddad beskriver det, tyvärr. Vi ligger
              illa till, men vi har en tillgång. Vi har nämligen ett universitet
              som går bra. Jag ser då gärna att ungdomarna har en möjlighet
              att söka vidare. Jag ser det också som en motor för att erbjuda
              arbetstillfällen i framtiden.
            </seg>
            <seg n="0990bb7d">
              Jag tycker att ministern ska uppfatta mig som sin bästa vän när
              det gäller argumentation inom regeringen för vad pengar ska användas
              för i olika lägen och så vidare.
            </seg>
            <seg n="c973d096">
              Man kan väl säga så här: Sydöstra Sverige är inte speciellt bortskämt
              när det gäller satsningar varken nu eller historiskt. När vi nu
              väl får i gång någonting som fungerar bra vill vi naturligtvis
              gärna se till att det fortsätter.
            </seg>
            <seg n="6333efc7">
              Vi smålänningar är ganska vana vid att få klara oss själva. Om
              vi jämför med hur övriga system ser ut i Sverige ser vi att vi
              inte är bortskämda. Skäm bort oss lite, så att vi kan få lite
              mer pengar till universitetet!
            </seg>
          </u>
          <note type="speaker" n="bb996269">
            Anf. 13 ROGER HADDAD (FP):
          </note>
          <u who="roger_haddad_de36c7" xml:id="i-a2467490bd633a4a-1" n="c84a421b">
            <seg n="4594c407">
              Fru talman! Jag tackar för det mer nyanserade inlägget av Krister
              Örnfjäder. Jag hoppas verkligen att vi är överens om principerna
              för högskolornas och universitetens tilldelningssystem, alltså
              hur vi ska tilldela högskolorna pengar.
            </seg>
            <seg n="c8af7f80">
              Egentligen är min fråga till Krister Örnfjäder: Har Krister Örnfjäder
              något annat förslag kring det resurstilldelningssystem som regeringen
              och riksdagen har fattat beslut om som utgår från kvalitetskriterier
              och inte minst de examensgranskningar som Högskoleverket gör?
              Eller varför tar inte Krister Örnfjäder upp den tredje punkten,
              nämligen vikten av prioritering?
            </seg>
            <seg n="d8b80672">
              Vi kommer alla från olika valkretsar. Några av oss har ett universitet
              eller en regional större högskola. Det första budskapet till rektorn
              brukar alltid vara: Satsar ni på rätt saker? Ska ni satsa på åtta
              områden eller tre områden?
            </seg>
            <seg n="0ac10a80">
              Uppenbarligen har Linnéuniversitetet lyckats bra. Då är frågan:
              Vad ska man vara spets på? Ska man vara spets på allting? Eller
              ska man ha en diskussion med regeringen om strategiska forskningsområden
              och kanske satsa övriga grundforskningspengar på basutbudet, nämligen
              det som vi var inne på tidigare, lärare, sjuksköterskor och andra?
            </seg>
            <seg n="83ccd01d">
              Det var inte jag som hittade på kopplingen till ungdomsarbetslösheten.
              Krister Örnfjäder inleder sin interpellation med det och frågar
              regeringen varför man drar ned på anslaget i en situation där
              arbetslösheten, särskilt bland unga, ökar. Det är klart att det
              beror på hur målgruppen ser ut. Därför vill jag också peka på
              andra insatser, för det här är en prioriteringsdiskussion.
            </seg>
            <seg n="e1102ed9">
              Ska vi utöka kapaciteten ytterligare på landets högskolor och
              universitet? Eller ska vi ta tag i de problem som vi har innan
              man över huvud taget blir behörig till högskola och universitet?
              Det handlar om dem som inte har slutfört grundskola och gymnasieskola
              och de som behöver en yrkesutbildning. Inte minst i Örnfjäders
              trakter efterfrågas praktiskt utbildade starkt.
            </seg>
          </u>
          <note type="speaker" n="5c4e0ca4">
            Anf. 14 THOMAS STRAND (S):
          </note>
          <u who="thomas_strand_a00e07" xml:id="i-5bb6cba97f75f0e7-3" n="2e92e4b1">
            <seg n="144df0a9">
              Fru talman! Nej, det är inte rätt att dra ned antalet högskoleplatser
              vare sig på Linnéuniversitetet eller på något annat universitet
              eller lärosäte.
            </seg>
            <seg n="b55aa1a2">
              För mig är det en väldigt passiv politik det är rent av en framtidsfientlig
              politik att dra ned på antalet högskoleplatser när vi borde öka
              i stället.
            </seg>
            <seg n="4408cd5b">
              Jag har en overheadbild här som jag har fått på ett besök på
              ett lärosäte i Sverige som visar 27 lärosäten i Sverige. Fem av
              dem får lite mer i pengar fram till 2015, men alla andra får neddragningar
              av sina takbelopp. Linnéuniversitetet ligger inte sämst till.
              Det finns de som drabbas värre. Men detta signalerar att utbildningsministern
              och regeringen minskar antalet högskoleplatser, vilket han själv
              bekräftar i sitt inlägg.
            </seg>
            <seg n="d7f92dc2">
              Ungefär 5 500 platser försvinner, om man jämför med hur det varit
              tidigare. Man kan titta på hur det är när det gäller 2024-åringar
              och jämföra med år 2011. Vi har fler 2024-åringar 2012, 2013 och
              2014. Man borde hålla jämna steg och ha mer ambitioner för fler
              högskoleplatser.
            </seg>
            <seg n="f66baf47">
              När utbildningsutskottet besökte Bryssel för ett år sedan träffade
              vi en av kommissionärerna, som just tog upp det här med utbildningssatsningar
              och ambitioner och som ställde den här frågan till oss från Sverige:
              Varför har ni i Sverige minskat era ambitioner på utbildningsområdet?
              Varför lägger ni er som ett medelmåttigt land? Varför tar ni inte
              ut steglängden?
            </seg>
            <seg n="9e70b1e2">
              Det är precis samma fråga som jag har till utbildningsministern
              när vi diskuterar Linnéuniversitetet. För det här gäller inte
              bara Linnéuniversitetet, utan det är en allmän trend att man drar
              ned antalet platser.
            </seg>
            <seg n="65e0d67b">
              Vi behöver inte färre platser i högskolan. Vi behöver fler. Den
              budget som vi har lagt fram från socialdemokratiskt håll innebär
              att vi vill ha 8 700 fler högskoleplatser 2012. Vi vill ha 6 500
              fler yrkeshögskoleplatser 2012 än vad regeringen lägger fram.
              Det här gör vi för att vi vill möta framtiden.
            </seg>
            <seg n="b51d61f0">
              Vi talar om Linnéuniversitetet, som behöver fler platser för
              att möta behoven i en region där det finns problem med arbetslöshet.
              Det handlar inte bara om ungdomar. Ungdomar är givetvis en viktig
              målgrupp, för det är många som är arbetslösa. Men även vuxna som
              är arbetslösa behöver en utbildning. Därför känns det helt bakvänt
              att man drar ned på antalet platser.
            </seg>
            <seg n="02c3fc95">
              Det är en passiv politik, och det är en politik som inte är modern.
              Utbildningsministern går i täten för den politiken. Vi ser kontrasterna
              mot en socialdemokratisk politik.
            </seg>
            <seg n="aad91fe1">
              När det gäller Linnéuniversitetet eller när det gäller andra
              universitet är det viktigt att man får signaler om att vi ska
              utbilda fler ungdomar och fler vuxna för att möta framtiden och
              framtidens jobb.
            </seg>
          </u>
          <note type="speaker" n="14e102cc">
            Anf. 15 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-6" n="adfec04b">
            <seg n="799fcd71">
              Fru talman! Vi kan börja med sifferexercisen. Thomas Strand har
              fel. Vi drar ned mer än vad Thomas Strand säger. Det fanns 310
              000 heltidsstudenter förra året. Det var all time high. Det har
              aldrig funnits så många platser i svensk högskola som förra året.
              Det här dras ned med 16 000 under två år, till 294 000.
            </seg>
            <seg n="2403565f">
              Det är riktigt att Socialdemokraterna vill ha 8 000 fler än vad
              regeringen vill ha nästa år. Men det är fortsatt så, Thomas Strand,
              att även ni drar ned. Eftersom vi drar ned 16 000 och ni vill
              ha 8 000 fler än vi drar ni också ned 8 000. Thomas Strand säger
              att ni ökar. Det är en bluff. Ni drar ju också ned. Ni drar ned
              något mindre än vad vi gör, men ni drar också ned, och det är
              motiverat. Ni gör rätt, Thomas Strand, när ni drar ned.
            </seg>
            <seg n="09a3fe20">
              Varför då? Jo, antalet ungdomar sjunker nu väldigt kraftigt,
              och det har också ni insett det har åtminstone de som räknar ihop
              era budgetmotioner insett. Det är därför som Sveriges kommuner
              har stått inför omfattande neddragningar i gymnasieorganisationen
              under ett antal år. Det föddes nämligen mycket färre barn i slutet
              av 90-talet. De där minskade ungdomskullarna går nu in i högskolan.
            </seg>
            <seg n="83620bbe">
              Det är stora förändringar. Det är otroligt stora förändringar.
              På fem år minskar antalet 20-åringar med 25 procent. Var fjärde
              ungdom försvinner ur åldersklassen 20 år under fem år framåt.
              År 2017 är det ungefär 25 procent färre ungdomar i 20-årsåldern.
              Det är en stor förändring. Och utslaget på Sveriges högskolor
              betyder det att var fjärde plats står tom jämfört med i dag.
            </seg>
            <seg n="9d44f71e">
              Eftersom söktrycket inte fördelar sig lika blir det så att några
              universitet, de populära, fyller sina platser. Det blir några
              andra där det inte är ett starkt söktryck. Jag kan räkna upp dem.
              Det kan Thomas Strand också. Där kommer man kanske att halvera
              antalet studenter. I några fall är det ännu större neddragningar.
            </seg>
            <seg n="b0afea6c">
              Det är mycket omfattande demografiska förändringar. Thomas Strand
              får det att låta ungefär som att det är jag som ligger bakom det
              här. Så är det inte. Det här är demografiska förändringar som
              beror på födelsekullarna under 1990-talet och de häftiga förändringar
              som skedde. Det måste vi väga in.
            </seg>
            <seg n="c213527e">
              Om vi bygger ut antalet platser har vi om några år hur mycket
              tomma platser som helst, Thomas Strand. Det är så det kommer att
              bli.
            </seg>
            <seg n="b59922be">
              Vi tänker inte dra ned lika mycket som antalet ungdomar minskar,
              så det finns utrymme för fler att gå på högskolan. Men det bygger
              på att de söker dit. Man kan inte tvångskommendera in folk. Men
              om några år finns det utrymme för en större andel per årskull
              att gå på högskolan.
            </seg>
            <seg n="6900517d">
              Ungdomskullarna minskar. Därför gör ni rätt när ni drar ned antalet
              platser, för det gör ni också i era budgetberäkningar, Thomas
              Strand, trots att du inte vill kännas vid det.
            </seg>
            <seg n="12896e9e">
              Jag delar i hög grad uppfattningen att dessa utbildningar behövs
              i hela landet. Jag tycker att Linnéuniversitetet på det sättet
              är en väldig framgång. Det garanterar också på längre sikt högre
              utbildning både i Kalmar och i Växjö. Det är två områden, som
              Krister Örnfjäder beskriver, där utbildningsnivån i befolkningen
              från början är lägre än på många andra håll i landet.
            </seg>
            <seg n="9dc0c6a7">
              Jag tycker att det är bra. Den sammanslagning som har skett har
              inneburit en stor framgång. Det innebär att man säkrar utbildning
              på båda dessa orter. Och man står starkare inför framtiden, även
              när ungdomskullarna nu minskar. Jag tror att den modell som Linnéuniversitetet
              har, där lärosäten går ihop på det här sättet, med framgång skulle
              kunna användas på fler platser i Sverige. Det är upp till lärosätena
              att själva bestämma det, men man ska gärna åka till Växjö och
              Kalmar och studera framgångsexempel på detta.
            </seg>
            <seg n="f5906439">
              Thomas Strand sade att jag är framstegsfientlig för att jag drar
              ned antalet högskoleplatser. Jag kan konstatera att samma beskrivning
              i så fall gäller för Thomas Strand; han drar nämligen också ned
              antalet högskoleplatser. Jag tycker att det är motiverat, eftersom
              ungdomskullarna minskar kraftigt. Trots detta kommer vi att stå
              med väldigt många tomma platser om några år, för ungdomskullarna
              minskar mycket mer än det antal platser vi drar ned.
            </seg>
          </u>
          <note type="speaker" n="2024e2ba">
            Anf. 16 KRISTER ÖRNFJÄDER (S):
          </note>
          <u who="krister_ornfjader_45d2c0" xml:id="i-7c0d23b916703c5d-1" n="386963a1">
            <seg n="692d7ff8">
              Fru talman! Jag måste använda några sekunder till Roger Haddads
              inlägg trots att det inte är till honom jag har ställt interpellationen.
            </seg>
            <seg n="34460e26">
              Ingenstans i min interpellation kan Roger Haddad se att det finns
              någon motsättning mellan högre utbildning och gymnasial utbildning.
              Jag bara konstaterar det. Däremot stämmer argumentationen. Ungdomar
              som har gått ut gymnasiet ska ut på arbetsmarknaden. En del kanske
              inte ens vill gå gymnasiet utan vill ut på arbetsmarknaden och
              kan då bli en del av den höga ungdomsarbetslösheten. De finns
              i samma kategori. Det är bara fråga om ålder och förkunskaper.
            </seg>
            <seg n="1d23dea8">
              Det där är alltså lika giltigt, tycker jag, och jag ska försöka
              lova att om Roger Haddad skriver en interpellation till en minister
              om gymnasial utbildning ska jag försöka ställa upp på den och
              stödja honom i det resonemanget. Det kanske är samma minister;
              vad vet jag.
            </seg>
            <seg n="ba637542">
              Jag vill än en gång understryka behovet. Jag tycker också att
              det är rätt att man går ihop på många olika sätt. Man behöver
              inte uppfinna hjulet varje gång. Vi har många gånger som tes att
              tillsammans är vi starka. Det stämmer i de flesta fall. Jag vet
              faktiskt inget exempel där det inte stämmer. Linnéuniversitetet
              försöker fortsätta på den vägen genom att söka samarbete med andra
              universitet, och med anledning av den diskussion som var innan
              vill jag säga att vi samarbetar inte bara med andra universitet
              i Sverige utan över hela världen, för det blir en vinnavinna-situation.
            </seg>
            <seg n="bf8312a1">
              Jag är bara mån om att den här framgångssagan som inte ska vara
              en saga utan som ska bli verklighet ska kunna fortsätta. Men för
              att den ska kunna göra det behövs det resurser. Vi tycker att
              man från statlig sida ska ägna stora resurser åt utbildning och
              gärna då vid Linnéuniversitet.
            </seg>
          </u>
          <note type="speaker" n="927df8d1">
            Anf. 17 THOMAS STRAND (S):
          </note>
          <u who="thomas_strand_a00e07" xml:id="i-5bb6cba97f75f0e7-4" n="2e92e4b1">
            <seg n="aeec8c5c">
              Fru talman! Oavsett vad utbildningsministern säger kan jag konstatera
              att vi har nästan 16 000 fler platser än den borgerliga regeringen
              när det gäller högre utbildning. Vi har fler till högskolan och
              fler till yrkeshögskolan, för vi har en annan ambition. Vi vill
              möta framtiden med att ge människor möjlighet att studera och
              förkovra sig.
            </seg>
            <seg n="1df87dec">
              Det handlar om ambitioner. Det är som Olof Palme sade: Politik
              är att vilja. Vi vill att fler människor ska gå till högskola
              och yrkeshögskola, och därför satsar vi mer pengar, nästan 16
              000 fler platser än den borgerliga regeringen.
            </seg>
            <seg n="574a5aa4">
              Det är en tydlig kontrast mellan borgerlig utbildningspolitik
              och socialdemokratisk utbildningspolitik. Det finns ett mål formulerat
              i Europeiska gemenskapen om att minst 40 procent av 3034-åringarna
              ska ha en högre utbildning. Den svenska borgerliga regeringen
              lägger sig på 4045 procent. Där tycker vi att vi måste ta ut steglängden,
              ha högre ambitioner och vilja mer, och därför säger vi att vi
              på sikt ändå bör ha målet att 50 procent ska ha en högre utbildning,
              alltså två år efter gymnasiet.
            </seg>
            <seg n="69e56432">
              Jag tycker att den här debatten har visat att det skiljer. Här
              har Linnéuniversitetet fått fokus för neddragningarna. Men det
              är ytterligare 21 lärosäten som får det. Det visar på att det
              är skillnad mellan en politik som bedrivs av en borgerlig regering
              och en politik som bedrivs av en socialdemokratisk regering. Vi
              har nästan 16 000 fler platser än ni vad gäller satsningar på
              högre utbildning.
            </seg>
          </u>
          <note type="speaker" n="277c3ec8">
            Anf. 18 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-7" n="adfec04b">
            <seg n="5087a0ce">
              Fru talman! Nu lyckades Thomas Strand räkna med vuxenutbildningen,
              och då blir det mer. Men om vi tar högskoleutbildningen drar ni
              också ned, och det är det vi pratar om. Vi drar ned 16 000 platser
              vid högskolor och universitet jag erkänner det. Ni drar ned 8
              000, så stå inte och låt som om ni bygger ut. Ni drar ned.
            </seg>
            <seg n="260c959d">
              Men det är rätt. Jag tycker att det är bra att ni gör det, och
              det beror på att demografin talar i den riktningen. Antalet högskoleplatser,
              Thomas Strand, måste väl ändå i någon mån kunna påverkas av hur
              många ungdomar det finns i landet. Det är väl inte en helt oväsentlig
              faktor att väga in? Att minska antalet platser när antalet ungdomar
              minskar kraftigt för att sedan bygga ut när det ökar igen, är
              det konstigt? Så har regeringar alltid gjort. Så har vi alltid
              gjort med vuxenutbildningen, så det är ingenting märkligt.
            </seg>
            <seg n="ea933b80">
              Däremot är det riktigt att det finns skillnader. De resurser
              som blir över när vi nu drar in platser bevaras i högskolesektorn.
              Vi använder dem till att höja kvaliteten på utbildningen. Det
              var ni aldrig intresserade av under er regeringstid. Det blev
              färre lektioner per student och lägre kvalitet på varje utbildning.
              Det var bara fler och fler platser.
            </seg>
            <seg n="8bf5d952">
              Men akademisk utbildning är inte bara en stor, kvantitativ verksamhet.
              Det ska vara kvalitet och akademisk nivå på det hela, och det
              förutsätter att det finns lärare som har tillräcklig kompetens.
              Det förutsätter att man har undervisning och lektioner och lärartillgänglighet.
              Det prioriterades ned kraftigt under den stora expansionen på
              1990-talet och i början av 2000-talet.
            </seg>
            <seg n="03d03819">
              Nu prioriterar vi återigen kvalitet. De resurser som frigörs
              på grund av att det blir färre ungdomar stannar kvar i högskolesektorn
              och går till ökad kvalitet på utbildningar, även på Linnéuniversitetet,
              och det tycker jag är alldeles utmärkt.
            </seg>
            <seg n="afe178c9">
              Kvalitet kommer att vara ledstjärnan även framöver, och det är
              regeringens uppfattning att utbildning med hög kvalitet ska bedrivas
              på de platser där det finns utbildning i dag. Man kan gärna titta
              på Linnéuniversitetet och se att man kan samarbeta och nå framgång
              på det sättet.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="ad7928f7">
            8 § Svar på interpellation 2011/12:321 om mandatet för regeringens
            samordnare Lars Leijonborg
          </note>
          <note type="speaker" n="86d1df97">
            Anf. 19 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-8" n="adfec04b">
            <seg n="7ce4f4a6">
              Fru talman! Ingela Nylund Watz har frågat mig vad jag avser att
              vidta för åtgärder för att klargöra vilket mandat Lars Leijonborg
              har som samordnare.
            </seg>
            <seg n="35cf877e">
              Astra Zeneca aviserade för två månader sedan att de skulle skära
              ned sin forskningsverksamhet i Södertälje efter att deras neurobiologiska
              forskning inte genererat något nytt läkemedel under mycket lång
              tid. Detta innebär att 1 100 eller möjligen till och med fler
              anställda i Södertälje mister sina arbeten. Förutom de problem
              som nedläggningen innebär för de enskilda anställda riskerar Sverige
              också att förlora värdefull kompetens i form av duktiga forskare
              och unika system för läkemedelsutveckling.
            </seg>
            <seg n="6db9a731">
              För regeringen är det därför viktigt att försöka ta vara på den
              unika kompetens som finns i företaget. För att på ett aktivt och
              konstruktivt sätt medverka till att kompetensen som utvecklats
              på Astra Zeneca tas till vara av andra aktörer tog jag initiativ
              till att tillsätta en samordnare.
            </seg>
            <seg n="e96950c6">
              Uppdraget är att samordna insatser på kortare sikt med anledning
              av nedläggningen av verksamheten i Södertälje. I uppgiften ingår
              att bidra till att diskussioner förs mellan företaget och olika
              aktörer som kan tänkas överta vissa funktioner och kompetenser.
              Under den förhållandevis korta tid som gått sedan Astra Zenecas
              tillkännagivande har flera initiativ tagits av olika aktörer,
              och en rad förslag på åtgärder diskuteras för närvarande.
            </seg>
          </u>
          <note type="speaker" n="8d68aa55">
            Anf. 20 INGELA NYLUND WATZ (S):
          </note>
          <u who="ingela_nylund_watz_6b7be4" xml:id="i-4d2f5ad2bacfce02-0" n="17dc1778">
            <seg n="3c799811">
              Fru talman! Jag vill börja med att tacka statsrådet för svaret
              som jag dess värre måste säga är lite trist, vilket jag hade förväntat
              mig att det skulle bli.
            </seg>
            <seg n="e4b5bcce">
              Lars Leijonborgs mandat går ut redan om två veckor, men statsrådets
              svar saknar såväl besked om frågan jag ställer om omfattningen
              av Lars Leijonborgs mandat som konkreta besked om vilka åtgärder
              som nu diskuteras, även om det flaggas för sådana.
            </seg>
            <seg n="aa4a139b">
              Statsrådets svar illustrerar därmed, tycker jag, regeringens
              okänslighet för det mycket allvarliga läge som Södertälje, södra
              Storstockholm och angränsande län nu har hamnat i.
            </seg>
            <seg n="777463e7">
              Jag har dessutom noterat att statsrådet lite raljant, vilket
              inte är ovanligt, i några medier har sagt att regeringen lika
              lite som att driva bilföretag ska bedriva läkemedelsföretag. Därför
              undrar jag vem som har krävt det. Ingen här i kammaren, inte någon
              kommun, inga fackliga organisationer och inte heller jag har krävt
              det.
            </seg>
            <seg n="d48f42b2">
              Fru talman! Den 31 mars blev det tydligt att Akademikerföreningen
              och Unionen på Astra Zeneca i Södertälje tappat förtroendet för
              Lars Leijonborg som statlig samordnare. Det är lätt att förstå
              dem. Efter att de den 16 mars för Leijonborg presenterat flera
              intressanta förslag som skulle kunna användas för att skapa intressanta
              miljöer i hela eller delar av anläggningen i Södertälje och hur
              man skulle kunna fånga upp kompetensen och länka in den i nya
              affärsverksamheter möttes de av detta besked av Lars Leijonborg
              som sände dem ett brev där han sade: Därför bör ni och det omgivande
              samhället kräva att AstraZeneca genomför denna avveckling i sådana
              former att så många som möjligt av medarbetarna kan hitta ny sysselsättning.
              Mot ljuset av det, som jag tolkar det, mycket begränsade mandat
              som regeringen har gett Leijonborg blir ett sådant svar självklart.
            </seg>
            <seg n="54095af0">
              Fru talman! Dess värre är jag rädd för att inte bara de fackliga
              organisationerna utan också kommunen och regionen börjar tappa
              förtroendet för regeringens vilja och engagemang. Beskedet att
              regeringens satsning på Sci Life Lab inte innebär att de unika
              forskningsmiljöerna i Södertälje, som nu friställs, kommer att
              tas till vara kommer faktiskt som en chock för kommunen, särskilt
              som hela eller delar av den här toppmoderna anläggningen mycket
              väl skulle kunna fungera som en viktig pusselbit i det life science-kluster
              som finns längs linjen UppsalaSödertäljeSträngnäs.
            </seg>
            <seg n="ed6a1dd7">
              En inkubator skulle här, som de fackliga företrädarna bland annat
              föreslog, kunna ta till vara den befintliga kompetensen och utrustningen
              och därmed garantera ny näringsverksamhet. Viljan och intresset
              av att etablera ny näringsverksamhet inom en sådan ram finns,
              som jag nämnde tidigare, bland nuvarande medarbetare men också
              bland utomstående aktörer. Detta har regeringen uppenbarligen
              missat eller valt att bortse ifrån.
            </seg>
            <seg n="bf01068a">
              Fru talman! Min uppfattning är att regeringen från första stund
              har hanterat situationen taffligt, men också nonchalant. Det saknas
              en samlad analys från regeringens sida av såväl de näringspolitiska
              som de regionalpolitiska konsekvenserna av nedläggningen. En sådan
              analys måste göras med flera departement och statliga myndigheter
              inblandade, helst under ledning av en ny samordnare för de statliga
              insatser som borde eller kan bli aktuella. Vad som saknas är helt
              enkelt en samlande kraft för att stödja och samordna det uppkomna
              läget i dess helhet. Den rollen borde regeringen ta när samordnarens
              uppdrag går ut om två veckor.
            </seg>
            <seg n="ef9666c1">
              Fru talman! Astra Zenecas forskningsanläggning i Södertälje är
              toppmodern och i världsklass. Jag tror att det, när nu bara åtta
              månader återstår tills allt ska vara borta och stängt, vore bra
              om statsrådet kunde lämna besked i några frågor. Tänker regeringen
              svika Södertälje och södra Helsingfors? Tänker statsrådet ge ett
              förlängt eller utökat mandat till Leijonborg?
            </seg>
          </u>
          <note type="speaker" n="be67f89b">
            Anf. 21 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-9" n="adfec04b">
            <seg n="37809452">
              Fru talman! Oavsett om Ingela Nylund Watz gillar det eller inte
              vill jag understryka att lika lite som regeringen går in och tar
              över byggnader i Trollhättan och fortsätter att driva verksamhet
              kommer vi att göra det i Södertälje. Det är inte där regeringens
              arbete är fokuserat. Vårt arbete är fokuserat på att den forskningskompetens
              som finns ska räddas kvar i Sverige. Det betyder inte att man
              kan garantera att varenda person erbjuds ett jobb. Det finns inga
              sådana garantier. Det finns aldrig sådana garantier. Att vi nu
              genomför satsningar på svensk medicinsk forskning också i den
              här delen av landet som gör att det finns arbetsuppgifter för
              många av de duktiga forskarna är det som är mitt engagemang i
              detta.
            </seg>
            <seg n="244dbe56">
              Om byggnaden kan användas det kan den säkert, men det är ju ägaren
              Astra Zeneca som avgör vem de säljer byggnaden till. Och vad som
              hamnar i den kan jag inte avgöra. Det är möjligt att Södertälje
              kommun har ett intresse för byggnaden och att det just i den byggnaden
              finns den typen av verksamhet, men för min del är det inte byggnaden
              som är i fokus. Det är forskningskompetensen och forskningsnivån
              i östra Mellansverige.
            </seg>
            <seg n="f8d372a8">
              Det är inte därför vi drar i gång Sci Life Lab, för det har varit
              planerat i flera år, men det är därför det passar väldigt bra
              att den verksamheten ska byggas upp med rätt omfattande resurser
              precis i det ögonblick när många personer som har den typen av
              kompetens friställs i Astra Zeneca. Sedan finns det ingen garanti
              för att det är just de personerna som får en viss typ av jobb,
              men det är klart att det är den typen av kompetens som efterfrågas.
            </seg>
            <seg n="8dd7698e">
              Jag ser framför mig att i forskningspropositionen som vi lägger
              fram i höst kommer medicinsk forskning att stå i fokus. Medicinsk
              forskning finns på många olika håll i Sverige, men det finns en
              betydande del i den region vi nu diskuterar. Det är inte jag vill
              vara väldigt tydlig med det, eftersom Ingela Nylund Watz formulerar
              sig på det sättet regeringens avsikt att garantera att det bedrivs
              verksamhet i en viss byggnad i Södertälje. Det är inte det som
              är samordnarens och regeringens ansvar, utan det är att se till
              att vi har medicinsk forskning av världsklass också i framtiden
              och att den kompetens som många av dessa människor innehar ska
              tas till vara i svensk forskning också i framtiden.
            </seg>
          </u>
          <note type="speaker" n="19341718">
            Anf. 22 INGELA NYLUND WATZ (S):
          </note>
          <u who="ingela_nylund_watz_6b7be4" xml:id="i-4d2f5ad2bacfce02-1" n="17dc1778">
            <seg n="cf37355e">
              Fru talman! Jag har heller inte krävt att statsrådet ska se till
              att ta över lokalerna. Då har statsrådet helt missuppfattat min
              poäng med mitt första inlägg.
            </seg>
            <seg n="c692efe4">
              Låt mig påminna lite grann om hur läget faktiskt är. 1 100 personer
              har hittills blivit meddelade att de blir av med sina jobb. Utöver
              det, det borde statsrådet inse, kommer minst ytterligare ett par
              hundra människor som arbetar i Södertälje att bli utan jobb. Det
              är folk i servicenäringen. Det är tjänstenäringarna och det är
              underleverantörer. Det här skapar ju en mycket besvärlig situation
              i ett redan väldigt hårt drabbat Södertälje. Jag tror faktiskt,
              med tanke på den bakgrund som statsrådet har i Helsingforssregionen,
              att Jan Björklund har en viss kunskap om Södertäljes utsatthet,
              inte minst när det handlar om arbetslösheten. Men låt mig ändå
              dra några fakta för att påminna Jan Björklund.
            </seg>
            <seg n="eb2fcfe0">
              Öppet arbetslösa och sökande i program och aktivitetsstöd är
              13,8 procent jämfört med 8,7 procent i riket. Ungdomsarbetslösheten
              är 18 procent. Bland utrikes födda är arbetslösheten 26 ½ procent
              jämfört med drygt 20 procent i övriga landet. Det säger sig självt
              att Astra Zenecas nedläggning av forskningen i Södertälje kommer
              att få mycket allvarliga konsekvenser i ett redan synnerligen
              besvärligt läge, ett läge som naturligtvis kommer att förvärras
              än mer på grund av regeringens brist på handlingskraft när det
              handlar om jobb- och tillväxtpolitik.
            </seg>
            <seg n="9715014d">
              Men, fru talman, som jag sade i mitt första inlägg är det ingen
              som har krävt att regeringen ska ta över forskningsanläggningen
              i Södertälje eller lokalerna för den delen. Däremot vet jag att
              det är väldigt många Södertäljebor och invånare i kommunerna runt
              omkring som väntar på konkreta besked om vad regeringen egentligen
              är beredd att göra för att hjälpa till i det besvärliga läget,
              inte minst mot bakgrund av att situationen i Södertälje skiljer
              sig ganska drastiskt från hur det gick till i Lund. Där fick kommunen
              och det omgivande samhället två års frist av Astra Zeneca. I Södertälje
              ska processen vara slutförd på tio månader. Detta om något borde
              ha fått regeringen att visa ett större engagemang i frågan än
              man hittills har gjort.
            </seg>
            <seg n="c35f3b1f">
              I stället var beskedet till kommunledningen av Lars Leijonborg
              när han besökte kommunstyrelsen strax efter att han hade blivit
              utnämnd att Södertälje inte var hans ansvar, något som ministern
              nu bekräftar i sitt svar.
            </seg>
            <seg n="5f2258d8">
              Fru talman! Jag tror inte att det finns någon motsättning mellan
              att se den potential som finns i Södertälje med de forskningsmiljöer
              som finns där i dag, som är helt unika och som riskerar att bli
              tomma, och det arbete som Lars Leijonborg har för att se till
              att framstående forskare finns kvar i Sverige. Jag tror tvärtemot
              att det uppdraget skulle kunna gå att förena om regeringen tog
              ett bredare grepp, där man såg olika departement och olika myndigheter
              som en samlad resurs och faktiskt gav en samordnare ett bredare
              mandat än det Leijonborg har haft hittills.
            </seg>
            <seg n="f73d3699">
              Den här debatten menar jag alltså handlar om regeringens bristande
              förmåga och ovilja att ta på sig ledartröjan i ett väldigt allvarligt
              läge för en väldigt utsatt del av Sverige. Jag önskar därför att
              Jan Björklund kunde komma med lite mer positiva besked om att
              man tillsammans med regionen är beredd att göra mer och större
              insatser. Kan Björklund lämna några sådana besked? Vilka åtgärder
              är det som antyds i interpellationssvaret? Kommer Leijonborg att
              få förlängt eller utvidgat uppdrag? Vad händer om två veckor?
            </seg>
          </u>
          <note type="speaker" n="58815a7b">
            Anf. 23 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-a53f94e2f6636bfd-10" n="adfec04b">
            <seg n="7eb2c89c">
              Fru talman! Ingela Nylund Watz säger å ena sidan att hon inte
              begär att regeringen ska gå in och rädda företaget eller själva
              anläggningen i Södertälje. I nästa andetag talar Ingela Nylund
              Watz inte längre om forskning utan om att rädda Södertälje, jobb
              och platsen i Södertälje. Det är två olika uppgifter.
            </seg>
            <seg n="051efa0a">
              Vi har båda arbetat i denna region under flera år, tillsammans,
              och jag vet mycket väl Södertäljes speciella situation när det
              gäller befolkningssammansättning, utbildningsnivå och en hög migrationsström
              under många år som gör att arbetsmarknadssituationen där är väldigt
              speciell. Det är dock klart att det i huvudsak inte är de som
              är forskare på Astra Zeneca i Södertälje. Det är alltså två helt
              olika problem vi talar om. De sammanfaller delvis, naturligtvis,
              men det är två helt olika problem.
            </seg>
            <seg n="d8c16b25">
              När det gäller den medicinska forskningens kvalitet är det så
              som kommunalrådet i Södertälje själv sade i en tv-intervju, att
              det till och med är så att huvuddelen av dem som är forskare på
              Astra Zeneca i Södertälje kanske inte alls bor i Södertälje. De
              pendlar i stället dit varje dag. Den forskargruppen är alltså
              inte i huvudsak beroende av om verksamheten är i Södertälje eller
              på Karolinska Institutet eller någon annanstans i denna region
              där det är pendeltågsavstånd överallt. Det är min utgångspunkt.
            </seg>
            <seg n="0d85dfff">
              Det var det ena. Det andra är att Södertälje kommun naturligtvis
              har hamnat och det har inte i första hand med forskning att göra
              i en situation där en stor arbetsplats lägger ned, med de följdverkningar
              det får. Där anser sig Arbetsförmedlingen, vilket vi försäkrade
              oss om det första vi gjorde, ha de resurser som krävs för att
              göra de insatser som behövs för Södertälje. Det är alltså i huvudsak
              en annan kategori på arbetsmarknaden vi då talar om.
            </seg>
            <seg n="e87c83d4">
              Sedan har Södertälje en väldigt speciell situation med en stor
              andel invandrare, och där är det andra generella åtgärder som
              inte löses bara på grund av Astra Zenecas omvandling. Det är generella
              åtgärder för att stärka invandrares ställning på den svenska arbetsmarknaden,
              vilket regeringen kommer att återkomma med senare i år.
            </seg>
            <seg n="b28d8a93">
              Arbetsförmedlingen anser sig dock ha de resurser som behövs.
              Normalt hanterar Arbetsförmedlingen sådana här situationer från
              samhällets synpunkt. Mitt och regeringens primära intresse av
              att gå in i detta har att göra med att det är en av Sveriges mest
              forskartäta arbetsplatser, och många av dessa personer behöver
              räddas kvar för svensk forskning. Det är vår utgångspunkt.
            </seg>
            <seg n="78b0df70">
              Sedan kan man väl inte bortse från, Ingela Nylund Watz, att Södertälje
              är en del i en region med två miljoner invånare. Numerärt sett
              är detta ovanligt många jobb, men hade det varit en avlägsen plats
              någonstans långt ifrån andra orter och andra kommuner hade man
              varit mycket mer utsatt. Nu är Södertälje på gott och ont i det
              här fallet skulle jag säga gott en del av en Helsingforssregion
              som ändå har det mest omfattande arbetsmarknadsutbud som finns
              i vårt land. Det skiljer sig på det sättet från insatser i till
              exempel Trollhättan när ett företag lägger ned.
            </seg>
            <seg n="eabf3b96">
              Arbetsförmedlingen bedömer att de har de resurser som krävs.
              Samordnarens uppdrag, som har kommit från Utbildningsdepartementet,
              handlar om att säkerställa att kvaliteten som finns i den medicinska
              forskningen bibehålls inom svensk forskning när Astra Zeneca nu
              läggs ned inte nödvändigtvis i Södertälje, men inom svensk forskning.
            </seg>
          </u>
          <note type="speaker" n="17411dc2">
            Anf. 24 INGELA NYLUND WATZ (S):
          </note>
          <u who="ingela_nylund_watz_6b7be4" xml:id="i-4d2f5ad2bacfce02-2" n="17dc1778">
            <seg n="b458baf2">
              Fru talman! Jag bara konstaterar att det inte finns några besked
              från Jan Björklund annat än att det är detta mycket specifika
              uppdrag som finns. Det är för övrigt bara fyra rader i ett beslut
              på Regeringskansliet. Det är precis vad det handlar om. När Lars
              Leijonborg kom till kommunstyrelsen i Södertälje var han alldeles
              ärlig när han sade: Södertäljes sak är inte min. Det gör dock
              inte regeringens ansvar mindre.
            </seg>
            <seg n="af9ae7f0">
              Däremot skulle man möjligtvis kunna tänka sig att det i Jan Björklunds
              roll som vice statsminister borde framstå som ett problem att
              det inte tas ett bredare grepp när man ser en kommun som visserligen
              har en omgivning på två miljoner invånare men som också har de
              djupa och allvarliga problem som Södertälje har. Detta kommer
              nämligen, naturligtvis, att innebära oerhörda konsekvenser för
              sysselsättningen och för Södertälje kommuns möjligheter att få
              upp sysselsättningen och se till att få skatteintäkter nog för
              att klara välfärd och omsorg i sin kommun.
            </seg>
            <seg n="38b2aef2">
              Det är just detta som är poängen. Regeringen har givit ett snävt
              uppdrag via statsrådet. Ingen ser helheten. Ingen har heller brytt
              sig om att de anställda på Astra Zeneca via de fackliga organisationerna
              faktiskt till Lars Leijonborg den 16 mars levererade en lista
              på uppemot tio olika konkreta förslag som inte skulle innebära
              att regeringen skulle gå in och äga vare sig lokaler eller företag,
              men som skulle ha kunnat innebära att Södertälje med de resurser
              som finns där i form av unika, världsklassiga forskningsmiljöer
              hade kunnat tillvaratas för fortsatt verksamhet inom life science.
              Vad man efterlyste var bara att regeringen skulle ge samordnaren
              ett mandat som faktiskt gjorde det möjligt att tillvarata alla
              de möjligheter staten faktiskt redan har på olika sätt.
            </seg>
            <seg n="32ac2ffa">
              Det är tråkigt, det är trist och jag förstår att ingenting händer
              om två veckor.
            </seg>
          </u>
          <note type="speaker" n="7681567a">
            Anf. 25 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-975969b393650a4b-0" n="adfec04b" next="i-6405ac14037dca57-0">
            <seg n="63a40b72">
              Fru talman! Jag tror att Ingela Nylund Watz ska ha lite tålamod.
              I Lund tog det ett år, och där är det nu fullt av verksamhet också
              i dessa lokaler. Jag förstår absolut att det är två olika perspektiv.
              Om man har Södertälje kommuns perspektiv och inte det svenska
              forskningsperspektivet på detta gäller det att få verksamhet företagsamhet
              och annan verksamhet som ger jobb i dessa byggnader och lokaler.
              Jag förstår det.
            </seg>
            <seg n="90983e49">
              Det finns ingen statlig myndighet som någonsin kan garantera
              detta, men en erfarenhet är att det i en region som Helsingfors
              snart kommer en ny fastighetsägare när det finns färdiga fastigheter.
              Jag kan inte garantera det, men det är mycket sannolikt. Astra
              Zeneca är mycket intresserade av att sälja fastigheter, och en
              ny fastighetsägare kommer att vilja fylla den med verksamhet jag
              lovar. Man får ha lite mer is i magen och lite mer tålamod. Det
              kommer med säkerhet nya verksamheter dit i och med den fria företagsamheten
              och den dynamiska Helsingforssregion som finns här.
            </seg>
            <seg n="c29599fb">
              I Lund tog det ett år, men det är fullt av verksamheter där.
              Så kommer alltså att ske också här, men det är ingenting regeringen
              går in och beordrar. Jag vet inte vad Ingela Nylund Watz vill
              att jag ska göra. Ska jag gå in och besluta vem som ska ta över
              verksamheten i kåken, eller vad är det jag ska göra? Kåken är
              till salu, och det kommer någon ny ägare som kommer att vilja
              fylla den med ny verksamhet. Så kommer det att funka här också.
              Så funkar det överallt annars där detta händer, och det kommer
              att funka här också. Att jag ska ge besked i dag om vem som flyttar
              in där förstår jag dock inte hur det ska gå till, uppriktigt sagt.
            </seg>
            <seg n="a55832e0">
              Samordnarens uppgift handlar i stället om precis det vi här har
              diskuterat: Det handlar om att rädda kvaliteten på svensk medicinsk
              forskning. Den kan äga rum på denna plats i Södertälje, men den
              kan också äga rum på andra platser. Den är inte geografiskt bunden
              till en viss plats. Däremot kommer det säkert att finnas verksamhet
              på denna plats i framtiden också. Det är jag helt övertygad om,
              även om det inte är regeringen som beslutar om det.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="cea81839">
            Anf. 26 TREDJE VICE TALMANNEN:
          </note>
          <u who="jan_bjorklund_b0359f" xml:id="i-6405ac14037dca57-0" n="adfec04b" prev="i-975969b393650a4b-0">
            <seg n="ddf639c1">
              Jag påminner om att sammanträdet kommer att ajourneras under
              fem minuter, ca kl. 14.35, med anledning av finskt statsbesök.
            </seg>
          </u>
          <note n="6b6e01b9">
            9 § Svar på interpellation 2011/12:298 om bostadsbrist som tillväxthinder
          </note>
          <note type="speaker" n="e26260b3">
            Anf. 27 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-a53f94e2f6636bfd-11" n="b1e451e8">
            <seg n="96543413">
              Fru talman! Hans Ekström har frågat mig om jag anser att regeringen
              har något ansvar för situationen att bostadsbristen är ett allvarligt
              tillväxthinder där arbetskraftens rörlighet förhindras och arbetslösheten
              därför blir onödigt hög samtidigt som brist på arbetskraft råder,
              och om jag avser att vidta några åtgärder.
            </seg>
            <seg n="962e6bb7">
              Jag delar Hans Ekströms bekymmer när det gäller bostadsmarknaden,
              liksom att bostadsbristen kan vara ett tillväxthinder. Problemen
              på bostads- och byggmarknaderna är många och stora. De är resultatet
              av flera års försummelser och politisk vanvård av ett område som
              är viktigt för såväl enskilda människors som landets välfärd.
              Självklart har jag och regeringen ett ansvar för att göra något
              åt detta. Att ändra kurs för en atlantångare är dock tyvärr något
              som tar tid.
            </seg>
            <seg n="7a21093b">
              Regeringen arbetar intensivt för att förbättra förutsättningarna
              för att det i framtiden ska finnas ett långsiktigt och hållbart
              utbud av bostäder som motsvarar hushållens behov och efterfrågan.
              Insikten om att bostadsmarknaden måste få leva på sina egna meriter,
              utan subventioner, är utbredd. Alldeles oavsett hur bra förutsättningar
              som ges påverkas bostads- och byggmarknaderna liksom andra branscher
              av finanskriser. Bostadsproduktionen var 2010 åter på väg upp
              mot rimliga nivåer när osäkerheten i vår omvärld återigen tilltog
              med följd att uppgången nu brutits.
            </seg>
            <seg n="7ac5fa0c">
              Under den föregående mandatperioden försiggick ett omfattande
              arbete med att reformera förutsättningarna för de kommunala bostadsföretagen
              och för att få neutrala förutsättningar inom denna sektor. De
              nya regler som gäller sedan den 1 januari 2011 kommer på sikt
              att både stärka hyresrätten och skapa en smidigare bostadsmarknad.
            </seg>
            <seg n="1e139510">
              För att ytterligare skapa förutsättningar för en väl fungerande
              bostadsmarknad har regeringen tillsatt en utredning som har till
              uppgift att se över hur hyresrätten kan stärkas, att villkoren
              för de olika boende- och upplåtelseformerna är neutrala samt hur
              möjligheterna för enskilda att hyra ut sin bostad kan förbättras.
              Att bo i andra hand är inget långsiktigt alternativ för den enskilde,
              men när bostadsmarknaden inte fungerar kan denna sektor ändå bidra
              till att skapa boendemöjligheter på kort sikt.
            </seg>
            <seg n="96604dc2">
              Våren 2011 trädde en ny plan- och bygglag i kraft, och vi har
              nu fått en ny instansordning för överklaganden med fem nya mark-
              och miljödomstolar och en mark- och miljööverdomstol. Syftet är
              tydlighet och snabbare processer. Regeringen ser nu över regelverket
              som rör plangenomförandet vägen från beslutad detaljplan till
              färdigt bygge. Regeringen har också tillsatt en utredning kring
              de tekniska egenskapskrav som många kommuner ställer vid byggande
              i syfte att öka förutsägbarheten för dem som ska bygga. Under
              hösten 2011 har också förutsättningarna för bostadsförsörjningen
              i Helsingfors setts över.
            </seg>
            <seg n="718b78a4">
              Allt detta arbete kommer att lägga grunden för den fortsatta
              bostadspolitiken och långsiktigt stabila och neutrala villkor
              för en sektor som är viktig för alla människor. Någon quick fix
              finns inte, utan det som behövs är ett kontinuerligt och tålmodigt
              arbete där en rad olika, samverkande, åtgärder behövs för att
              åstadkomma ett bostadsbyggande på en hög och långsiktigt hållbar
              nivå.
            </seg>
          </u>
          <note type="speaker" n="1dc1ab39">
            Anf. 28 HANS EKSTRÖM (S):
          </note>
          <u who="hans_ekstrom_4bcefd" xml:id="i-989b7ffa1ddf3f90-0" n="118e1ab7">
            <seg n="15da09dd">
              Fru talman! Jag vill tacka så mycket för svaret. Efter vårpropositionens
              presentation förstår jag varför svaret på interpellationen dröjde
              till i dag, eftersom vårpropositionen innehöll en del åtgärder
              inom det bostadspolitiska området. Jag överskattar inte min interpellations
              tryck så att jag tror att hela paketet berodde på den, utan kanhända
              beror det mer på att verkligheten och ett samlat tryck från verkligheten,
              som också finns i den politiska debatten, om bostadsbristens problem
              för det enskilda samhället och ekonomin har gett intryck på regeringen.
            </seg>
            <seg n="c609f939">
              Bostadsbristen hindrar människor att ta lediga jobb. Bostadsbristen
              hindrar företag att växa. Bostadsbristen hindrar att den mest
              lämplige får jobbet. Bostadsbristen skapar en svart illegal marknad.
              Bostadsbristen hindrar att människor kan studera. Det är alltså
              ett gigantiskt samhällsproblem som också har en väldigt hög ekonomisk
              kostnad för den enskilde och för samhället.
            </seg>
            <seg n="7d41cda8">
              Bara beräknat på befolkningsutvecklingen borde bedömare säger
              olika ca 40 000 bostäder byggas per år, och förra året byggdes
              23 000. Det var inte första året som vi låg långt under den nivån.
              Det är precis som statsrådet säger, att problemet med för låg
              bostadsproduktion har funnits ända sedan 90-talskrisen. Men krisen
              blir värre för varje år, också i och med omflyttningen av befolkningen
              i landet.
            </seg>
            <seg n="70ab9b80">
              Till exempel är det i den här staden och regionen en förutsättning
              att man har en pappa med fet plånbok eller att mamma och pappa
              ställde en i bostadskön när man var nyfödd för att man ska kunna
              ta ett jobb. Det hindrar rörlighet i landet. Det missgynnar de
              barn och ungdomar som har föräldrar som inte har möjligheter att
              hjälpa dem, och det långt fram i livet. Jag tycker att det också
              finns en moralisk dimension på frågan.
            </seg>
            <seg n="d230e7d6">
              I Länsstyrelsen i Helsingforss analys av bostadssituationen säger
              man först och främst att bristande infrastrukturinvesteringar
              och kollektivtrafik är ett allvarligt hinder. Det handlar inte
              om att bygga hus. Det handlar om statens investeringsbudget. Det
              handlar om vilka investeringar kommuner och landsting kan göra
              inom den delen. Vad avser man att göra där? Tunnelbana till Nacka
              här i Helsingfors är ett sådant exempel på en stor investering
              som kan ha stora effekter.
            </seg>
            <seg n="27ba7ce7">
              Förseningar på grund av överklaganden och handläggning nämnde
              Stefan Attefall. Där handlar det delvis om ett lagstiftnings-
              och regelsystem. PBL-kommittén, kommittén som utredde plan- och
              bygglagen, lade fram sitt betänkande om den kortade instansordningen
              2005. Det låg i byrålådan till 2011. Vem är ansvarig för det?
              Jo, regeringen. Det är ingen annan som är ansvarig för att man
              har dröjt med att korta instanskedjan. Vem är ansvarig för resurserna
              till förvaltningsdomstolarna för att korta handläggningstiderna
              där? Jo, regeringen. Vem är ansvarig för handläggningstiderna
              hos länsstyrelserna, som skiljer dramatiskt mellan olika länsstyrelser?
              Jo, det ansvaret har också regeringen. Och regeringen själv, när
              den hade ansvaret för en del planärenden, hade också planärenden
              som låg på hög. Så nog finns det ett stort regeringsansvar i frågan.
            </seg>
          </u>
          <note type="speaker" n="f19e04a0">
            Anf. 29 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-a53f94e2f6636bfd-12" n="b1e451e8">
            <seg n="1d64f968">
              Fru talman! Jag håller med om mycket av den problembeskrivning
              som Hans Ekström gör om de långsiktiga problemen. Vi har under
              ungefär 20 års tid byggt hälften så mycket som våra nordiska grannländer
              har gjort. Vi har investerat mycket mindre i bostadssektorn än
              andra OECD-länder. Det här får konsekvenser ur både arbetskraftssynpunkt
              och tillväxtsynpunkt för möjligheten att välja studieort men också
              för enskilda människor som har ett boende som inte är tillfredsställande,
              antingen för att det är tillfälligt eller för att det är alldeles
              för trångt eller felaktigt på något sätt.
            </seg>
            <seg n="f35ac191">
              Det är brett arbete som måste till för att vi ska kunna möta
              det här problemet. Här måste staten, kommunerna och också de olika
              aktörerna på marknaden hjälpas åt. Här upplever jag att det faktiskt
              händer en hel del positiva saker i ett uppvaknande och ett gemensamt
              ansvarstagande som jag hoppas ska leda till något mycket gott.
            </seg>
            <seg n="118eb3c9">
              Vad vi gör från regeringens sida är att vi försöker titta på
              hur vi ska få kortare tider från idé till färdigt bygge, alltså
              hela planprocessen. Det har gjorts en del i den nya plan- och
              bygglagen. Men det fanns också delar som inte utreddes i den utredning
              som föregick den nya plan- och bygglagen, kap. 6 som handlar just
              om mark- och exploateringsavtal och liknande frågor. Det jobbar
              vi just nu med för att få tydligare och bättre regler och kanske
              också för att stävja en del tokigheter som sker runt om i landet.
            </seg>
            <seg n="1df57937">
              Vi tittar på detta med handläggningstiderna. Jag kan ta som exempel
              att de ärenden som låg på mitt bord med den gamla plan- och bygglagen
              har vi extraanställt människor för att minska, och vi har blivit
              av med ärendena. Tyvärr har det tagit alldeles för lång tid, tycker
              jag. Vi för också en dialog med mark- och miljödomstolarna om
              hur vi ska kunna hålla tempot upp även där.
            </seg>
            <seg n="bc65e4cd">
              Vi tittar också på bostadsförsörjningslagen. Vi har gett Boverket
              ett uppdrag att titta på hur bostadsförsörjningslagen bättre ska
              ta hänsyn till kommunernas regionala ansvar. Vi ser att kommuner
              alltför mycket tittar på sin lilla värld och glömmer att de ofta
              är en del av ett större sammanhang. Det gäller inte minst här
              i Helsingforssregionen men också Göteborgs- och Malmöregionerna.
              Detta uppdrag innebär nu att vi ska få både förslag på hur lagen
              kan skärpas och hur man på olika sätt kan följa upp denna lagstiftning.
              Det finns en del olika tankar och idéer som Boverket nu ska grunna
              på, och de kommer med ett förslag någon gång till sommaren.
            </seg>
            <seg n="7fd3d8a6">
              Samtidigt jobbar vi också med att försöka få hyresrätten att
              fungera bättre. Vi kommer nu med förslag om sänkta skatter på
              hyresrätten. Vi underlättar nyproduktion genom att införa avgiftsbefrielse
              från fastighetsavgiften under de 15 första åren. Det innebär att
              småhustillverkare kan sälja ett hus och låna 100 000 kronor mer.
              Det motsvarar den kostnadssänkning man får under de första 15
              åren bara för att illustrera vilka effekter det kan få på de enskilda
              kalkylerna.
            </seg>
            <seg n="00879ea1">
              Det jobbas alltså på flera olika områden. Och, som sagt, det
              som har fått mycket uppmärksamhet har varit att vi också vill
              underlätta andrahandsuthyrning, helt enkelt för att underlätta
              för människor att komma över lägenheter som redan finns men som
              inte utnyttjas alls eller utnyttjas alldeles för lite. Det är
              som sagt på alla delområden som vi måste arbeta för att lösa den
              här problematiken.
            </seg>
            <seg n="a2d0e161">
              Vad vi upptäcker är att den reformagenda som vi i regeringen
              jobbar med just nu är helt annorlunda än den som gällde de tolv
              åren innan alliansregeringen tillträdde. Då hände det inte mycket
              sett ur lagstiftnings- och initiativsynpunkt.
            </seg>
          </u>
          <note type="speaker" n="900c054a">
            Anf. 30 HANS EKSTRÖM (S):
          </note>
          <u who="hans_ekstrom_4bcefd" xml:id="i-047d916c51c76de5-0" n="118e1ab7" next="i-abbe101bff706a76-0">
            <seg n="2ad9cb93">
              Fru talman! Det var väl den initiativkraften som gjorde att man
              lät PBL-utredningen ligga sex år i byrålådan. Med fem instanser,
              som det var i den gamla instansordningen, med dubbelprövningen
              enligt plan- och bygglagen och miljöbalken prövades många ärenden
              enligt båda dessa lagstiftningar. Olika instansordningar fick
              olika utslag i de olika domstolssystemen. Det var ett jätteproblem
              som regeringen bara lät ligga ett antal år därför att allt i utredningen
              inte föll regeringen på läppen. Det hade väl ingenting att göra
              med att man ville införa bygglovsplikt även för jordbrukets ekonomibyggnader,
              med tanke på vem som var ansvarig minister för de här frågorna?
              Jag tycker att det var en väldigt allvarlig försyndelse.
            </seg>
            <seg n="e41967e9">
              Ett annat stort problem inom den här sektorn, som handlar om
              just rörligheten på bostadsmarknaden, är den inlåsningseffekt
              som reavinstbeskattningen och förändringen av den har fått.
            </seg>
            <seg n="785d4a4b">
              I och med att man har tak för hur mycket man får ta med sig i
              flytt ser vi inte minst i Helsingforssområdet att människor låses
              in i de bostäder de bor i för att det är så dyrt att flytta till
              en annan lägenhet. En flytt utlöser omedelbart en stor reavinst.
              Det gör att äldre människor bor kvar i sina lägenheter som ibland
              är för stora, och rörligheten minskar på bostadsmarknaden.
            </seg>
            <seg n="b0bbc876">
              Detta hänger ihop med skattelagstiftningen. Jag inser att det
              inte är statsrådets ansvarsområde, men att rörligheten minskar
              hänger ihop med bostadsförsörjningen.
            </seg>
            <seg n="91507407">
              Precis som statsrådet var inne på tycker dessutom en del kommuner
              att det inte är attraktivt att få inflyttning. De tycker att de
              är ganska färdigbyggda och tar inte sitt samhällsansvar i ett
              större regionalt perspektiv. Vi ska inte nämna vid namn de kommuner
              i Helsingforss län som inte tycker att det är bra för dem som
              redan bor där att det kommer in fler invånare och som har en medveten
              politik för att stoppa tillväxt för att det är bra som det är.
            </seg>
            <seg n="20ed85f3">
              Detta är ett stort problem, och här har man heller inga regionala
              eller statliga påtryckningsmöjligheter. Det är ganska problematiskt
              att man inte kan ha en större och allvarligare dialog med de kommuner
              som stoppar det här.
            </seg>
            <seg n="f323e495">
              Jag välkomnar som sagt att regeringen har tagit initiativ inom
              bostadsområdet också i vårpropositionen. Det är positivt. Alla
              de förslag som finns där delar jag inte uppfattning om, men det
              är bra att man tar avstamp i en del olika delar.
            </seg>
            <seg n="20d21c3d">
              Man kan fundera över hur många nya lägenheter man frigör med
              förslaget att man ska kunna hyra ut bostadsrätt utan tillstånd
              och förändring av hyresnivåer och sådana saker. Jag tror att den
              största effekten är att man gör ganska mycket svart uthyrning
              vit. Det är positivt och bra och inget att kritisera regeringen
              för, men det kanske inte får den stora nettoeffekt av nya lägenheter
              på marknaden som man tror. Den effekten är nog ganska kraftigt
              överskattad.
            </seg>
          </u>
          <note n="a307fa1a">
            Ajournering
          </note>
          <note n="de47b10e">
            Kammaren beslutade kl. 14.32 på förslag av tredje vice talmannen
            att ajournera förhandlingarna i cirka fem minuter med anledning
            av ett statsbesök av Finlands president.
          </note>
          <u who="hans_ekstrom_4bcefd" xml:id="i-abbe101bff706a76-0" n="118e1ab7" prev="i-047d916c51c76de5-0">
            <seg n="a97c0e4a">
              Återupptagna förhandlingar
            </seg>
          </u>
          <note n="bda3bb37">
            Förhandlingarna återupptogs kl. 14.38.
          </note>
          <note type="speaker" n="e760b800">
            Anf. 31 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-a53f94e2f6636bfd-13" n="b1e451e8">
            <seg n="69e69746">
              Fru talman! Det var intressant att vi blev avbrutna av ett statsbesök
              från Finland. Jag har varit på studiebesök i Finland och kunnat
              notera att man där bygger ungefär dubbelt så många bostäder per
              capita som Sverige. Det beror säkerligen på många olika saker.
              En är att man har ägarlägenheter i Finland. Man har alltså många
              olika investerare som lägger pengar på att bygga nya bostäder.
              Det system som vi har infört i Sverige har en helt annan tradition
              i Finland.
            </seg>
            <seg n="deaf57e0">
              Det beror också på att man i Finland har ett mer aktivt agerande
              från kommunal sida och också ett bättre samspel mellan den statliga
              och kommunala sidan när det gäller den regionala bostadsförsörjningen.
            </seg>
            <seg n="04d3c237">
              Det kan kanske bli frukten av det uppdrag vi har gett Boverket
              att titta på hur kommunerna kan åläggas ett regionalt perspektiv
              för sin bostadsförsörjning. Det är som Hans Ekström sade; det
              finns kommuner som tar ett stort ansvar för sin regions bostadsförsörjning,
              men det finns också kommuner som tar ett mycket begränsat ansvar.
            </seg>
            <seg n="cd21eb6e">
              Från kommunalt håll säger man ibland: Får vi bara mer infrastruktur
              och mer av det och det ska vi bygga mera.
            </seg>
            <seg n="0198ca3b">
              Det intressanta är att kommuner med samma förutsättningar bygger
              olika mycket. Det går alltså att inom befintliga ramar bygga mycket
              mer och vara mer aktiv som kommun än vad många är.
            </seg>
            <seg n="61bb417d">
              Vi kan se det exempelvis i Helsingforssregionen där Helsingforss
              kommun överträffar sina målsättningar från början av 2000-talet
              med råge medan andra kommuner underträffar sina målsättningar
              med stor marginal.
            </seg>
            <seg n="e47a970d">
              Det är för att förtydliga kommunernas regionala ansvar för bostadsförsörjningen
              som vi har gett det här uppdraget till Boverket. Jag tror att
              det kan vara ett verksamt medel för att komma framåt när det gäller
              att få kommunerna att agera mer aktivt.
            </seg>
            <seg n="d824fd59">
              Det som kännetecknar kommuner som är aktiva när det gäller bostadsförsörjningen
              är inte i första hand den politiska färgen. Om man har lång tradition
              av att ha bostadspolitiken som en högt prioriterad fråga och om
              man har ett långt och brett framskridet arbete med att ta fram
              detaljplaner och byggbar mark bygger man mer. Kommuner som har
              liten kapacitet på Stadsbyggnadskontoret, låg prioritet när det
              gäller bostadsbyggande och jobbar med få projekt bygger mindre.
              Det sambandet är tydligt, och det är ett samband som jag tycker
              är viktigt att lyfta fram.
            </seg>
            <seg n="6c3e231a">
              När det gäller rörligheten på bostadsmarknaden innebär naturligtvis
              varje skatt ett slags begränsning. Så är det på arbetsmarknaden
              också. Ur rörlighetssynpunkt kan därför ett idealt tillstånd vara
              noll kronor. Men vi har också ansvar för offentliga finanser,
              och vi har ansvar för att finansiera välfärdstjänster. Skatter
              måste tas ut någonstans. Vill Hans Ekström och Socialdemokraterna
              sänka skatten på reavinst välkomnar jag det förslaget med anledning
              av vårpropositionen eller höstens budgetarbete. Det ska bli intressant
              att se hur man finansierar det förslaget. Jag ställer gärna upp
              på det om man hittar en bra finansiering.
            </seg>
            <seg n="4d6aadfb">
              Jag ska också säga något om plan- och bygglagen. Det är lite
              för enkelt att säga att regeringen har legat stilla när det gäller
              den frågan. Den kom visserligen 2005, men det är ett omfattande
              och komplicerat beredningsarbete och en omfattande lagstiftning
              som först ska remissbehandlas, sedan behandlas i Regeringskansliet
              och därefter föreläggas riksdagen. Man måste också ha en framförhållning
              innan den träder i kraft. Det är skälet till att det tog några
              år att komma till skott.
            </seg>
            <seg n="1463f2bd">
              Vi jobbar vidare med planfrågorna eftersom vi tror att det är
              ett område där vi kan göra mer för att förkorta plantider och
              därmed spara pengar. Tid är pengar i byggbranschen.
            </seg>
          </u>
          <note type="speaker" n="a5ee0170">
            Anf. 32 HANS EKSTRÖM (S):
          </note>
          <u who="hans_ekstrom_4bcefd" xml:id="i-989b7ffa1ddf3f90-1" n="118e1ab7">
            <seg n="1c6619b9">
              Fru talman! Statsrådet och jag har kanske olika tidshorisont.
              Sju års leveranstid på en lagstiftning tycker jag är lite väl
              långt, även om den ska beredas och genomföras i god ordning. Jag
              misstänker att det finns andra orsaker till att den har fått ligga
              ganska länge.
            </seg>
            <seg n="187cb6d3">
              Det finns andra problem som har ställt till det inte överallt
              i landet, men i min hemkommun. När jag pratar med bankfolk och
              byggare hemma konstaterar de att lånetaket är ett allvarligt problem
              när det gäller att hålla byggandet uppe. Det skapar ett problem
              som jag tror att man underskattade vid införandet av taket.
            </seg>
            <seg n="4ca7f207">
              Jag delar statsrådets uppfattning att det nog inte i första hand
              är politiska skillnader som ligger bakom kommunernas handläggning.
              Det är mycket tradition och vilket handlag man har i samhällsplaneringsfrågor.
              Jag delar den uppfattningen. Det finns moderatledda kommuner i
              den här regionen som har skött samhällsplaneringen med den äran.
              Men jag tycker att staten och länsstyrelserna med större skärpa
              måste kunna tala med de kommuner som inte tar sitt ansvar i ett
              regionalt perspektiv.
            </seg>
            <seg n="65865a0c">
              Det finns kanske också möjlighet för staten att skriva avtal
              med kommunerna om att göra infrastruktursatsningar med motprestationen
              att de levererar ett visst antal lägenheter. Staten har starka
              instrument att avtalsvägen binda upp kommunerna. Det borde man
              använda mer än hittills.
            </seg>
          </u>
          <note type="speaker" n="885d6dac">
            Anf. 33 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-a53f94e2f6636bfd-14" n="b1e451e8">
            <seg n="86f110cb">
              Fru talman! När det gäller bolånetaket vill jag säga att vi har
              haft en oerhört snabb utlåningstakt till hushållen. Vi har haft
              en hög skuldsättningsgrad, och den har ökat snabbt. Därför tillgrep
              Finansinspektionen ett bolånetak, med de mandat man har. Långsiktigt
              är det sunt att man har en slant när man köper ett hus. Jag kan
              hålla med om att det kan vara problem för en del familjer som
              har goda löpande inkomster men inte någon buffert. Det är ju inte
              stopp för att låna pengar upp till 100 procent, men det blir med
              andra kostnader och på andra villkor.
            </seg>
            <seg n="fa33293d">
              Bolånetaket har nyligen utvärderats av Finansinspektionen som
              inte har kunnat se några dramatiska effekter när det till exempel
              gäller unga familjer som köper bostad. Vi ska följa frågan. Det
              bästa vore om vi hade byggt upp en tradition av bosparande; det
              är mitt partis åsikt. Då hade bolånetaket fungerat ännu bättre.
            </seg>
            <seg n="31dc1535">
              Det regionala perspektivet, som Hans Ekström lyfter fram, är
              intressant. Jag diskuterar gärna med socialdemokrater om hur vi
              ska utforma en bostadsförsörjningslag och vilka uppföljningsinstrument
              vi ska ha. Jag tror att det krävs ett samspel mellan stat och
              kommun och mellan stat och regioner när det gäller bostadsförsörjning.
              Människor betraktar exempelvis Helsingforssregionen som en bostadsmarknad
              och en arbetsmarknad, men våra system bygger på att varje kommun
              ser till sitt.
            </seg>
            <seg n="393943a2">
              Det finns anledning att återkomma när vi får Boverkets förslag.
              Jag tolkar Hans Ekströms inlägg som att det finns en öppenhet
              från socialdemokratin att diskutera utformningen av en sådan lagstiftning.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="396387ce">
            10 § Svar på interpellation 2011/12:306 om nya växande näringsgrenar
            i Norrbotten
          </note>
          <note type="speaker" n="49eff897">
            Anf. 34 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-a53f94e2f6636bfd-15" n="015c720a">
            <seg n="d0b58b58">
              Fru talman! Fru talman! Maria Stenberg har frågat mig vilka åtgärder
              jag avser att vidta för att tillgodose både industrins och medborgarnas
              utbildningsbehov, för att de ska vara redo för de arbeten som
              nu växer fram i Norrbotten och Pajala.
            </seg>
            <seg n="cf35400c">
              Inledningsvis vill jag påpeka att näringslivets kompetensförsörjning
              rör flera olika politikområden, bland annat arbetsmarknads-, utbildnings-
              och näringspolitiken. Jag svarar i dag huvudsakligen utifrån de
              delar som ryms inom arbetsmarknadspolitikens område.
            </seg>
            <seg n="2afb93d7">
              Frågan om att säkra näringslivets behov av kompetens är av central
              betydelse för att långsiktigt säkra vår konkurrenskraft och därmed
              vår välfärd. Regeringen arbetar med insatser för att säkra kompetensförsörjningen
              i ett långsiktigt perspektiv samtidigt som vi vidtar åtgärder
              för att förbättra arbetsmarknadens funktionssätt här och nu.
            </seg>
            <seg n="860fbbc7">
              Det reguljära utbildningsväsendet svarar för att tillgodose det
              långsiktiga kompetensbehovet. Regeringen har gjort stora satsningar
              inom utbildningspolitiken. Dessa omfattar bland annat utbyggnaden
              av den yrkesinriktade gymnasiala vuxenutbildningen, yrkesvux,
              och inrättandet av den nya yrkeshögskolan och stora satsningar
              inom högre utbildning. Det är dock viktigt att utbudet av yrkesutbildningar
              fortsätter att utvecklas i samklang med arbetsmarknadens behov
              av kompetens. Det är också viktigt att unga människor inför valet
              av utbildningsinriktning informerar sig om möjligheter och efterfrågan
              på arbetsmarknaden och att de då tar vara på de möjligheter till
              studie- och yrkesvägledning som tillhandahålls inom utbildningssystemet
              men också av Arbetsförmedlingen.
            </seg>
            <seg n="f7cbd361">
              Det är inte görligt att via politiska beslut på kort tid ändra
              kompetensen hos befolkningen. Vad vi däremot kan göra inom arbetsmarknadspolitiken
              är att förbättra matchningen och tillvaratagandet av den kompetens
              som finns.
            </seg>
            <seg n="f304f040">
              I syfte att förbättra förutsättningarna för den regionala kompetensförsörjningen
              gav regeringen Länsstyrelsen i Norrbotten i uppdrag att under
              2010 etablera en kompetensplattform för bland annat en ökad samverkan
              kring kompetensförsörjning och utbildningsplanering. Detta arbete
              samlar aktörer från såväl utbildnings- som näringslivssidan och
              fokuserar nu på bland annat gruvnäringen och dess kompetensbehov.
            </seg>
            <seg n="c4dc3f46">
              När det gäller de arbetssökande fokuserar Arbetsförmedlingen
              på att sökaktiviteten ska vara hög och att de sökande bör vara
              yrkesmässigt och geografiskt rörliga. För den sökande som saknar
              tydliga formella kvalifikationer ska Arbetsförmedlingen kartlägga
              och vid behov validera den kompetens och kunskap som dessa personer
              besitter. Arbetsförmedlingen kan också, när så bedöms lämpligt,
              besluta om kortare arbetsmarknadsutbildningar inom bristyrken
              med inriktning mot tillverkning, transport, vård och omsorg med
              mera. Även utbildningar riktade mot gruvindustrin kan vara aktuella
              i det sammanhanget. Jag vill också erinra om att regeringen i
              maj 2011 möjliggjorde för deltagare i sysselsättningsfasen av
              jobb- och utvecklingsgarantin att ta del av arbetsmarknadsutbildning
              om deltagaren bedöms kunna få ett arbete i anslutning till avslutad
              utbildning.
            </seg>
            <seg n="2d008a12">
              Arbetsförmedlingen har nu, bland annat genom den nationella gruvarbetsförmedlingen,
              rekryteringsresor och matchningsinsatser, genomfört särskilda
              satsningar för att bidra till att de kompetensbehov som finns
              i bland annat Norrbotten tillgodoses.
            </seg>
            <seg n="a4e8b762">
              Regeringen följer de aktuella frågorna noggrant och kontinuerligt
              via sina myndigheter. Jag har också själv nyligen besökt LKAB
              i Kiruna samt vår nordiska utbildningsstiftelse med verksamhet
              i Övertorneå. Vid dessa besök har jag informerat mig om läget
              och de insatser som görs samt diskuterat bland annat hur vi kan
              medverka till att arbetslösa i andra delar av landet i högre utsträckning
              ska förmås att söka det stora antal lediga jobb som just nu finns
              i Kiruna och Pajala.
            </seg>
            <seg n="8844132c">
              Mot bakgrund av vad jag har sagt här i dag avser jag för närvarande
              inte att vidta några ytterligare åtgärder.
            </seg>
          </u>
          <note type="speaker" n="a9cdee09">
            Anf. 35 MARIA STENBERG (S):
          </note>
          <u who="maria_stenberg_ac6055" xml:id="i-0debab00c2c01dac-0" n="a25ad0d5">
            <seg n="8faca344">
              Fru talman! Det är härliga dagar att vara norrbottning, för det
              är framtidstro, det är tillväxt, och det växer fram nya jobb i
              Norrbotten och framför allt i Pajala. Basindustrin växer och frodas.
              En ny gruva har startat. Det, fru talman, är stort.
            </seg>
            <seg n="49c891cd">
              Välfärdens ryggrad finns till stor del i Norrbotten, och det
              är via basindustrins exportinkomster, för malmen, skogen och vattenkraften
              har under lång tid bidragit till det Sverige är i dag. Norrbotten
              har genom åren bidragit stort till framtiden. Och nu behöver Norrbotten
              satsningar och investeringar för att kunna fortsätta bidra till
              välfärdsuppbyggnaden.
            </seg>
            <seg n="64abbd18">
              Därför, fru talman, känns svaret från statsrådet Engström som
              en helt okej början. Jag hoppas verkligen på ett väldigt bra avslut
              i frågan om satsningar från regeringens håll när det gäller Pajalas
              framtid och Pajalas behov.
            </seg>
            <seg n="8f910871">
              Utbildning, kompetens och nya medarbetare är utmaningar för gruvindustrins
              företag i dagsläget, ja, inte bara för gruvindustrin förresten.
              Utmaningen ligger på service, transporter, vård och omsorg, och
              den stora dagsfråga som finns i Pajala i dag är kanske: Var? Var
              ska de nya medarbetare och nya medborgare som ska jobba i Pajala
              bo?
            </seg>
            <seg n="30815495">
              Malmfälten har under lång tid jobbat med frågan om de nya jobben,
              och en stadsomvandling av historiska mått är på gång. Nu står
              Pajala inför ett mycket stort rekryteringsbehov till sin nya gruva
              och till jobben runt omkring. Ingen ska kunna säga att Malmfältsområdet
              och dess invånare inte står inför stora utmaningar.
            </seg>
            <seg n="c68e31bd">
              Det sägs, fru talman, att en gruvarbetare skapar jobb åt tre
              fyra andra. Det är inte fy skam. Det är en chans som behöver uppmärksammas.
              Tänk vilka utbildningsbehov som följer av den chansen!
            </seg>
            <seg n="2af6d9dd">
              Jag kan hålla med statsrådet Engström om att politiska beslut
              på kort sikt kanske inte ändrar kompetensen hos befolkningen.
              Men jag tror inte heller att det hjälper att dränera gymnasieskolan
              med 675 miljoner kronor under 2012. Det verkar i alla fall i mina
              ögon vara ett dåligt grepp för att säkerställa kvaliteten och
              ambitionen att utbilda sin befolkning för framtiden.
            </seg>
            <seg n="d2fb26f1">
              Vad jag vet har vi en skyhög ungdomsarbetslöshet i Sverige. Alltför
              många unga lämnar i dag gymnasieskolan utan fullständiga betyg.
              Det är klart att framtidsinriktade satsningar på utbildning och
              kompetens inte bara är avgörande för framtiden för Norrbotten
              och Pajala utan är en fråga som berör hela landet.
            </seg>
            <seg n="09de8eb9">
              Men, fru talman, den här interpellationen handlar om utmaningarna
              för Pajalas framtid när det handlar om utbildad och kvalificerad
              arbetskraft, arbetskraft som behövs inom gruvindustrin, servicen,
              vården och omsorgen, transportsektorn och så vidare. Många av
              de yrkena går det i dag att utbilda till med arbetsmarknadspolitiska
              åtgärder.
            </seg>
            <seg n="c5b212e4">
              Återigen måste jag nog fråga statsrådet, även om jag tycker att
              svaret är en helt okej ansats, om hon och den borgerliga regeringen
              ändå inte har något mer i bakfickan när det handlar om Pajalas
              framtid och rekryteringsbehoven inom gruvindustrin, för Pajala
              är i dag en väldigt liten kommun med svenska mått mätt.
            </seg>
            <seg n="ead8ea5a">
              Jag undrar om statsrådet kunde säga något nytt, spännande om
              vad som komma skall när det gäller Pajala och Norrbottens framtid.
            </seg>
          </u>
          <note type="speaker" n="05d892cd">
            Anf. 36 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-ffad98f848308e63-0" n="792110d6">
            <seg n="1ec1118f">
              Fru talman! När jag läste den interpellation som Maria Stenberg
              hade skrivit tyckte jag att det var jätteintressant, eftersom
              Pajala i Norrbotten har ungefär liknande utmaningar som vi har
              på många ställen i Västerbotten, som är mitt hemlän.
            </seg>
            <seg n="1e88295e">
              Som moderat företrädare tycker jag att arbetslinjen och jobb
              är det viktigaste vi har att lyfta fram. Det har varit vårt ledord
              när vi har diskuterat politik under många år.
            </seg>
            <seg n="4c35fa9f">
              I fredags presenterade vi i Umeå en Norrlandsrapport tillsammans
              med vår handelsminister Ewa Björling. Vi gjorde samma sak i Norrbotten
              och Kiruna för några veckor sedan.
            </seg>
            <seg n="0a61d22e">
              Grunden till vår Norrlandsrapport är att vi har varit runt och
              lyssnat på människor, på norrlänningar, på deras berättelser,
              deras utmaningar och förutsättningar. Det är tydligt att kompetens
              och jobb är de stora frågor och utmaningar som vi står inför.
            </seg>
            <seg n="49ffe095">
              Det är jätteintressant att se på exportsiffrorna. Förra året
              toppade Norrbotten siffrorna när det gällde exporten. I år, för
              2011, är det Västerbotten som ökar sina exportsiffror med 40 procent.
              Där är gruvindustrin en av de största sektorerna på exportsidan.
            </seg>
            <seg n="25a5668a">
              Här ser vi definitivt de stora utmaningar som vi har för att
              hitta rätt kompetens.
            </seg>
            <seg n="75aa6a75">
              I min lilla kommun, i Lycksele, har man tillsammans med Luleå
              tekniska universitet startat en utbildning för att utbilda till
              bergstekniker. Det tycker jag är en positiv utveckling. Man kan
              se på de marknader som finns och säga: Här finns det ett kompetensbehov,
              och då öppnar vi upp för att starta utbildningar för att ordna
              rätt kompetens. Jobben är ändå det viktigaste vi har för att få
              behålla människor i vår norra del av Sverige.
            </seg>
          </u>
          <note type="speaker" n="7e57aa7d">
            Anf. 37 TOMAS NILSSON (S):
          </note>
          <u who="unknown" xml:id="i-e9a3b9d491ae75c4-0" n="e7b49531">
            <seg n="8c4ebce7">
              Fru talman! Arbetsmarknadsministern säger i sitt svar att regeringen
              har gjort stora satsningar inom utbildningspolitiken och att frågan
              om att säkra näringslivets behov av kompetens är av central betydelse.
              Arbetsmarknadsministern säger vidare att regeringen arbetar med
              insatser för att säkra kompetensförsörjningen i ett långsiktigt
              perspektiv, samtidigt som man också vidtar åtgärder för att förbättra
              arbetsmarknadens funktionssätt här och nu.
            </seg>
            <seg n="f2bae5ae">
              Jag kan hålla med Maria om att det var ett rätt bra svar. Det
              är bra att arbetsmarknadsministern har ambitioner.
            </seg>
            <seg n="795f849f">
              Men verkligheten visar något annat. Det saknas arbetskraft med
              rätt utbildning. Många norrbottniska företag har svårt att rekrytera
              arbetskraft, trots att det finns ett stort antal arbetslösa. Brist
              på arbetskraft finns inom gruvnäringen, bygg- och anläggningsverksamheten,
              precis som Maria har beskrivit, tillverkningsindustrin och besöksnäringen
              men även inom vården.
            </seg>
            <seg n="2a859219">
              Vad gäller gruvnäringen har det varit känt i många år att gruvindustrin
              kommer att behöva rekrytera ett stort antal personer med rätt
              kompetens under de närmaste åren. Men vi har fortfarande inte
              sett några konkreta åtgärder eller offensiva satsningar från regeringen
              på utbildningar i vare sig Pajala eller Malmfälten. Det måste
              bli mindre snack och mer verkstad.
            </seg>
            <seg n="aa6fa1c2">
              Fru talman! Var är satsningarna på yrkes- och arbetsmarknadsutbildningarna
              i Pajala och Malmfälten? Mellan 2010 och 2011 har antalet platser
              inom arbetsmarknadsutbildningarna i Norrbotten halverats. I stället
              befinner sig 1 300 norrbottningar i den så kallade fas 3. Det
              är en politik som är ogenomtänkt. Det gäller väl att i stället
              rusta de arbetslösa för de jobb som finns inte placera dem i sysselsättningsåtgärder
              utan mål och mening.
            </seg>
            <seg n="8bee2cd6">
              I Malmfälten har vi många ungdomar med ofullständiga betyg från
              grundskolan och gymnasiet som riskerar att bli långtidsarbetslösa
              eller endast få tillfälliga anställningar. Att flera av de större
              företagen ställer krav på godkända gymnasiebetyg innebär att många
              av ungdomarna nyttjas att jobba i flera års tid på visstidsanställningar,
              och när det blir dags att kvalificera sig in på LAS-listan får
              man sluta därför att man inte har fullvärdiga gymnasiebetyg. Därför
              behövs en storsatsning på yrkes- och vuxenutbildning.
            </seg>
            <seg n="430a4473">
              Fru talman! Det behövs ett radikalt omtänkande i sysselsättningspolitiken.
              Regeringen måste inse att det finns en växande industri i Sverige
              som behöver kompetens, inte lågavlönad arbetskraft. Min fråga
              till arbetsmarknadsministern är: Vilka konkreta utbildningsåtgärder
              avser regeringen att genomföra i Pajala och Malmfälten, och när
              kommer de att genomföras?
            </seg>
          </u>
          <note type="speaker" n="6d754676">
            Anf. 38 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-a53f94e2f6636bfd-16" n="015c720a">
            <seg n="7f389466">
              Fru talman! Jag tackar för interpellationen. Jag håller med Maria
              Stenberg om att Norrland är väldigt viktigt för Sverige och Sveriges
              tillväxt. Det är också därför det är väldigt viktigt med de behov
              som den svenska regeringen har kunnat tillgodose för basindustrin
              när det gäller den långsiktiga energiförsörjningen, som är oerhört
              viktig för den energikrävande basindustrin.
            </seg>
            <seg n="bcaa964c">
              Tomas Nilsson har kanske inte riktigt fått rätt uppgifter. I
              Norrbottens län har antalet deltagare i arbetsmarknadsutbildning
              ökat med 50 procent bara det senaste året. Det är väldigt viktigt
              för alliansregeringen att vi kan möta de behov som finns inom
              industrin.
            </seg>
            <seg n="b00d09fd">
              För att slå hål på en annan myt: I dag är det ungefär 10 000
              varje månad i Sverige som får en arbetsmarknadsutbildning. Det
              som Socialdemokraterna ofta hänvisade till 2006, när ni hade makten,
              var siffran 11 000.
            </seg>
            <seg n="6f6c9750">
              Under den här tiden har vi dessutom satsat på yrkesvuxutbildning.
              Det som är specifikt med yrkesvuxutbildningen är att den är bristyrkesanpassad.
              Det är alltså ett samarbete mellan näringslivet, Arbetsförmedlingen
              och skolan, där man utbildar personer kortare eller längre tid
              för de jobb som det finns efterfrågan på.
            </seg>
            <seg n="56a711b4">
              Någonting som gladde mig väldigt mycket när jag besökte Norrbotten
              var hur man har förmått ungdomarna att välja utbildningar, inte
              minst inom teknik, kopplat till de lediga jobb som finns och den
              efterfrågan som finns hos arbetsgivare. Man har en väldigt stor
              andel både flickor och pojkar som söker den typen av utbildningar,
              och det är väldigt positivt.
            </seg>
            <seg n="c1da9f0f">
              Det som däremot är oroande, men samtidigt kan vara en utmaning,
              är att många som är anställda i Kiruna kommun söker anställningar
              inom gruvindustrin. De upplever antagligen att det är bättre anställningar
              med högre lön och bättre arbetsvillkor. Det gör att kommunen måste
              bli ännu bättre på att erbjuda bra villkor för sina anställda
              för att kunna behålla kompetens inom skola, vård och omsorg.
            </seg>
            <seg n="df33a571">
              Det är viktigt att vi ger ungdomarna information om lediga yrken
              och framtidsyrken där de kan få anställning, så att de väljer
              rätt. Våra ungdomar är smarta. Om vi ger dem rätt information
              väljer de också rätt utbildning.
            </seg>
            <seg n="4c7124fa">
              Vi har många flickor som söker tekniska utbildningar. Där går
              det åt rätt håll. Däremot har vi alldeles för få pojkar och yngre
              män som söker de tidigare typiskt kvinnliga yrkena. Det är en
              stor och viktig utmaning.
            </seg>
            <seg n="5fa48836">
              Det är viktigt med de satsningar som sker. I mars månad gick
              500 personer på arbetsmarknadsutbildning i Norrbottens län. Det
              är också väldigt spritt med de utbildningar som leder till jobb
              i BD-länet. Det är till exempel svets- och plåtutbildning, yrkesförarutbildning,
              maskinförarutbildning och betongutbildningar, men också bergsutbildningar.
            </seg>
            <seg n="0e1c4b51">
              Det görs också ganska mycket från Arbetsförmedlingens sida för
              att få personer från andra delar av Sverige att söka de lediga
              jobb som finns i Malmfälten. Man anordnar till exempel rekryteringsresor
              och har startat upp en speciell gruvarbetsförmedling i Kiruna
              som jag besökt. Den ser till Malmfältens hela rekryteringsbehov.
              Arbetskraften i Norrbotten kommer säkert inte att räcka till riktigt
              för alla arbetstillfällen. Man kommer att vara beroende av att
              det finns arbetskraft från de södra delarna av Sverige som flyttar
              norrut. Det är väl en alldeles fantastisk utveckling! I stället
              för att norrbottningar ska flytta söderut är det nu en omvänd
              flyttsväng. Det är någonting som vi verkligen välkomnar från regeringens
              sida. Vi vill bidra till att rusta arbetskraften.
            </seg>
          </u>
          <note type="speaker" n="2252c6c6">
            Anf. 39 MARIA STENBERG (S):
          </note>
          <u who="maria_stenberg_ac6055" xml:id="i-0debab00c2c01dac-1" n="a25ad0d5">
            <seg n="be50434a">
              Fru talman! Jag roade mig med att titta på lite siffror inför
              denna interpellationsdebatt. I Pajala bor det i dag 6 270 människor.
              På Arbetsförmedlingens hemsida finns det 13 lediga jobb. Det finns
              179 Pajalabor som är anmälda som öppet arbetslösa hos Arbetsförmedlingen.
              Men det är 53 Pajalabor som tycks ha fastnat i regeringens återvändsgränd,
              fas 3. I jobb- och utvecklingsgarantin för unga finns det 39 Pajalabor.
            </seg>
            <seg n="e1bb444d">
              Det är klart att det finns en hel del att göra, och det finns
              en hel del arbetslösa Pajalabor att jobba med. Därför tittar jag
              ivrigt vidare i Arbetsförmedlingens statistik och inser plötsligt
              att det är tre Pajalabor som går en arbetsmarknadsutbildning.
              Förra året vid den här tiden, då gruvetableringen också var ett
              väldigt hett ämne, var det ändå sju Pajalabor som hade fått chansen
              och möjligheten att gå en arbetsmarknadsutbildning. Det känns
              lite fjuttigt, fru talman, och det känns också väldigt ostrategiskt.
            </seg>
            <seg n="d9bbd50b">
              Trots att statsrådets svar på min interpellation var långt verkar
              det inte riktigt ha landat i verkligheten, inte i Pajalas verklighet
              i alla fall. Det var väl tur att regeringen till slut gav i uppdrag
              till Länsstyrelsen i Norrbottens län att jobba med kompetensfrågorna
              år 2010. Till saken hör att en gammal erfaren gruvarbetare sade
              till mig en gång att det tar minst sju år att starta en ny gruva.
              Northland Resources startade sitt gruvarbete 2003. Det är tacknämligt
              att det bara tog regeringen fyra år att fila på uppdraget till
              Länsstyrelsen i Norrbottens län, så att vi slapp vänta ännu längre.
            </seg>
            <seg n="e946f995">
              Fru talman! En norrbottning kan i dagsläget knappast vara helt
              nöjd med regeringens politik för Norrbotten. Varför det? kan man
              undra. Jo, därför att det nästan inte finns någon statlig politik
              för ett växande Norrbotten, som har väldigt stora utmaningar.
            </seg>
            <seg n="722fd4be">
              Det handlar om en växande arbetsmarknad, men också om befolkningssituationen
              i Norrbottens små kommuner, som Pajala med sina 6 270 invånare.
              Det finns små möjligheter att själva klara av bostadsbyggen, gymnasieskolan,
              där regeringen sparar hårt, och ett växande behov inom vård och
              omsorg. Ska Norrbotten och basindustrin klara av att vara en ryggrad
              i välfärdsbygget behöver regeringen satsa på Malmbanans kapacitet,
              färdigställa Norrbotniabanan och se till att bygga den där järnvägen
              till och från gruvan i Pajala.
            </seg>
            <seg n="be229e8a">
              Det borde ligga i arbetsmarknadsministerns intresse att övertyga
              sina regeringskolleger om att detta gynnar arbetsmarknaden. Det
              ger fler och nya jobb som ger exportinkomster, som i sin tur bidrar
              till den inhemska köpkraften. Det borde vara ett prioriterat ämne
              för en arbetsmarknadsminister som har en arbetslöshet på nästan
              8 procent att jobba med.
            </seg>
            <seg n="c0aeb394">
              Jag blir ändå lite nyfiken, fru talman, på vad detta avsnitt
              i slutet av statsrådets svar egentligen står för: Vid dessa besök
              har jag informerat mig om läget och de insatser som görs samt
              diskuterat bland annat hur vi kan medverka till att arbetslösa
              i andra delar av landet i högre utsträckning ska förmås att söka
              det stora antal lediga jobb som just nu finns i Kiruna och Pajala.
              Min nyfikenhet består i om arbetsmarknadsministern kan vara lite
              konkret och tala om hur det skulle kunna gå till.
            </seg>
          </u>
          <note type="speaker" n="5459659a">
            Anf. 40 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-ffad98f848308e63-1" n="792110d6">
            <seg n="96188e24">
              Fru talman! Jag tycker att de åtgärder som arbetsmarknadsministern
              har vidtagit hittills mot de brister vi har på arbetsmarknaden,
              framför allt för våra unga, är väldigt bra. Vi har sänkt arbetsgivaravgiften
              för unga under 26 år. Det ger ett ökat incitament för att få fler
              unga in på arbetsmarknaden. Vi har ökat antalet utbildningsplatser.
              Jag tror att vi kan vara helt överens om att det som är det viktigaste
              i dag är kompetensutbildning, fortsatt vidareutbildning och framför
              allt att vi har en utbildning som kan kvalificera oss in på arbetsmarknaden.
              Dessutom är det viktigt att vi kan få yrkesvuxutbildningar för
              specifika kompetenser och specifika arbetsplatser. Det tycker
              jag är en positiv utveckling för att lyfta in framför allt unga
              på arbetsmarknaden.
            </seg>
            <seg n="31834f2a">
              Jag var tvungen att reagera på Maria Stenbergs beskrivning av
              Pajalagruvan. Det tar sju år att starta en gruva. Startade man
              Pajalagruvan 2003 hade den socialdemokratiska regeringen ett ganska
              långt försprång när det gäller att skapa incitament att förbättra
              utbildningen och kompetensen för att åtgärda de brister som finns.
            </seg>
          </u>
          <note type="speaker" n="b9e30cfb">
            Anf. 41 TOMAS NILSSON (S):
          </note>
          <u who="unknown" xml:id="i-e9a3b9d491ae75c4-1" n="e7b49531">
            <seg n="ed02263e">
              Fru talman! Maria talade om sju år, och det är klart att det
              är lång uppstartstid för förberedelse av en gruva när man väl
              vet att den ska etableras.
            </seg>
            <seg n="fb03d6d3">
              Jag försöker beskriva den situation vi har i dag. Statsministern
              var upp till Pajala, och vi talade då mycket om arbetskraftsinvandring.
              Egentligen ligger frustrationen i mycket av det vi beskriver i
              detta att vi redan i dag har en arbetslöshet uppe i Malmfälten.
              Vi använder oss av ett antal hundra visstidsanställda, det vill
              säga ungdomar som inte har kompletta betyg. Företagen ställer
              krav på komplett gymnasiebetyg om man ska ha möjlighet till tillsvidareanställning.
              Det innebär att dessa ungdomar kommer att jobba i visstidsanställningar
              i över fyra år. Det är sådant man måste åtgärda. Därför är det
              viktigt med dels vuxenutbildningar som gör att man har möjlighet
              att läsa upp sina betyg, dels de arbetsmarknadsinriktade utbildningarna.
            </seg>
            <seg n="70573e46">
              Detta har lett till frustration uppe i Malmfälten. Vi har sett
              detta tillsammans med fackföreningar och företag. Återigen har
              vi tagit stort ansvar. Vi sitter nu och diskuterar teknikcolleget
              med möjlighet till yrkesinriktade utbildningar. Det ger även en
              möjlighet för vuxenutbildningar. Detta är något som kommer till
              också på grund av att vi upplever en passivitet från regeringen.
              Därför tar vi återigen ansvar och försöker få till dessa utbildningar.
            </seg>
            <seg n="c6478abf">
              Jag vill återigen ställa frågan: Vilka konkreta åtgärder, i detalj,
              kommer att genomföras och när?
            </seg>
          </u>
          <note type="speaker" n="ce7403f5">
            Anf. 42 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-a53f94e2f6636bfd-17" n="015c720a">
            <seg n="3b2bd5d4">
              Fru talman! I gruvnäringen krävs kvalificerad arbetskraft. Många
              utbildningar som nu efterfrågas är sådana som man varken kan eller
              får anordna inom arbetsmarknadspolitiken. Gruvnäringen söker bland
              annat ingenjörer och geologer. Jag tror att det är viktigt att
              vi har en arbetsmarknadsutbildning som har ökat markant, som jag
              nämnde. Den har ökat med 50 procent i Norrbottens och Västerbottens
              län. Den kan tillfredsställa behoven av kortare utbildningar.
            </seg>
            <seg n="01c06769">
              Jag vill ändå vända mig lite grann till Tomas Nilsson när vi
              talar om ungdomar och möjligheterna för dem att få en bra grund
              att stå på. Det är ju precis det som är utmaningen i Sverige:
              Ungdomar som har hoppat av skolan eller har fel utbildning har
              svårt att komma tillbaka. Det vi nu har gjort är att vi har satsat
              på flera olika delar. En viktig del är att försöka motivera ungdomar
              att gå tillbaka till skolan. Vi har en särskild folkhögskolesatsning
              för att motivera dem. Senast i går fick jag siffror på de första
              resultaten från folkhögskolesatsningen. Den visar att så många
              som 38 procent av eleverna väljer att gå tillbaka och få jobb
              eller utbildning. De har fått motivation, vilket är jätteviktigt.
              När de kommer tillbaka till skolan har de möjlighet att få det
              förhöjda studiebidraget på 6 500 kronor i bidragsdel var fjärde
              vecka, vilket är en bra stimulans och en morot.
            </seg>
            <seg n="df8a731a">
              Men sedan har vi också de ungdomar som inte vill gå tillbaka
              till skolan, i varje fall inte just nu. Då är det viktigt att
              arbetsgivarna använder de många anställningsstöd som finns. De
              gör att en ungdom utan utbildning som har varit långtidsarbetslös
              ger arbetsgivaren en kostnad på under 3 000 kronor per månad.
              Där behöver vi fler arbetsgivare som kan hjälpa till, för jag
              tror att om ungdomar kommer in på arbetsplatser kan man också
              se vad de kan behöva bygga på för att rusta dem att få en anställning
              långsiktigt. Då kanske de också blir mer motiverade att läsa upp
              sina betyg, gå tillbaka till skolan eller få en annan och kortare
              utbildning.
            </seg>
            <seg n="300de961">
              Vi behöver ha flera olika delar i arbetsmarknadspolitiken. Utbildning
              är en del och lärlingsutbildningar i gymnasiet är en annan. Arbetsgivare
              ska använda de anställningsstöd som finns. Vi måste hjälpas åt,
              helt enkelt. Det finns ingen quick fix. Men det är också viktigt
              för regeringen att säkerställa de behov som vår industri har av
              kompetent arbetskraft. Det gör vi genom stora satsningar på utbildningsområdet.
            </seg>
            <seg n="9187d623">
              Yrkesvux är någonting som inte fanns under Socialdemokraternas
              period. Där läser i dag 24 000 vuxna personer en utbildning som
              är direkt efterfrågad på arbetsmarknaden och som leder till att
              man kommer i jobb. Även yrkeshögskolan, som varvar utbildning
              med praktik, är bra för vuxna personer som kanske inte vill sitta
              i skolbänken hela dagen. En stor andel av dessa får jobb.
            </seg>
            <seg n="dce8509c">
              Det finns alltså många olika delar där vi ska hjälpas åt. Men
              framför allt gäller det att Arbetsförmedlingen i Kiruna, som ska
              se över Malmfältens kompetensförsörjning, jobbar brett. Det handlar
              dels om att norrlänningar ska få jobb, dels om att titta lite
              längre och se till att andra personer, utrikes födda geologer
              och ingenjörer kan komma upp till Norrbotten och vice versa.
            </seg>
            <seg n="559eb8ee">
              Det finns många olika delar. Jag delar synen på problembilden,
              men vi jobbar kraftfullt för att hitta lösningar.
            </seg>
          </u>
          <note type="speaker" n="8d000eef">
            Anf. 43 MARIA STENBERG (S):
          </note>
          <u who="maria_stenberg_ac6055" xml:id="i-0debab00c2c01dac-2" n="a25ad0d5">
            <seg n="fb0487db">
              Fru talman! Jag började min interpellation med att säga att det
              är härligt att vara norrbottning med alla dessa fantastiska dagar
              som vi har framför oss när vi ska starta nya gruvor och arbetsmarknaden
              växer.
            </seg>
            <seg n="739265a3">
              Framtidstron i Pajala är påtagligt stor. Det är glädjande. Kommunens
              mål är att man ska växa från 6 270 invånare till 10 000. Men det
              är klart att det finns jättestora utmaningar, för detta är en
              liten kommun långt uppe i landet. Det handlar framför allt om
              de företag som behöver nya välutbildade, kompetenta medarbetare.
              Och det är inte bara basindustrins företag, utan det gäller även
              vård och omsorg och tjänstesektorn.
            </seg>
            <seg n="3a256546">
              Arbetsmarknadsministern hänvisar till att många av de kompetenser
              som nu Malmfältsområdena och Pajala behöver för sin gruvetablering
              är geologer och så vidare. Men mycket av jobben handlar om sådana
              som svetsare, chaufförer, undersköterskor och medarbetare inom
              andra servicesektorer som man skulle kunna använda arbetsmarknadsutbildningar
              till för att se till att dessa näringar får välutbildad arbetskraft.
            </seg>
            <seg n="e873391c">
              Då skulle det vara jättebra om Arbetsförmedlingen ökade sin ambition
              på arbetsmarknadsutbildningar i Pajala från tre till många, många
              fler. Den dagsaktuella siffran på Arbetsförmedlingens hemsida
              är tre och ingenting annat. Och det är drygt 50 personer som finns
              i fas 3.
            </seg>
            <seg n="f1553bc0">
              Utmaningarna och möjligheterna för Norrbotten och för Pajala
              är stora. Men det skulle vara bra om arbetsmarknadsministern ändå
              kunde lämna ett besked om huruvida det finns någon ambition från
              den borgerliga regeringen om att öka antalet deltagare i arbetsmarknadsutbildningar
              i Pajala från tre till många fler.
            </seg>
          </u>
          <note type="speaker" n="a20c65b0">
            Anf. 44 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_a4c38c" xml:id="i-a53f94e2f6636bfd-18" n="015c720a">
            <seg n="a8350bd9">
              Fru talman! Det var en intressant diskussion, tycker jag. Det
              är viktiga frågor som Maria Stenberg väcker. För att gå tillbaka
              till hennes hemkommun Pajala har den lokala Arbetsförmedlingen
              fått extra resurser. Vi har satsat ganska mycket på möjligheten
              att öka arbetsmarknadsutbildningarna. Deltagarna i jobb- och sysselsättningsgarantin
              har också möjlighet att få en arbetsmarknadsutbildning. Det ändrade
              regeringen förra året.
            </seg>
            <seg n="48e521b4">
              Det finns alltså en ambition att göra fler insatser med en ökad
              kvalitet. De arbetslösa personerna ska få träffa sin handläggare
              oftare än tidigare. Vi talar om en fördubbling av insatserna för
              långtidsarbetslösa. Det är inte regeringen som ser till exakt
              vilka personer i Pajala som ska få en utbildning. Det är en fråga
              för myndigheten Arbetsförmedlingen. Det finns pengar, det finns
              resurser och det finns också en ambition att rusta personer för
              de lediga jobb som finns.
            </seg>
            <seg n="9c3976b1">
              Jag vill också nämna att när det gäller transportbranschen specifikt
              har Arbetsförmedlingen utbildat 300 chaufförer de senaste två
              åren i Norrbotten och Västerbotten för att möta efterfrågan på
              arbetsmarknaden. Det har också utbildats ytterligare 50 chaufförer
              inom det reguljära systemet. Det är ett exempel på en bra arbetsmarknadsutbildning
              som leder till jobb. Det är denna typ av utbildningar som vi vill
              se mer av, där man verkligen försöker matcha personer som är arbetslösa
              mot de lediga jobb som finns både i Norrbotten och på andra ställen.
            </seg>
            <seg n="3d313732">
              Jag välkomnar diskussionen. Detta är en viktig fråga för regeringen,
              för basindustrin och Norrbotten är viktiga för Sveriges utveckling.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="f0084a27">
            11 § Svar på interpellation 2011/12:285 om Sveriges ansökan om
            utsläppsrätter
          </note>
          <note type="speaker" n="563417c2">
            Anf. 45 Miljöminister LENA EK (C):
          </note>
          <u who="unknown" xml:id="i-975969b393650a4b-1" n="e7b49531"/>
          <note n="ea24dfee">
            Fru talman! Ärade ledamöter! Ärade åhörare! Jens Holm har, med
            anledning av att Sverige har lämnat in ett förslag till tilldelning
            av utsläppsrätter inför den tredje perioden i EU:s handelssystem
            för utsläppsrätter för koldioxid, frågat mig följande:
          </note>
          <u who="unknown" xml:id="i-6405ac14037dca57-1" n="e7b49531">
            <seg n="dab29d09">
              Är det miljöministerns ställningstagande att det är rimligt att
              Sverige får en så pass hög gratistilldelning av utsläppsrätter?
            </seg>
            <seg n="ba540b9d">
              Hur kommer miljöministern att verka för att handelssystemet fungerar
              bättre?
            </seg>
            <seg n="1306bae9">
              Kommer miljöministern att verka för att kompletterande åtgärder
              till handelssystemet införs, exempelvis en europeisk koldioxidskatt?
            </seg>
            <seg n="09eeb748">
              Jag tackar för frågorna och ska försöka besvara dem i turordning.
            </seg>
            <seg n="c252e470">
              Till att börja med vill jag betona att Sverige inte begär några
              utsläppsrätter. Jag kanske till och med ska börja med att förklara
              att det här handlar om klimatfrågan och om hur vi ska få ned klimatutsläppen.
              Vi i EU har delat upp det här i två områden. Den tunga industrin
              som får utsläppsrätter kallas för den handlande sektorn. Resten
              av hela samhället har vi andra beslut och lagstiftningar för.
            </seg>
            <seg n="eb3af92d">
              Då kommer vi tillbaka till systemet med utsläppsrätter, det vill
              säga den handlande sektorn och den tunga industrin med kanske
              12 000 anläggningar i Europa. Sverige begär alltså inte några
              utsläppsrätter, utan det nya systemet för fri tilldelning som
              gäller från och med 2013 baseras på tilldelningsregler som är
              harmoniserade och gäller för hela EU, 27 länder.
            </seg>
            <seg n="e6472631">
              Reglerna för tilldelningen baseras på riktmärken och produktion,
              det vill säga vad som faktiskt händer i industrierna. Enskilda
              medlemsstater kan alltså inte själva påverka tilldelningen till
              företagen i detta skede. I det sammanhanget vill jag påpeka att
              Sverige verkade för att en så stor andel av utsläppsrätterna som
              möjligt skulle auktioneras. Jag har själv som före detta EU-parlamentariker
              förhandlat om de här reglerna. Jag har tyckt att det är viktigt
              att vi har gemensamma regler i hela EU, att vi ser till att det
              blir tuffa regler som gäller och att ingen kan smita undan.
            </seg>
            <seg n="f47b67f4">
              Utifrån det regelverk som har satts upp för tilldelningen är
              det alltså rimligt att Sverige får en hög tilldelning av utsläppsrätter.
              Principen för fri tilldelning för den tredje handelsperioden baseras
              på av Europeiska parlamentet och rådet fastställda produktriktmärken.
              Produktriktmärkena har konstruerats efter de 10 procent mest koldioxideffektiva
              anläggningarna i varje sektor inom EU. Man har alltså tittat på
              de bästa anläggningarna och den bästa möjliga tekniken. De är
              konstruerade så att koldioxideffektiva anläggningar gynnas vid
              tilldelningen. Det innebär att de anläggningar som har gått före
              och förbättrat sig, till exempel vad gäller användning av biobränslen,
              gynnas särskilt av tilldelningsreglerna. Vi har anledning att
              glädja oss åt att svenska företag ligger väl framme. Men vi måste
              också förstå att en jämförelsevis hög tilldelning inte är ett
              uttryck för en önskan om utrymme för ökade utsläpp utan i stället
              en uppmuntran för jämförelsevis låga specifika utsläpp.
            </seg>
            <seg n="d412fdc8">
              Fråga två gäller hur jag kommer att verka för att handelssystemet
              ska fungera bättre. Regeringen anser att handelssystemet är ett
              kostnadseffektivt sätt att minska utsläppen. Det blir en marknadsfunktion.
              Prisnivån på utsläppsrätter är i nuläget låg, vilket till stor
              del beror på nedgången i ekonomin i EU. Tanken bakom ETS, det
              vill säga handelssystemet, är att det ska vara ett långsiktigt
              system för att minska utsläppen. Som i alla handelssystem kan
              priserna variera över tid. Vi har sett både mycket låga priser
              och mycket höga priser, och nu har vi mycket låga priser. Det
              är dock bekymmersamt om den låga prisnivån består under en lång
              tid eftersom det riskerar att inte ge tillräckliga incitament
              för investeringar i klimatvänlig teknik, vilket i sin tur skulle
              äventyra den långsiktiga kostnadseffektiviteten och i längden
              också klimatmålen.
            </seg>
            <seg n="aab3cb40">
              Regeringen verkar fortsatt för att förutsättningarna ska öka
              för att EU ska kunna besluta om att minska utsläppen med 30 procent
              till 2020. Det är EU-målet och vore det mest rättframma sättet
              att stärka handelssystemet, det vill säga att öka trycket i hela
              det europeiska handelssystemet. Runt om i EU arbetas också med
              andra förslag för att stärka handelssystemet, exempelvis genom
              att påverka utbudssidan av utsläppsrätter. Vi deltar i dessa diskussioner
              och analyserar vilka effekter sådana förslag har. För oss är det
              viktigt att kostnadseffektiviteten i EU:s klimatpolitik bibehålls.
            </seg>
            <seg n="c5e8080d">
              Till sist har vi frågan om kompletterande åtgärder till handelssystemet,
              till exempel en koldioxidskatt. Redan i klimatpropositionen 2009
              konstaterar regeringen att anläggningar som ingår i systemet i
              princip inte bör ha ytterligare styrmedel eftersom det inte minskar
              de totala utsläppen utan bara påverkar var inom systemet de sker.
            </seg>
            <seg n="6ce219cb">
              Det är däremot en skillnad i den icke-handlande sektorn. Där
              har regeringen drivit hårt i förhandlingarna om förändringar av
              energiskattedirektivet att den icke-handlande sektorn ska ha koldioxidskatt.
              Nuvarande regler är föråldrade och inte samordnade med andra mer
              nyligen antagna EU-åtgärder. Huvuddelen av förslaget är att införa
              obligatoriska regler om att medlemsstaterna ska ha en koldioxidskatt
              i den icke-handlande sektorn. Vi jobbar väldigt mycket och väldigt
              hårt för detta i Ekofinrådet med finansministrarna och också när
              miljöministrarna träffas.
            </seg>
          </u>
          <note type="speaker" n="52da856c">
            Anf. 46 JENS HOLM (V):
          </note>
          <u who="jens_holm_726eb1" xml:id="i-ec634e72017a4b21-0" n="d30b99ca">
            <seg n="9bc73b44">
              Fru talman! Jag tackar Lena Ek för svaret. Det är inte särskilt
              ofta vi debatterar EU:s utsläppshandelssystem. Det är egentligen
              ganska logiskt eftersom detta är ett beslut som är fattat på EU-nivå.
              Det lämnar inte särskilt stora utrymmen för flexibilitet, vilket
              miljöministern var inne på.
            </seg>
            <seg n="257221b0">
              Precis som miljöministern har jag också ett förflutet i EU-parlamentet
              och har varit med och förhandlat om det här handelssystemet. Jag
              tror att jag och Lena Ek tycker att det är lika viktigt att det
              här verkligen blir ett system som levererar. Om man ska få ett
              handelssystem som levererar är det flera saker som ska fungera,
              men låt mig stanna vid två viktiga saker.
            </seg>
            <seg n="9d2d18a7">
              Den ena är att antalet utsläppsrätter som finns i systemet inte
              blir för många och att antalet successivt bringas ned. Det ska
              vara en utsläppskurva som går ganska stadigt nedåt så att det
              helt enkelt blir färre och färre utsläpp.
            </seg>
            <seg n="28e73fd5">
              Det är också viktigt att man redan från början sätter ett pris
              på utsläppsrätterna så att man får ett förhållandevis högt pris
              på att släppa ut koldioxid.
            </seg>
            <seg n="0ece6645">
              Jag är mycket orolig för det utsläppshandelssystem som finns
              i dag. När jag skrev den här interpellationen låg priset på en
              utsläppsrätt på ungefär 80 svenska kronor. Det är egentligen alldeles
              för lågt enligt alla bedömare. Jag tror att man ibland brukar
              ha som riktmärke att priset ska vara ungefär 30 euro för en utsläppsrätt,
              det vill säga ungefär 300 kronor. Det är alltså många gånger högre
              än vad det är i dag. I dag ligger priset på ungefär 6 euro, det
              vill säga ungefär 60 kronor, per utsläppsrätt.
            </seg>
            <seg n="96167d30">
              Jag tycker att vi i Sverige har ett mycket stort ansvar att se
              till att det här blir ett robust system som verkligen levererar.
              Jag studsade till när jag såg Lena Ek uttala sig, jag tror att
              det var i tidningen Miljöaktuellt, och hylla att svensk industri
              får en stor andel gratis utsläppsrätter med den svenska ansökan.
              Det är precis sådana saker som gör att systemet förfelas. Ju mer
              gratistilldelning vi har i systemet, desto sämre kommer det att
              fungera.
            </seg>
            <seg n="da6e0e88">
              Jag kan hålla med om att det är svårt att gå in och i detalj
              reglera ett system som redan är beslutat, men jag tycker att ett
              minimikrav borde vara att vi har en minister som inser vidden
              av det stora problem som vi har med handelssystemet i dag. Det
              tycker jag faktiskt inte att miljöministern riktigt gör.
            </seg>
            <seg n="b8f6e02c">
              Några konkreta åtgärder som jag vet att man diskuterar för att
              det här systemet ska fungera bättre är att man till exempel ska
              ha ett golvpris, alltså ett minimipris, för utsläppsrätter. Man
              kan kanske lägga det på 30 euro per utsläppsrätt. Är det någonting
              som miljöministern tycker är lämpligt? Tycker miljöministern att
              vi i det här akuta läget ska plocka bort flera utsläppsrätter
              än vad som finns i systemet i dag? Miljöministern nämner någonting
              om att man ska påverka utbudssidan när det gäller utsläppsrätter,
              men jag förstår inte riktigt vilken den svenska linjen egentligen
              är. Vilken nivå tycker Lena Ek att en utsläppsrätt ska ligga på
              i dag? 6 euro per utsläppsrätt, är det en lämplig nivå? Jag hoppas
              att du inte tycker det.
            </seg>
          </u>
          <note type="speaker" n="27155727">
            Anf. 47 ROGER TIEFENSEE (C):
          </note>
          <u who="roger_tiefensee_2b850e" xml:id="i-d245965663b7d861-0" n="2d4a737b">
            <seg n="fb20433f">
              Fru talman! EU:s utsläppshandelssystem är relativt nytt. Ett
              handelssystem med utsläppsrätter är ett marknadsbaserat system
              för att sätta pris på koldioxidutsläpp. Just att sätta pris på
              miljön och använda marknadsmekanismer är ett bra sätt att styra
              mot en grön ekonomi. Det är ett bra sätt ett liberalt sätt, skulle
              jag som centerpartist vilja lägga till. Det gläder mig därför
              att Jens Holm i sin interpellation understryker vikten av ett
              robust och välfungerande handelssystem. Det är inte alltid som
              Jens Holms parti bejakar marknadslösningar, men i det här fallet
              gör Jens Holm det, och jag är väldigt glad att det kan få komma
              fram här i kammaren.
            </seg>
            <seg n="454c6f39">
              Oavsett om det handlar om miljöskatter eller ett handelssystem
              för utsläppsrätter är det viktigt att sätta pris på miljön. Som
              jag sade är EU:s utsläppshandelssystem relativt nytt. Det viktiga
              har under de här första perioderna varit att få i gång ett handelssystem
              och få en prissättning på koldioxid. Innan utsläppshandelssystemet
              sjösattes fanns en diskussion om huruvida vi kan åstadkomma en
              gemensam koldioxidskatt och sådana saker inom EU. Det var inte
              en möjlig väg. Att sätta pris på koldioxid är en väg som man har
              kommit överens om.
            </seg>
            <seg n="a9f9715f">
              Jag och Centerpartiet är helt överens med Jens Holm om att utsläppsrätterna
              i så stor utsträckning som möjligt ska auktioneras ut och att
              vi successivt måste sänka taket. Då får vi ett bättre fungerande
              handelssystem. Men nu har vi inte ett system där alla utsläppsrätter
              auktioneras ut. Vi har ett system där utsläppsrätter delas ut
              utifrån, under den här tredje perioden, riktmärken och produktion.
              Precis som miljöminister Lena Ek påpekade är det inte något som
              Sverige begär, utan det är någonting vi får utifrån hur systemet
              är konstruerat.
            </seg>
            <seg n="ed6bb295">
              Jag tycker att det är en berättigad fråga att ställa till Jens
              Holm om han inte tycker att det är rimligt att Sverige efterlever
              det gemensamma regelverk som vi har och delar ut utsläppsrätter
              utifrån detta. Om man tänker sig att man inte skulle göra det
              eftersom en hög tilldelning av utsläppsrätter i det här systemet
              innebär att man har en koldioxideffektiv anläggning vilken signal
              skulle man då skicka till företag som har gått före på klimatområdet
              och uppnått resultat? Då skickar man ju signalen att det straffar
              sig att gå före.
            </seg>
            <seg n="730d44df">
              Jag tycker att det är viktigt att vi diskuterar ett framtida
              system nästa period med mer av utauktionering och lägre tak. Det
              skulle ge ett bättre fungerande system, men systemet i dag skulle
              på intet sätt bli bättre fungerande om Sverige inte delar ut utsläppsrätter
              till våra företag utifrån det regelverk som faktiskt finns på
              bordet.
            </seg>
          </u>
          <note type="speaker" n="e30dbcc8">
            Anf. 48 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-19" n="e7b49531">
            <seg n="56fd1e15">
              Fru talman! Eftersom vi har åhörare här i dag, vilket är väldigt
              roligt, skulle jag som en del av svaret vilja förklara lite hur
              systemet fungerar.
            </seg>
            <seg n="cafc6b27">
              Diskussionen om klimatfrågorna i Europa är uppdelad på två områden.
              Det ena är den tunga industrin som här kallas för den handlande
              sektorn. Den är med i det här systemet med försäljning av utsläppsrätter.
              Tanken är att det ska fungera som en marknad som blir trängre
              och trängre och där klimatutsläpp blir dyrare och dyrare så att
              industrierna därför ska investera i bättre teknik.
            </seg>
            <seg n="cd4b446f">
              Det andra området rör resten, alltså småföretagen och resten
              av samhället, och detta har vi annan lagstiftning för. Där vill
              vi gärna ha en EU-gemensam koldioxidskatt, vilket vi diskuterade
              alldeles nyss.
            </seg>
            <seg n="a9f4de00">
              Det här systemet är konstruerat så att man tittar på den bästa
              tekniken, de 10 procent av tekniken som är bäst inom en bransch
              eller sektor, och så sätter man en regel för hur den bästa tekniken
              ska se ut. Sedan tilldelas företagen utsläppsrätter. Nu i början
              har de varit gratis. I höst kommer de här utsläppsrätterna att
              auktioneras ut.
            </seg>
            <seg n="71a88b14">
              Svensk industri får ganska många utsläppsrätter, men det beror
              på att företagen faktiskt har varit bra. Det visar på fördelarna
              att gå före. De har investerat i det här och dragit ned på utsläppen,
              och därmed har de fler utsläppsrätter än vad de egentligen skulle
              behöva, för varje industri eller företag som deltar tilldelas
              ett antal utsläppsrätter. Tanken är att det ska vara lite trångt,
              och så ska man köpa till om man behöver ifall man är dålig och
              släpper ut mer än vad som behövs.
            </seg>
            <seg n="61c1e66e">
              När nu svensk industri har utsläppsrätter över, betyder det att
              de har varit dåliga eller varit bra? Det betyder faktiskt att
              de har varit bra, och det europeiska systemet ska belöna den som
              är bra.
            </seg>
            <seg n="2de6049a">
              Då vill Jens Holm att vi ska gå in och reglera i det här marknadssystemet.
              Jag tycker inte det, därför att jag tycker just att signalen är
              bra och att de som har gått före ska ha en fördel på grund av
              detta. Varför skulle de annars göra det? Vad är legitimiteten
              i systemet annars?
            </seg>
            <seg n="b1fa2a88">
              Jag är emot att bryta sönder det här, därför att jag tycker att
              konstruktionen är bra. Konstruktionen är nämligen den att de här
              utsläppsrätterna minskar med 1,74 procent varje år. Sakta går
              det här alltså nedåt och kostymen blir trängre och trängre. Det
              ska bli dyrare och dyrare, och samtidigt ska utsläppen minska.
            </seg>
            <seg n="32736365">
              Långsiktigt innebär den här nedtrappningen med 1,74 procent per
              år jag vet inte hur många som ägnar sig åt procenträkning, men
              räknar man ut det över decennier blir det ganska mycket när man
              multiplicerar det att riktmärket för 2013 är 80 procent, och för
              2020 ska det ha blivit en nedskalning som resulterar i att man
              har 30 procent av det här riktmärket. Det är alltså en rejäl nedtrappning.
            </seg>
            <seg n="c862f0f4">
              Vad är då det bästa sättet att skärpa det här systemet? Är det
              att gå in och bryta sönder tilldelningen eller incitamenten för
              företagen? Jag tror inte det. Jag tror att det absolut bästa sättet
              att skärpa systemet är att försöka öka EU:s klimatmål från 20
              procent som sätter reglerna för handelssystemet till 30 procent.
              Det skulle innebära en skärpning i alla de här olika delarna bästa
              tillgängliga teknik, kvottilldelning och auktionering och den
              nedåtgående kurvan skulle bli skarpare.
            </seg>
            <seg n="8c09c4fd">
              Jag tror att det bästa vi kan göra är att fokusera på det.
            </seg>
          </u>
          <note type="speaker" n="c02fe742">
            Anf. 49 JENS HOLM (V):
          </note>
          <u who="jens_holm_726eb1" xml:id="i-ec634e72017a4b21-1" n="d30b99ca">
            <seg n="6dc6df94">
              Fru talman! Det är bra att Lena Ek är pedagogisk och försöker
              förklara för åhörarna vad den här debatten handlar om. Det skulle
              vara ännu bättre, och jag skulle bli tacksam, om jag fick konkreta
              svar på mina frågor.
            </seg>
            <seg n="4db05993">
              Det här handlar om ett marknadsbaserat system, precis som Roger
              Tiefensee säger, men även om man är varm anhängare av marknadsbaserade
              system borde man tycka att de här systemen ska fungera. Bara det
              faktum att det är ett marknadsbaserat system borde inte räcka,
              utan man borde faktiskt lägga fram konkreta förslag för att det
              ska fungera på riktigt.
            </seg>
            <seg n="49849d97">
              En av mina frågor till Lena Ek var just ifall hon tycker att
              det skulle vara rimligt att Sverige driver att det ska finnas
              ett bottenpris för utsläppsrätter i handelssystemet. Jag vet att
              det har diskuterats till exempel bland brittiska parlamentariker,
              och jag tror att man talar om en nivå på ungefär 30 euro per utsläppsrätt.
              Det skulle innebära att vi inte kan sjunka ned till de nivåer
              där vi ligger i dag på 6 euro per utsläppsrätt.
            </seg>
            <seg n="987aeb54">
              Varför är det då så viktigt att vi sätter ett relativt högt pris
              på utsläppsrätterna? Det är för att det här är den tydliga signalen
              som vi sänder ut till industrin. Ifall vi har högre pris på att
              släppa ut blir det lättare att gå före och ställa om sin industri
              och se till att den släpper ut mindre.
            </seg>
            <seg n="1e877362">
              Jag kan instämma i att det på något vis är ett liberalt resonemang
              att man ska använda sig av det styrmedlet. Det förvånar mig att
              jag inte hör någonting i den riktningen från miljöministern, men
              du har ju fler möjligheter att svara.
            </seg>
            <seg n="23d68805">
              Det här systemet handlar om att det är stora företag Fortum,
              SSAB, Eon, Vattenfall, Boliden AB och så vidare som redan i dag
              gör stora vinster. Nu kommer de att få gratis utsläppsrätter.
              De kommer att få så mycket utsläppsrätter att de inte kan göra
              sig av med dem utan måste sälja dem på marknaden. När de har fått
              gratis utsläppsrätter i ett system där dessa egentligen ska auktioneras
              ut kan de slumpa ut dem på marknaden. Vad kommer då att hända
              med priset på utsläppsrätter? Jo, det finns stor risk att priset
              kommer att rasa ännu mer, och hela systemet kommer att krackelera.
              Vad har vi då vunnit?
            </seg>
            <seg n="1e8b8f85">
              Miljöministern tar upp att ett bra sätt att öka integriteten
              och funktionssättet i utsläppshandelssystemet är att EU ska ha
              högre ambitioner i klimatpolitiken, att man ska skala upp EU:s
              mål till att minska utsläppen med 30 procent. Det tycker jag är
              jättebra. Det är precis det som vi i oppositionen har drivit på
              inför varje ministermöte, men regeringen driver det aldrig på
              ministermötena. Det står inte inskrivet i den svenska positionen.
            </seg>
            <seg n="231fa119">
              Jag vill därför fråga Lena Ek om det nästa gång hon åker på ett
              ministermöte i Bryssel klart och tydligt kommer att stå att den
              svenska regeringen kommer att verka för att EU:s minskningsmål
              ska höjas från 20 procent till 30 procent. Kommer det att vara
              den skriftliga svenska positionen?
            </seg>
          </u>
          <note type="speaker" n="609d52eb">
            Anf. 50 ROGER TIEFENSEE (C):
          </note>
          <u who="roger_tiefensee_2b850e" xml:id="i-d245965663b7d861-1" n="2d4a737b">
            <seg n="d2041509">
              Fru talman! Jag vill rikta ett tack till miljöminister Lena Ek
              för det pedagogiska upplägget med att försöka förklara ett rätt
              så komplicerat handelssystem. EU:s utsläppshandelssystem är nytt,
              och det är inte perfekt.
            </seg>
            <seg n="f45a4fb2">
              Det räcker inte, precis som Jens Holm sade, med ett marknadsbaserat
              system. Nu har vi fått en handel, om än med alldeles för låga
              priser för att bli riktigt styrande. Då är frågan hur vi får ett
              handelssystem att fungera bättre. Mer auktionering, som signalerar
              priset direkt vid tilldelningen, och en successivt minskad tilldelning
              ger ett bättre fungerande system. Nu får vi leva med det system
              vi har och som vi gemensamt har beslutat om i Europeiska unionen.
            </seg>
            <seg n="faf7f6dc">
              Jens Holms interpellation var ju ställd till miljöministern utifrån
              om det var rimligt att dela ut utsläppsrätter i det system som
              vi har, men i Jens Holms inlägg låter det som om vi diskuterar
              den fjärde perioden. Det är väl i och för sig intressant att göra,
              men jag skulle gärna vilja ha svar på frågan om Jens Holm inte
              tycker att det är rimligt att vi delar ut utsläppsrätter till
              våra företag utifrån det regelverk vi har på bordet. Vi kan gärna
              diskutera i denna interpellationsdebatt och i andra debatter i
              kammaren hur vi vill att ett framtida system ska se ut, men Jens
              Holms fråga var om det var rimligt att dela ut till företag utifrån
              det regelsystem vi har. Jag tycker det. Frågan är om Jens Holm
              tycker det.
            </seg>
          </u>
          <note type="speaker" n="0cb007f1">
            Anf. 51 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-20" n="e7b49531">
            <seg n="8c065fea">
              Fru talman! Jag vet inte om jag är extremt nördig, men jag tycker
              att det här är en jätteintressant diskussion. Jag hoppas att åhörarna
              också tycker det.
            </seg>
            <seg n="e2ff18a1">
              Handeln med utsläppsrätter gäller för den del i Europa som omfattar
              den tunga industrin. Där har vi gemensamma europeiska regler.
              För resten av samhället har vi, som jag sade, andra regler, men
              här gäller det alltså den tunga industrin. Det är ett marknadssystem.
              Man får sina utsläppsrätter tilldelade. Jag hade velat ha auktionering
              till hundra procent redan från början, men nu har vi ytterligare
              en kort tid detta system, som är gemensamt för EU.
            </seg>
            <seg n="8b8df35c">
              Systemet är konstruerat så att gränsen sätts utifrån den bästa
              tekniken, och sedan får man utsläppsrätter. Det fungerar så att
              den som har sämre teknik får färre utsläppsrätter och måste köpa
              dem. Man är tvungen att köpa enligt lag. Det ska vara dyrt att
              släppa ut koldioxid, och därför ska det minskas. Då blir klimatet
              bättre. Det är tanken bakom systemet.
            </seg>
            <seg n="e2677021">
              Jag förstår inte upprördheten. Om man varit duktig och minskat
              sina utsläpp, och därmed har utsläppsrätter, ska man kunna sälja
              de utsläppsrätter man får över. Det gäller om vi har ett marknadssystem,
              vilket jag som liberal centerpartist tycker är vettigt. Jag vill
              inte ha statlig reglering av allting. Det är inte min ideologiska
              utgångspunkt. Hela tanken med att köpa och sälja är att man är
              tvungen att köpa om man är dålig och får chansen att sälja om
              man är bra.
            </seg>
            <seg n="87a30faf">
              Sedan är frågan om det totalt sett är för mycket. Om de som varit
              duktiga inte skulle få tjäna pengar på att vara duktiga, vilket
              är tanken med systemet, gynnar det inte de bästa utan de sämsta,
              och därmed blir hela systemet kortslutet. I så fall kan vi lägga
              ned det, för då motverkar det ju sitt syfte. De som är duktiga
              ska kunna sälja utsläppsrätter. De ska kunna tjäna pengar på det.
              Andra, som är dåliga, ska se att det är lönsamt att vara bra och
              vilja investera i bättre teknik. Det är så systemet är konstruerat.
            </seg>
            <seg n="58009173">
              Om vi vill skärpa systemet och göra det ännu tajtare kommer auktioneringen
              successivt vilket redan är beslutat bland de 27 medlemsländerna
              i stället för tilldelning enligt bästa tillgängliga teknik, om
              vi talar om framtiden. De första auktioneringstillfällena kommer
              i höst. Det ska bli spännande att se hur det går. Det betyder
              mycket för oss alla som är intresserade av miljö och klimat.
            </seg>
            <seg n="3ad529ea">
              I torsdags fattade vi regeringsbeslut om att lämna förslag till
              riksdagen om den svenska delen beträffande europeisk registrering,
              europeiska system och hur vi ska kunna sätta i gång den gemensamma
              europeiska auktioneringsverksamheten. Det var för mig som miljöminister
              en bra dag. Det kändes bra att kunna fatta det beslutet, och jag
              hoppas att vi snabbt får igenom det i riksdagen så att vi kan
              vara klara med den svenska delen.
            </seg>
            <seg n="026a9bc2">
              Om vi vill skärpa det hela ännu mer än det som redan är bestämt
              ska vi, som vi sade tidigare, höja EU:s ambitionsmål från minus
              20 procent till minus 30 procent. Det finns med i de svenska förhandlingspositionerna,
              både för mig som miljöminister och för finansministern, som diskuterar
              detta på Ekofin. Det är dock inte alldeles enkelt eftersom det
              finns länder som inte tycker som vi. Man får problematisera svaret
              lite grann och säga att det finns en del frågor som vi behöver
              lösa, kanske främst med Polen, som är det land som är mest emot
              att skärpa de europeiska klimatreglerna.
            </seg>
            <seg n="7dce9335">
              Jag är mycket angelägen om detta system. Den som är duktig ska
              tjäna på att minska sina utsläpp, och den som är dålig ska få
              betala mer. Jag är mycket angelägen om att systemet ska finnas
              kvar och bli starkare.
            </seg>
          </u>
          <note type="speaker" n="ed3cef17">
            Anf. 52 JENS HOLM (V):
          </note>
          <u who="jens_holm_726eb1" xml:id="i-ec634e72017a4b21-2" n="d30b99ca">
            <seg n="85254d11">
              Fru talman! Jag tycker precis som miljöministern att det här
              är en viktig diskussion i en förvisso mycket teknisk fråga. EU:s
              utsläppshandelssystem är inte världens enklaste fråga. Vi ska
              dock komma ihåg att ungefär en tredjedel av våra utsläpp regleras
              inom detta område. Därför måste vi diskutera det i kammaren. Vi
              måste problematisera det. Vi måste genomlysa det från alla tänkbara
              håll och kanter. Och vi måste se till att systemet verkligen levererar
              utsläppsminskningar. I dag är systemet i en kris. Jag skulle säga
              att det är en klimatkatastrof när en utsläppsrätt inte kostar
              mer än 6 euro. Priset borde vara minst det fyr- eller femdubbla.
            </seg>
            <seg n="c4506f3e">
              Vad gäller Roger Tiefensees fråga, om det är rimligt med gratisutdelning
              och att de svenska utsläppen får öka med 30 procent i den nya
              handelsperioden, vill jag säga att nej, jag tycker inte att det
              är rimligt. Jag läste i tidningen Miljöaktuellt att Jens Bjöörn
              på Fortum i Helsingfors kommenterar gratistilldelningen med: Jag
              blev personligen förvånad. Erik Larsson på Svensk Fjärrvärme säger
              följande om de gratis utsläppsrätter som de ska få: Nej, det kom
              som en skänk från ovan. Det var ett trevligt tillskott men inget
              vi har kämpat för.
            </seg>
            <seg n="a05d849f">
              Varför säger de så? Jo, därför att vi i Sverige har haft fjärrvärme
              i decennier. Det är en verksamhet som vi i stor utsträckning subventionerat
              fram, vilket jag tycker är bra. Fjärrvärme är jättebra, men det
              är en verksamhet som i Sverige redan är etablerad, kommersialiserad
              och välfungerande. Det behövs inga gratis utsläppsrätter till
              den verksamheten.
            </seg>
            <seg n="866b545d">
              Sedan måste jag få ställa en fråga till Lena Ek. Jag tycker att
              det är tråkigt om det verkligen är så att Sverige inte är pådrivande
              för att det ska finnas ett lägstapris för utsläppsrätterna i handelssystemet.
              Det tror jag verkligen skulle kunna göra skillnad. Om ni på allvar
              driver att EU ska höja sina ambitioner till 30 procent vill jag
              se det i de svenska papperen från regeringen. Det står inte klart
              och tydligt som det är nu.
            </seg>
          </u>
          <note type="speaker" n="41d56621">
            Anf. 53 Miljöminister LENA EK (C):
          </note>
          <u who="unknown" xml:id="i-975969b393650a4b-2" n="e7b49531">
            <seg n="4c89962c">
              Fru talman! Jag uppskattar Jens Holms miljöengagemang väldigt
              mycket, måste jag säga.
            </seg>
            <seg n="fc5c404c">
              Om vi tittar på det europeiska systemet ser vi dock att det är
              konstruerat så att det ska gälla 27 länder och ungefär 12 000
              anläggningar. Det innebär att när man är bra här, inom de ramar
              som finns, är det någon annan som är motsvarande dålig. Det går
              inte att bryta ut de svenska anläggningarna och säga att vi ska
              göra på ett särskilt sätt här, utan de är en del de är några stycken
              av dessa 12 000 anläggningar.
            </seg>
            <seg n="56e48dd4">
              Ska vi skärpa systemet ska vi göra det för alla, och vi kan inte
              säga till vår svenska industri att det är jättebra att de har
              energieffektiviserat och att de blir bättre och använder ny teknik
              och sedan säga: Lång näsa! Ni får inte det ni har trott, för vi
              bryter ut er ur den europeiska utsläppshandeln när ni är duktiga.
              Vi måste i stället se till att vi har europeiska system som fungerar
              för alla 12 000. Det är väl inte katastrof om det minskar utsläppen
              med 1,74 procent per år och om det ska gå från 80-procentsnivån
              av de totala utsläppen ned till 30 procent.
            </seg>
            <seg n="91094336">
              Sedan kan jag tycka att neddragningen skulle bli tuffare och
              snabbare om vi höjde klimatambitionen till 30 procent. Det skulle
              jag själv vilja, och det är det jag arbetar för. Det är faktiskt
              så att vi har dragit målet att vi vill se 30 procent i EU, men
              vi problematiserar därför att vi vet att det är mycket som ska
              göras klart innan vi får ett enhälligt beslut i ministerrådet.
            </seg>
            <seg n="cee8e2c8">
              Jag säger alltså: Ja, det går att förbättra handeln med utsläppsrätter,
              och ja, vi jobbar för det, men det är viktigt att bevara integriteten
              i denna handel. Jag tror nämligen inte att vi i det politiska
              läge som finns i Europa i dag skulle kunna förhandla fram någonting
              bättre om vi bryter upp det tvärtom.
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="a307fa1a">
            Ajournering
          </note>
          <note n="6e53880b">
            Kammaren beslutade kl. 15.52 på förslag av tredje vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-6405ac14037dca57-2" n="e7b49531">
            <seg n="a97c0e4a">
              Återupptagna förhandlingar
            </seg>
          </u>
          <note n="221898a1">
            Förhandlingarna återupptogs kl. 18.00.
          </note>
          <note n="a9263f70">
            12 § Svar på interpellation 2011/12:313 om Sveriges stöd till
            storskaligt vattenkraftsprojekt i Indien
          </note>
          <note type="speaker" n="e0857567">
            Anf. 54 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-21" n="e7b49531">
            <seg n="ac4d8ad0">
              Fru talman, ärade ledamöter! Jens Holm har ställt ett antal frågor
              till mig rörande ett storskaligt vattenkraftsprojekt i Indien.
              Låt mig innan jag svarar påminna om vad jag tidigare svarat Jens
              Holm och ytterligare utveckla bakgrunden något.
            </seg>
            <seg n="5133da31">
              Vattenkraft, både små- och storskalig, är ett klimatvänligt alternativ
              till den väldiga utbyggnad av kolkraft som nu pågår i utvecklingsländerna.
              I utvecklingsländerna, särskilt i Kina, Indien och Sydafrika,
              ställs ofta utbyggnad av vattenkraft mot möjligheten att producera
              el från inhemska, mycket stora, kolreserver. Bakom utbyggnaden
              av vattenkraft i floden Satluj ligger en strävan, som Sverige
              bejakar, att utrota fattigdom och bidra till en hållbar utveckling
              genom minskade utsläpp av växthusgaser. Indiens strategi för att
              nå dessa mål inkluderar vattenkraft.
            </seg>
            <seg n="b108c6a9">
              Kyotoprotokollets mekanism för en ren utveckling, CDM, Clean
              Development Mechanism, har i denna situation och på marginalen
              möjlighet att bidra till att hållbar vattenkraft byggs ut i stället
              för kolkraft. Utbyggnad av vattenkraft är som vi vet från våra
              egna erfarenheter i Sverige ofta förenad med betydande omställningsproblem
              för lokalsamhället. CDM erbjuder därför möjligheter för intressenter
              att yttra sig över planerade projekt inför ställningstagande om
              de ska registreras som CDM-projekt. Så har naturligtvis skett
              också i Rampurfallet och lokalsamhället kompenseras för ekonomiska
              förluster och andra olägenheter som kraftbygget innebär. Det rör
              sig om ett så kallat run of the river- projekt som har mer begränsad
              miljöpåverkan än projekt med stora dammbyggen.
            </seg>
            <seg n="b30b313f">
              Låt mig innan jag går in på specifika frågesvar rätta till en
              missuppfattning som finns i interpellationen. Projektet kommer
              att leverera utsläppskrediter motsvarande 380 000 ton för Sveriges
              räkning. Detta kan räknas in i den tredjedel av Sveriges klimatmål
              som ska uppfyllas genom internationella insatser men minskar inte,
              i motsats till vad Jens Holm vill göra gällande, behovet av att
              minska även våra inhemska utsläpp. Internationella insatser och
              inhemska minskningar är komplement. Det är inte fråga om antingen
              eller utan om både och när klimatmålet ska uppfyllas!
            </seg>
            <seg n="5b6a4e2e">
              Till frågorna.
            </seg>
            <seg n="e8de589c">
              Regeringen kommer att hålla fast vid att Sverige bör kunna investera
              i både små- och storskalig vattenkraft, som båda är nödvändiga
              om vi ska kunna begränsa klimatpåverkan så att tvågradersmålet
              nås. Det kommer att vara fortsatt viktigt att inom ramen för klimatkonventionen
              säkerställa att regelverket tar de sociala och andra hänsyn som
              behövs så att alla projekt verkligen bidrar till hållbar utveckling.
              CDM-projektens bidrag till hållbar utveckling är också en av de
              frågor som behandlas i den pågående utvärderingen av CDM som genomförs
              under 2012 av en fristående kommitté.
            </seg>
            <seg n="8ef6be23">
              Genom deltagande i multilaterala fonder har Sverige i dagsläget
              del i ca 120 projekt varav 12 är inom storskalig vattenkraft.
              Jens Holm frågar också om annan finansiering, utom CDM. Världsbanken
              bidrar med lånefinansiering till ett hundratal olika storskaliga
              vattenkraftverk på olika platser i världen. Eftersom Sverige är
              medlem i Världsbanken bidrar Sverige till finansieringen av dessa
              projekt. Om vi tar Rampur som exempel bidrar Sverige faktiskt
              med större lånefinansiering till projektet än med CDM-finansiering.
            </seg>
            <seg n="d413124f">
              Rampur är ett indiskt projekt, och Indien har funnit att det
              bidrar till hållbar utveckling. Projektet har även bedömts uppfylla
              de kriterier som Världskommissionen för dammar har angivit, vilket
              är ett villkor för att EU ska godta projektet. Dessutom gör Världsbanken
              en separat konsekvensbeskrivning som omfattar bland annat miljömässiga
              och sociala faktorer och att projektet uppfyller bankens krav
              i dessa avseenden. Till detta kommer, som Holm nämner, den gängse
              granskningen av projektet enligt FN:s CDM-bestämmelser av en oberoende
              och ackrediterad granskare som har att beakta synpunkter även
              från lokalbefolkningen.
            </seg>
            <seg n="63d9005f">
              Regeringen ser inga skäl att göra en egen utvärdering av projektet.
              Det finns ett regelverk etablerat på FN-nivå och det ställer sig
              Sverige bakom. Utöver den omfattande insyn för sakägare, transparens,
              granskning och kontroll som CDM-systemet innebär, och som jag
              redan nämnt, sker en löpande uppföljning av projektet genom den
              oberoende granskaren i enlighet med FN:s och Kyotoprotokollets
              regelverk.
            </seg>
            <seg n="166b9482">
              Det är inte aktuellt att Sverige drar sig ur projektet. Rörande
              CDM är det för övrigt Energimyndigheten som har att fatta beslut
              inom ramen för regleringsbrev och andra regleringar.
            </seg>
          </u>
          <note type="speaker" n="f9f5eee6">
            Anf. 55 JENS HOLM (V):
          </note>
          <u who="jens_holm_726eb1" xml:id="i-3955c0f6c7a05853-0" n="d30b99ca" next="i-2690f27cbd5203e6-0">
            <seg n="80ae7ba1">
              Fru talman! Jag får börja med att tacka miljöministern för svaret.
            </seg>
            <seg n="0864da3e">
              Vi stod här och debatterade för ungefär två timmar sedan. Då
              debatterade vi EU:s system för handel med utsläppsrätter. Lite
              förenklat skulle man kunna dela upp regeringens klimatpolitik
              i tre delar.
            </seg>
            <seg n="64010d99">
              Regeringen vill minska utsläppen med 40 procent till 2020. Ungefär
              en tredjedel ska göras med EU:s system för handel med utsläppsrätter.
              Det debatterade vi som sagt tidigare. Och inte bara jag utan en
              mängd andra människor, och jag tror nog också Lena Ek, tycker
              att i dagsläget fungerar det inte alls bra.
            </seg>
            <seg n="a2760324">
              Den andra delen handlar om åtgärderna här på hemmaplan i Sverige.
              Då kan jag bara konstatera att i princip ingenting kommer från
              regeringen.
            </seg>
            <seg n="6f6ff6ff">
              Den tredje delen är de så kallade Clean Development Mechanism-projekten,
              alltså en del av de flexibla mekanismerna som lite förenklat handlar
              om att ett utvecklat land som Sverige kan köpa utsläppskrediter
              i ett utvecklingsland. Det är det som CDM-projektet i norra Indien
              handlar om.
            </seg>
            <seg n="f2d05a97">
              Sverige har gått in med pengar i en världsbanksfond för att anlägga
              ett storskaligt vattenkraftsprojekt i Himalayabergen i norra Indien.
              Och jag säger storskaligt därför att det verkligen är ett gigantiskt
              projekt om man jämför med andra vattenkraftsprojekt som Sverige
              är involverat i. Det handlar om en installerad effekt på 412 megawatt.
              Det kan jämföras med projektet som Sverige stöder i Malaysia,
              som är på 2 megawatt, med vattenkraftsprojektet i Tanzania som
              Sverige är involverat i, som är på 4 megawatt, eller med de två
              vattenkraftsprojekten i mellersta Vietnam som jag tror ligger
              på 7 respektive 8 megawatt. Ett vattenkraftverk på över 400 megawatt
              är att jämföra med de absoluta största anläggningarna som vi har
              här i Sverige.
            </seg>
            <seg n="e80ccd37">
              Våra svenska anläggningar är med rätta väldigt ifrågasatta, därför
              att de inbegriper väldigt långtgående konsekvenser för miljön
              och de människor som lever där omkring, och det är precis fallet
              också med Rampurkraftverket i norra Indien.
            </seg>
            <seg n="bf2bc83c">
              Jag var själv i Indien för några veckor sedan och träffade där
              människor som är berörda av projektet. De är förvånade och besvikna
              över att miljöministern inte har varit på plats. Den svenska Energimyndigheten,
              som har godkänt projektet, har inte varit på plats. De spanska
              konsulterna, som ska ha gjort en oberoende utvärdering av projektet,
              har inte heller varit på plats. Jag undrar lite grann vem som
              egentligen tar ansvar för den smuts och det damm som sprids i
              området, att man ändrar inriktningen på floden med 15 kilometer,
              att i princip hela flodfåran torrläggs under en stor del av året,
              att människor tvingas flytta från området och att människor inte
              får den kompensation som de har blivit utlovade för att de påverkas
              av det här stora vattenkraftsprojektet. Det är därför som jag
              har ställt den här interpellationen till Lena Ek.
            </seg>
            <seg n="776f048c">
              Jag tycker att miljöministern omedelbart borde resa till norra
              Indien och direkt träffa de människor som är berörda av de svenska
              investeringarna i det här storskaliga vattenkraftsprojektet.
            </seg>
            <seg n="9f20f853">
              Jag tycker att det är märkligt att vi går in i storskaliga vattenkraftsprojekt
              i Indien utan att ha minsta kontroll över de konsekvenser det
              får.
            </seg>
          </u>
          <note n="2e340464">
            Anf. 56 ANITA BRODÉN (FP):
          </note>
          <u who="jens_holm_726eb1" xml:id="i-2690f27cbd5203e6-0" n="d30b99ca" prev="i-3955c0f6c7a05853-0">
            <seg n="ce98b32e">
              Fru talman! Det är en viktig debatt och ett angeläget ämne. Jag
              är glad att miljöministern är här och debatterar denna fråga och
              att Jens Holm har ställt interpellationen. Biodiversitet är ju
              något som engagerar oss alla liksom människors överlevnads- och
              levnadsvillkor.
            </seg>
            <seg n="7c8bc0d9">
              Vi som har haft förmånen att vistas i Indien under perioder vet
              att man där har ett gigantiskt elproblem. Ständigt är det avbrott,
              vilket är ett stort problem inte minst för den indiska industrin.
            </seg>
            <seg n="b08edf53">
              Precis som miljöministern påtalar är det angeläget att få en
              koldioxidneutral energiförsörjning då alternativet till vattenkraft
              är något helt annat.
            </seg>
            <seg n="3c0c9630">
              Samtidigt är det viktigt att hänsyn tas till de människor som
              blir direkt berörda.
            </seg>
            <seg n="a0015475">
              Här på hemmaplan har regeringen nyligen beslutat att en utredare
              ska titta på vattendomar. Det är ett bra beslut, och jag ser fram
              emot de resultat som kommer fram.
            </seg>
            <seg n="a313e0b3">
              Vi har också i vårt utskott, miljö- och jordbruksutskottet, haft
              en uppföljningsgrupp som har tittat på vattensituationen, och
              det finns ett stort engagemang för dessa frågor. Det engagemanget
              är viktigt att vi också använder oss av internationellt.
            </seg>
            <seg n="fd220185">
              Vi är alla medvetna om att vår miljöminister är mycket kompetent
              när det gäller att inkludera människor, inte minst människor från
              tredje världen, inför olika miljö- och klimatbeslut. Det såg vi
              inte minst under det senaste klimatförhandlingsmötet.
            </seg>
            <seg n="b7805450">
              Med denna utgångspunkt och den medvetenhet vi har när det gäller
              det projekt som Jens Holm lyfter upp jag hade också möjlighet
              att samtala med berörda människor saknas det en länk, en dialog.
              Det vore värdefullt, och jag är övertygad om att vår miljöminister
              kommer att följa denna utveckling då vi har mycket att tillföra
              och bidra med.
            </seg>
            <seg n="684e29b9">
              Fru talman! Vad gäller CDM-projekt som sådana har vi Vänsterpartiet
              och de borgerliga partierna olika uppfattning. Vi ser möjligheten
              med CDM-projekt men är också realistiska och ser att detta är
              något som måste utvecklas.
            </seg>
            <seg n="b4843a9b">
              Det säger också en forskarrapport som Världsnaturfonden beställde.
              Där uppskattar man att runt 20 procent av de certifierade utsläppsminskningarna
              kanske hade kunnat äga rum utan CDM-projekt. Men man ser också
              möjligheter, och vi ser stora möjligheter när CDM-projekten utvecklas.
              Vi måste också se till att sprida det till andra länder, inte
              enbart Kina, Indien och Brasilien som det är nu.
            </seg>
            <seg n="bdb66263">
              Det behöver dock utvärderas, och man behöver följa det. Styrelsen
              säger själv att man behöver utveckla detta.
            </seg>
            <seg n="b6dadd83">
              Med dessa möjligheter och med en lyhördhet inför berörda människor
              är jag övertygad om att vi kommer att kunna ta steg framåt.
            </seg>
          </u>
          <note type="speaker" n="5d5b669a">
            Anf. 57 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-22" n="e7b49531">
            <seg n="432cf5c8">
              Fru talman! Det här är ganska svår materia, och det är ett ämnesområde
              som blir extra svårt av att vi har olika i synsätt i nord och
              syd. En av anledningarna till att G77-gruppen, alltså utvecklingsländerna,
              var angelägna om en förlängning av Kyotoprotokollet var att där
              finns reglerna för Clean Development Mechanism. Det baseras på
              den rättsliga materien i det avtalet.
            </seg>
            <seg n="b751988e">
              Jag möter ofta miljöministrar och andra regeringsledamöter och
              förhandlare från utvecklingsländer som klagar över att de inte
              får tillräckligt många CDM-projekt. Det är ganska ironiskt med
              tanke på att vi i det rika landet Sverige har en debatt om huruvida
              vi ska ha CDM-projekt eller inte. Den frågan är ingen debattfråga
              i G77-gruppen, utan snarare värnar man om möjligheten till detta
              och kritiserar att många fattiga länder inte har tillräckligt
              med CDM-projekt. Av just den anledningen känner jag mig ganska
              kluven i en sådan här debatt i riksdagens kammare.
            </seg>
            <seg n="a880fb09">
              Sverige har sagt att vi ska göra en del av våra klimatåtaganden
              internationellt genom sådana här projekt. Jag tror att det är
              bra och ett sätt att sprida arbetssätt som vi från många partier
              är stolta över med transparens och demokratiskt inflytande. Det
              är också en möjlighet att sprida miljöteknik.
            </seg>
            <seg n="cb363a64">
              Vid mitt senaste möte med Indiens miljöminister Natarajan tog
              hon upp frågan om varför de rika länderna vill hindra utvecklingslandet
              Indien från att ha tillväxt och växa. Hon berörde särskilt frågan
              om energy poverty, alltså bristen på energi för stora delar av
              befolkningen. Bristen på energi omintetgör också industriella
              utvecklingsprojekt och företagandetillväxt.
            </seg>
            <seg n="08dd6605">
              Indien är ett land som har stora koltillgångar, och jag hoppas
              att vi alla är överens om att det är bekymmersamt när man bygger
              sin energistruktur på kol.
            </seg>
            <seg n="eb28b767">
              Vi har själva byggt vattenkraft i Sverige. Jag tar ofta upp diskussioner
              om hur dessa projekt genomförs, hur man tänker, hur man kompenserar
              lokalbefolkning och hur man hanterar sådana här frågor. Jag får
              alltid höra: Men ni har ju vattenkraft. Ni säger att ni har så
              mycket alternativ energi i Sverige, och det bygger på många stora
              dammar. Varför ska vi inte få det då?
            </seg>
            <seg n="644b9abe">
              Vad blir svaret då? Jo, att vi försöker få till dessa projekt.
              Jag tycker att vattenkraftsprojekten är bra i många fall, men
              det finns alltid möjlighet att utveckla standarden för hur de
              projekteras, planeras och genomförs. Vi lägger mycket jobb på
              att demokratisera och öka transparensen i dessa projekt.
            </seg>
            <seg n="93514903">
              Jag återkommer i nästa inlägg till hur FN försöker kontrollera
              dessa projekt.
            </seg>
          </u>
          <note type="speaker" n="1436aa51">
            Anf. 58 JENS HOLM (V):
          </note>
          <u who="jens_holm_726eb1" xml:id="i-3955c0f6c7a05853-1" n="d30b99ca" next="i-2690f27cbd5203e6-1">
            <seg n="23a55f3e">
              Fru talman! Låt mig börja med att slå fast att vi i Vänsterpartiet
              tycker att det är extremt viktigt med internationellt samarbete
              i klimatpolitiken. Vi har budgeterat för vad jag tror är det absolut
              största klimatbiståndet av alla politiska partier i kammaren.
              Det handlar om nya additionella pengar som vi vill ge direkt till
              utvecklingsländerna för att de ska kunna minska sina utsläpp och
              anpassa sig till de förändringar som klimatförändringarna leder
              till.
            </seg>
            <seg n="702b9326">
              Mina huvudinvändningar mot CDM, alltså att rika länder köper
              upp utsläppskrediter i andra länder och de facto inte behöver
              vidta lika stora åtgärder på hemmaplan, är främst två saker.
            </seg>
            <seg n="30a24c65">
              Det ena är att den stora klimatomställningen på hemmaplan uteblir.
              Om Sverige köper upp en tredjedel av sina åtaganden i andra länder
              är det en tredjedel av utsläppsminskningarna som vi inte behöver
              göra.
            </seg>
            <seg n="e542c214">
              Det andra är att ju mer pengar som Sverige och andra rika länder
              lägger på klimatkrediter, desto fler krediter blir det och desto
              större är risken att projekten blir väldigt dåliga.
            </seg>
            <seg n="75322f5b">
              Jag tycker att vattenkraftsprojektet i Rampur i Indien är ett
              exempel på projekt där Sverige går in med förhållandevis mycket
              pengar men inte har den minsta kontroll över effekterna. Ingen
              från Sverige har pratat direkt med de bönder och lokalinvånare
              som har fått nedsmutsat vatten och som får en i princip uttorkad
              flodfåra och ett förstört jordbruk. De måste flytta och de får
              ingen kompensation för det som de har drabbats av.
            </seg>
            <seg n="c274d0c6">
              Här har Sverige och Lena Ek ett stort ansvar. Jag tycker inte
              att du har tagit det ansvaret, Lena Ek. Jag tror att problemet
              är att det här är ett stort projekt. Vi har gått in med pengar
              direkt till Världsbanken och släppt hela ansvaret till den. Vi
              förlitar oss på internationella certifierare och konsulter som
              garanterar att det här är bra. Jag har varit i kontakt med de
              här konsulterna i Madrid. De har inte satt sin fot i Indien. Det
              de har gjort är en skrivbordsprodukt, och de garanterar att det
              här är ett jättebra projekt som leder till utsläppsminskningar,
              men de har inte varit i kontakt med de människor som drabbas i
              Indien.
            </seg>
            <seg n="4878a0ff">
              Vi i Vänsterpartiet skulle inte ha något problem med CDM och
              utsläppskrediter om man, som du säger i ditt svar, gjorde det
              på marginalen och om det här var ett litet projekt som inte i
              någon större utsträckning påverkade den svenska klimatpolitiken.
              Gör det då; det är inte hela världen. Men när det handlar om en
              tredjedel av den svenska klimatpolitiken och om många storskaliga
              vattenkraftsprojekt vill jag veta väldigt mycket mer om vilka
              konsekvenser det får.
            </seg>
            <seg n="f7b020bb">
              Finns det fler storskaliga vattenkraftsprojekt som Sverige är
              med och finansierar? Låt oss definiera storskalig vattenkraft
              som mer än 20 megawatt installerad effekt.
            </seg>
            <seg n="1c2e4f45">
              Du har sagt tidigare, Lena Ek, att i våra bilaterala CDM-program
              finns det ingen storskalig vattenkraft. Varför har vi det då i
              de multilaterala programmen, alltså till exempel via Världsbanken
              och andra fonder? Jag förstår inte hur det hänger samman. Tycker
              du att det är okej med storskaliga vattenkraftsprojekt?
            </seg>
          </u>
          <note n="438f3b7b">
            Anf. 59 ANITA BRODÉN (FP):
          </note>
          <u who="jens_holm_726eb1" xml:id="i-2690f27cbd5203e6-1" n="d30b99ca" prev="i-3955c0f6c7a05853-1">
            <seg n="3de7b60e">
              Fru talman! Det vore värdefullt om Jens Holm funderade över alternativen.
              Vi talar om vattenkraft, och satsning på vattenkraft måste självklart
              ske på ett sådant sätt att man tar stor hänsyn till den biologiska
              mångfalden. Vi har ju den nationella diskussionen om omlöp och
              biodiversitet. Man måste också ta stor hänsyn till de människor
              som berörs. Här finns möjligheter till förbättringar. Det är nödvändigt
              att lyssna på och ta till sig dessa signaler.
            </seg>
            <seg n="5bfff3b9">
              Jag tycker att det är positivt att ha en miljöminister som har
              direktkontakt med så många ministrar runt om i världen, bland
              annat Indiens miljöminister. Här finns alla möjligheter att stämma
              av och följa upp.
            </seg>
            <seg n="220cd145">
              Som miljöministern säger borde vattenkraften kunna vara bra,
              och det finns alla möjligheter om vi gör det på rätt sätt. Jag
              kan ha sympatier för det som Jens Holm säger. Eftersom jag själv
              har mött berörda och blivit upprörd känner jag att detta är något
              som vi behöver stämma av. Som miljöministern kommer att redovisa
              handlar det om FN och Världsbanken och hur man följer upp detta.
              Det är viktigt att vi tittar på vilka möjligheter vi har att göra
              inspel där.
            </seg>
            <seg n="d90cfd9d">
              Som jag sade i mitt första inlägg ser vi CDM som en möjlighet
              att få ut mer av varje satsad krona. Det innebär inte att vi inte
              ska göra något hemmavid vi ska göra mycket hemmavid men med stora
              projekt som följs upp har vi alla möjligheter att göra en stor
              insats också runt om i vår värld.
            </seg>
          </u>
          <note type="speaker" n="b6019796">
            Anf. 60 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-23" n="e7b49531">
            <seg n="7e7d34aa">
              Fru talman! Jag måste ställa en kontrollfråga till Jens Holm.
              Vi har ju den konstitutionella traditionen i Sverige att man inte
              reviderar sig själv. Jag är av den uppfattningen att det är bra
              att andra reviderar våra projekt, helst människor utanför Sverige
              och helst FN-ackrediterade. Om de inte gör sitt jobb ska man slå
              ned på det. Det kan ju inte vara bra att den svenska regeringen
              ska revidera sina egna projekt. Det kan väl inte vara det du menar?
            </seg>
            <seg n="a6bb824f">
              Jag möter så många representanter för fattiga länder som ber
              om fler CDM-projekt. De vill ha det eftersom de har varit med
              och byggt upp kriterierna i FN-systemet för kontroll av CDM-projekt.
              De upplever att de har ett inflytande över kontrollmekanismerna
              och kriterierna. Det tycker jag är bra. Det ökar transparensen
              från deras sida. FN-systemet är uppbyggt med kriterier och kontroll
              av CDM-projekt. Världsbanken har också i samarbete med fattiga
              länder byggt upp kriterier för kontroll av sådana här projekt
              och har sin egen kontrollmekanism. Utöver det kontrollerar Indien
              självt. Dessutom finns det ackrediterade internationella experter
              som ska göra det.
            </seg>
            <seg n="4fb0843a">
              Vi har naturligtvis jobbat mycket med att de här kontrollsystemen
              ska utvecklas. När jag var på Världsbanken i Washington i samband
              med att vi gjorde överenskommelsen om kortlivade klimatgaser talade
              jag om att det är ett absolut villkor att de här kriterierna hålls
              och att det sker i samarbete med lokalbefolkningen och de länder
              som är inblandade. Jag kommer att ta den diskussionen igen när
              vi har den stora miljökonferensen i Helsingfors nästa vecka. Då
              kommer en avdelningschef från Världsbanken hit för att diskutera
              partnerskap för hållbar utveckling. Det finns säkert möjlighet
              också för riksdagsledamöter att ta kontakt och ställa frågor direkt
              om hur systemet fungerar. Det skulle jag tycka vore bra eftersom
              jag inte tycker att regeringen ska revidera sina egna projekt.
              Det ska ske inom FN-systemets och Världsbankens ram.
            </seg>
            <seg n="ec378aa7">
              I kriterierna ingår att kompensation ska utgå till lokalbefolkningen.
              Vi vet att människor måste flytta när det handlar om vattenkraft;
              det vet vi av svensk erfarenhet. Då ska ersättning utgå. Det finns
              i kriterierna, i överenskommelser och i avtal. Vi ska be de reviderande
              parterna att kontrollera att detta verkligen sker. När det kommer
              sådana här signaler ska man absolut ta dem på allvar. Men jag
              tycker inte att man ska ta det till intäkt för att riva ned det
              kontrollsystem som vi försöker bygga upp tillsammans med utvecklingsländerna
              utan se till att det fungerar bättre i det enskilda fallet om
              det finns missförhållanden. Jag tror på Jens Holm när han säger
              det, men då ska vi också se till att de som betalar kontrollörerna
              ser till att de gör sitt jobb och att de människor som är berörda
              får den ersättning som ingår i kriterierna. Det tycker jag är
              oerhört viktigt.
            </seg>
          </u>
          <note type="speaker" n="d681260d">
            Anf. 61 JENS HOLM (V):
          </note>
          <u who="jens_holm_726eb1" xml:id="i-ec634e72017a4b21-3" n="d30b99ca">
            <seg n="11177552">
              Fru talman! Vad jag är ute efter är integritet i klimatpolitiken.
              Det handlar om att ansvarig minister och ansvarig myndighet fullt
              ut ska kunna stå för den politik som förs.
            </seg>
            <seg n="a5aba8bf">
              I det här fallet tycker jag att det har handlat om att man har
              betalat en del pengar till en fond som drivs av Världsbanken,
              och så hoppas man att det blir så bra som det bara kan och så
              kan man få 380 000 ton utsläppskrediter på köpet. Det betyder
              380 000 ton utsläppsminskningar som vi inte behöver göra på hemmaplan,
              eftersom vi genom Världsbanken har betalat för att det ska levereras
              i Indien i stället.
            </seg>
            <seg n="96a2a642">
              Jag vill självklart inte att regeringen ska revidera sig själv.
              Riksrevisionen har för övrigt gjort en ganska intressant revidering
              av delar av Sveriges stora uppköp av utsläppskrediter. Det var
              en ganska svidande kritik, tycker jag. Däremot går inte Riksrevisionen
              in i detalj på olika projekt, som vi gör i den här debatten. Det
              är därför jag tycker att denna debatt är viktig. Jag tycker att
              vi ska kunna gå in också i de separata projekten.
            </seg>
            <seg n="a43bd7ba">
              Det vore bra om miljöministern kunde åka till Indien, åka upp
              till bergen i Rampur, träffa befolkningen där, prata direkt med
              dem och skaffa sig en egen uppfattning. Det tycker jag vore bra.
            </seg>
            <seg n="4f5495af">
              Jag frågade tidigare om det fanns fler storskaliga vattenkraftsprojekt
              inom ramen för Sveriges multilaterala CDM-projekt. Det vore väldigt
              bra att få veta det.
            </seg>
            <seg n="0f01c4d7">
              Jag vill också veta vad miljöministern lär sig av den här debatten.
              För mig är i alla fall en lärdom att när man går in i detaljerna
              ser man att det inte är så enkelt som att vi bara kan köpa en
              massa utsläppskrediter på den internationella marknaden och tro
              att allt blir bra. Vi ska vara sparsamma med den här verksamheten,
              och vi ska göra huvudparten här på hemmaplan. Resten ska vi göra
              med ett separat klimatbistånd som ska bestå av nya pengar till
              klimatarbetet.
            </seg>
          </u>
          <note type="speaker" n="8da93015">
            Anf. 62 Miljöminister LENA EK (C):
          </note>
          <u who="unknown" xml:id="i-a53f94e2f6636bfd-24" n="e7b49531">
            <seg n="ce1a4032">
              Fru talman! Jag tycker att det vore väldigt bra att få ett besked:
              Är Vänsterpartiet för eller emot CDM-projekt?
            </seg>
            <seg n="83b8f82a">
              Jag måste säga att jag är för CDM-projekt, ordningsamt hanterat.
              Det är jag mest av den anledningen att det är vad mina kolleger
              från utvecklingsländerna med ansvar för miljö och utveckling ber
              om, mest därför att det är oerhört kontrollerade projekt, även
              om det kan finnas enskilda fall att fundera över.
            </seg>
            <seg n="b7a911cf">
              Här byggs det upp en kontrollmekanism och en transparens tillsammans
              med utvecklingsländerna. Det tycker jag är oerhört viktigt. De
              vill ha detta, och de är med själva och sätter kriterierna. Det
              är två anledningar till att jag tycker att detta är bra.
            </seg>
            <seg n="438cf6a7">
              Riksrevisionen har i rapporten inte kritiserat ett enda enskilt
              projekt. Det kanske innebär att de ska åka till norra Indien och
              titta. Det kanske vore bra.
            </seg>
            <seg n="81503ce3">
              Jag har rest i de här områdena i UNHCR:s regi. Jag har åkt i
              konvoj med FN-bilar och väpnad eskort i de mest utsatta gränstrakterna
              i de här länderna i många olika omgångar i flera år. Jag vet precis
              hur det ser ut, och jag vet precis hur det ser ut när fattiga
              människor inte har tillgång till energi och utvecklingsmöjligheter.
              Energy poverty är något förfärligt.
            </seg>
            <seg n="ea035d26">
              Jag är väldigt glad att det är en svensk prioritet att vi jobbar
              med de här frågorna.
            </seg>
            <seg n="c3d78a05">
              Sedan vill jag säga: I de projekt som vi jobbar med ska det finnas
              transparens. Det är inskrivet i avtalen. Fungerar det inte ska
              vi naturligtvis titta på det eller låta rätt myndighet titta på
              det. Jag tycker fortfarande inte att regeringen ska revidera sig
              själv det är en viktig princip.
            </seg>
            <seg n="7899efd8">
              Den här debatten kommer säkert att fortsätta. Jag tycker att
              det är viktigt att vi lyssnar på utvecklingsländerna, hur de vill
              ordna sin utveckling, och hjälper dem med vår erfarenhet av demokrati,
              transparens och ersättning till drabbade människor när det krävs
              samhällsprojekt som är till nytta för stora grupper av människor
              i utvecklingsarbetet och vill jag hävda också i klimatarbetet.
            </seg>
            <seg n="b948bef7">
              Tack för en mycket intressant debatt!
            </seg>
          </u>
          <note n="1c5bab3b">
            Överläggningen var härmed avslutad.
          </note>
          <note n="f5ede6f5">
            13 § Bordläggning
          </note>
          <note n="48a778c5">
            Anmäldes och bordlades
          </note>
          <note n="d3427526">
            14 § Anmälan om fråga för skriftligt svar
          </note>
          <note n="8bc34559">
            Anmäldes att följande frågo för skriftligt svar framställts
          </note>
          <note n="da753b1c">
            den 17 april
          </note>
          <note n="f172b117">
            Jacob Johnson
          </note>
          <note n="e172e418">
            Frågan redovisas i bilaga som fogats till riksdagens snabbprotokoll
            tisdagen den 24 april.
          </note>
          <note n="77fad642">
            15 § Anmälan om skriftliga svar på frågor
          </note>
          <note n="aa9b94cf">
            Anmäldes att skriftliga svar på följande frågor inkommit
          </note>
          <note n="4951295c">
            den 13 april
          </note>
          <note n="4fc0e04b">
            Kenneth G Forslund
          </note>
          <note n="da753b1c">
            den 17 april
          </note>
          <note n="83c4bb3f">
            Elin Lundgren
          </note>
          <note n="12fa9f15">
            Amineh Kakabaveh
          </note>
          <note n="10a68425">
            Krister Örnfjäder
          </note>
          <note n="dd818220">
            Svaren redovisas i bilaga som fogats till riksdagens snabbprotokoll
            tisdagen den 24 april.
          </note>
          <note n="56c2db0e">
            16 § Kammaren åtskildes kl. 18.34.
          </note>
          <note n="9a66a975">
            Förhandlingarna leddes
          </note>
          <note n="f18e53b9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
