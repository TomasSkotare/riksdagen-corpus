<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--77</head>
          <docDate when="2011-02-28">2011-02-28</docDate>
        </div>
      </front>
      <body>
        <div>
          <note n="011e81bb">
            ﻿
          </note>
          <note n="40c03b08">
            Riksdagens protokoll
          </note>
          <note n="cba13a2e">
            2011/12:77
          </note>
          <note type="date" n="a35438f2">
            Tisdagen den 28 februari
          </note>
          <note n="659f1f9a">
            Kl. 13:00 - 19:20
          </note>
          <note n="f03acde2">
            1 § Justering av protokoll
          </note>
          <note n="d02f8aba">
            Justerades protokollen för den 21 och 22 februari.
          </note>
          <note n="f758f442">
            2 § Meddelande om frågestund
          </note>
          <note n="44431b60">
            Förste vice talmannen meddelade att vid frågestunden torsdagen
            den 1 mars kl. 14.00 skulle följande statsråd närvara:
          </note>
          <note n="e208403c">
            Landsbygdsminister Eskil Erlandsson (C), statsrådet Maria Larsson
            (KD), statsrådet Gunilla Carlsson (M), statsrådet Stefan Attefall
            (KD) och arbetsmarknadsminister Hillevi Engström (M).
          </note>
          <note n="0e16f460">
            3 § Anmälan om inkomna protokollsutdrag från utskott
          </note>
          <note n="bfb065ac">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="6eef7ad6">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="17cb9b80">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="38443622">
            KOM(2012)22
          </note>
          <note n="b9a56840">
            5 § Anmälan om fördröjda svar på interpellationer
          </note>
          <note n="12b3a0a4">
            Till riksdagen hade inkommit följande skrivelser:
          </note>
          <note n="22c44552">
            Interpellation 2011/12:231
          </note>
          <note n="c58555dc">
            Interpellation 2011/12:231 Utökat elcertifikatssystem
          </note>
          <note n="303ecb5f">
            Interpellationen kommer att besvaras tisdagen den 20 mars 2012.
          </note>
          <note n="f62518a3">
            Skälet till dröjsmålet är tidigare inbokade arrangemang och resor.
          </note>
          <note n="9e1a6032">
            Fredrik Ahlén
          </note>
          <note n="667e0d80">
            Interpellation 2011/12:232
          </note>
          <note n="e4ea0d5f">
            Interpellation 2011/12:232 Fossilfria bränslen 2030
          </note>
          <note n="303ecb5f">
            Interpellationen kommer att besvaras tisdagen den 20 mars 2012.
          </note>
          <note n="f62518a3">
            Skälet till dröjsmålet är tidigare inbokade arrangemang och resor.
          </note>
          <note n="9e1a6032">
            Fredrik Ahlén
          </note>
          <note n="d09c68be">
            Interpellation 2011/12:253
          </note>
          <note n="f7cb9e99">
            Interpellation 2011/12:253 Avstannande fiberutbyggnad
          </note>
          <note n="303ecb5f">
            Interpellationen kommer att besvaras tisdagen den 20 mars 2012.
          </note>
          <note n="f62518a3">
            Skälet till dröjsmålet är tidigare inbokade arrangemang och resor.
          </note>
          <note n="9e1a6032">
            Fredrik Ahlén
          </note>
          <note n="210b4df0">
            Interpellation 2011/12:254
          </note>
          <note n="22ac89c8">
            Interpellation 2011/12:254 Direktverkande el
          </note>
          <note n="303ecb5f">
            Interpellationen kommer att besvaras tisdagen den 20 mars 2012.
          </note>
          <note n="f62518a3">
            Skälet till dröjsmålet är tidigare inbokade arrangemang och resor.
          </note>
          <note n="9e1a6032">
            Fredrik Ahlén
          </note>
          <note n="5483bbb4">
            6 § Hänvisning av ärende till utskott
          </note>
          <note n="2ca2a588">
            Föredrogs och hänvisades
          </note>
          <note n="c709cd89">
            7 § Förnyad bordläggning
          </note>
          <note n="54b87000">
            Föredrogs och bordlades åter
          </note>
          <note n="f498dd74">
            8 § Svar på interpellation 2011/12:227 om gymnasieskolan
          </note>
          <note type="speaker" n="5850b6b5">
            Anf. 1 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-7b17dd6b29284d53-0" n="d1079575">
            <seg n="dbe94f65">
              Fru talman! Pia Nilsson har frågat mig om jag tror att en nedskärning
              på totalt 2 miljarder kronor kommer att leda till färre avhopp
              i gymnasieskolan. Dessutom påstår Pia Nilsson i sin interpellation
              att 37 lärartjänster tas bort i Västmanlands län och frågar mig
              i anslutning till det hur gymnasieskolorna i Västmanlands län
              kommer att bli bättre.
            </seg>
            <seg n="833bf706">
              Som jag tidigare redovisat här i kammaren bygger den nya gymnasieskolan
              till stora delar på förslag från Gymnasieutredningen, Framtidsvägen
              en reformerad gymnasieskola (SOU 2008:27). Utredningen redovisar
              i sitt betänkande flera anledningar till varför reformen innebär
              minskade kostnader. Uppstramningen av antalet studievägar förbättrar
              kommunernas planeringsförutsättningar. Högre behörighetskrav och
              bättre information till eleverna leder till att fler klarar av
              sina studier på tre år. En mindre andel elever kommer därigenom
              att behöva gå på komvux. Arbetslivet kommer att bli mer involverat
              i gymnasieutbildningen, vilket kommer att få effekter för ungdomars
              möjligheter att etablera sig på arbetsmarknaden. Därigenom minskar
              kommunernas kostnader när det gäller försörjningsstöd. Om fler
              elever fullföljer gymnasieskolan innebär även det större möjligheter
              till arbete och därmed minskade kostnader för försörjningsstöd.
              Den sammantagna bedömningen från utredningens sida är att reformen
              innebär nettobesparingar.
            </seg>
            <seg n="42136361">
              I budgetpropositionen för 2010 aviserades en neddragning av kommunbidragen
              från 2012 mot bakgrund av de nettoeffektiviseringar som den nya
              gymnasieskolan beräknades innebära. Det är värt att notera att
              Gymnasieutredningen bedömde att effektiviseringarna skulle bli
              betydligt större än vad regeringen antagit. Sedan dess har det
              dessutom visat sig att statens åläggande på kommunerna minskat
              i förhållande till vad som förutsattes i propositionen, bland
              annat när det gäller det valbara utrymmet och det individuella
              valet samt behovet för de elever på yrkesprogram som vill läsa
              extrakurser för att uppnå grundläggande högskolebehörighet. Regeringen
              bedömer därför att beräkningarna av de ekonomiska konsekvenserna
              av gymnasiereformen som presenterades i propositionen är rimliga.
            </seg>
            <seg n="a72b37cd">
              Regeringen beslutar inte om lärartjänster. Det utgår inte heller
              något riktat statsbidrag till kommunerna för gymnasieskolan. Kommunerna
              får ersättning via det generella statsbidragssystemet, och därtill
              har kommunen egna skatteinkomster. Det är kommunens ansvar att
              tilldela gymnasieskolan de resurser som behövs för att uppfylla
              de nationella krav som ställs i skollag, läroplan och kursplaner.
              Det är på motsvarande sätt kommunerna som, utifrån de lokala förutsättningarna,
              beslutar om hur de vill organisera sin gymnasieskola och personal.
              Regeringen kommer tillsammans med Sveriges Kommuner och Landsting
              att noga följa kostnadsutvecklingen för skolhuvudmännen.
            </seg>
          </u>
          <note type="speaker" n="403506e1">
            Anf. 2 PIA NILSSON (S):
          </note>
          <u who="pia_nilsson_20e3b2" xml:id="i-90695d16145bae00-0" n="8a706969">
            <seg n="d4f2a6e6">
              Fru talman! Jag vill börja med att tacka ministern för svaret.
            </seg>
            <seg n="41b48126">
              I höstas började min dotter på samhällsprogrammet. Vid terminsstarten
              var de 27 i klassen, men ganska snabbt fylldes det på och de blev
              33 som alla ska få stimulans och möjlighet att utvecklas utifrån
              sina förutsättningar, som det står i läroplanen för den nya gymnasiereformen,
              Gy 2011.
            </seg>
            <seg n="fa43eba7">
              På vissa lektioner är det inte ovanligt att elever får sitta
              och vänta 40 minuter på hjälp. Läraren hinner inte med. Undervisningsgrupperna
              är stora och behoven många. Så här ser det ut på många skolor
              runt om i landets kommuner. Det är tufft, och facit är nedslående.
              Bara 79 procent av tjejerna och 74 procent av killarna fullföljer
              sin gymnasieutbildning inom fyra år.
            </seg>
            <seg n="fbe23bcc">
              Både Jan Björklund och jag vet att långtidsarbetslöshet är mycket
              vanligare bland de unga som saknar en fullständig gymnasieutbildning.
            </seg>
            <seg n="cf0240af">
              Därför är det förvånande men framför allt oroande att skolminister
              Jan Björklund och hans regering nu väljer att skära bort 675 miljoner
              kronor i statsbidrag till kommunerna i år på grund av den nya
              gymnasiereformen. Det motsvarar 1 300 lärartjänster 20 tjänster
              i Västerås och 30 i Uppsala, och i Helsingforss stad riskerar
              125 lärartjänster att försvinna.
            </seg>
            <seg n="ad4be7ce">
              Samtidigt ökar kunskapskraven i samhället. Samtidigt sjunker
              svenska skolelevers resultat i internationella jämförelser. Samtidigt
              hoppar 10 000 ungdomar av gymnasieskolan.
            </seg>
            <seg n="9b8197e9">
              Fru talman! Trots att det saknas en analys av de ekonomiska konsekvenserna
              hävdar Jan Björklund i sitt svar att gymnasiereformen innebär
              nettobesparingar för kommunerna. Ministern hänvisar till större
              undervisningsgrupper, effektivare schemaläggning och införande
              av fem nya introduktionsprogram i stället för IV-programmet.
            </seg>
            <seg n="51867cf8">
              Men hur väl förankrad är Jan Björklunds uppfattning hos skolans
              huvudmän?
            </seg>
            <seg n="e85e0788">
              SKL, Sveriges Kommuner och Landsting, har genomfört en enkät
              bland 53 kommuner som sammantaget representerar 4 miljoner av
              landets befolkning. Det har de gjort för att få veta om det finns
              förutsättningar för gymnasieskolan att genomföra skolministerns
              besparingar. En överväldigande majoritet svarar att det är små
              eller obefintliga förutsättningar att öka elevgrupperna oavsett
              om det handlar om yrkes- eller högskoleförberedande program. En
              överväldigande majoritet menar att färre valbara kurser inte kommer
              att innebära en effektivare schemaläggning.
            </seg>
            <seg n="b3ef50cd">
              Inte en enda av de tillfrågade huvudmännen delar regeringens
              uppfattning att det skulle bli billigare att införa fem nya introduktionsprogram
              i stället för IV-programmet. En överväldigande majoritet menar
              i stället att det blir dyrare.
            </seg>
            <seg n="ab3adad0">
              Så ser verkligheten ut, Jan Björklund.
            </seg>
            <seg n="7f292bb1">
              Ändå hävdar ministern att de ekonomiska konsekvenserna av gymnasiereformen
              är rimliga. Det oroar inte bara mig utan många elever, föräldrar,
              lärare, skolledare och lokala beslutsfattare att Jan Björklund
              driver igenom en finansiering av en stor gymnasiereform på lösa
              beräkningsgrunder som helt och hållet saknar förankring i verkligheten.
              Det, fru talman, är allvarligt och högst anmärkningsvärt.
            </seg>
          </u>
          <note type="speaker" n="a165f3d5">
            Anf. 3 ROGER HADDAD (FP):
          </note>
          <u who="roger_haddad_de36c7" xml:id="i-dba7f1c70e58d569-0" n="e93fce38">
            <seg n="dbf6919c">
              Fru talman! Gymnasieskolan är en återkommande fråga som vi debatterar.
              Det är en av våra viktigaste verksamheter i samhället, direkt
              knuten till arbetslöshetsdebatten, inte minst med fokus på ungdomar.
            </seg>
            <seg n="01bd099b">
              Vi pratar med särskilt fokus på min valkrets, Västmanlands län.
              Från Folkpartiet är vi ute i princip varje vecka och besöker skolor
              i Västmanland. Då konstaterar vi naturligtvis att det görs ett
              fantastiskt viktigt och stort arbete inom lärarkåren. De har haft
              en hektisk höst, och det kommer att krävas mycket tid och resurser
              för att implementera de viktiga skolreformer som riksdagen och
              regeringen har fattat beslut om.
            </seg>
            <seg n="6f7a4b5b">
              Men i den här debatten får vi inte glömma bort vad statens ansvar
              är och att vi faktiskt fortfarande har något som kallas kommunalt
              huvudmannaskap, där kommunen har ett långtgående ansvar på lokal
              nivå men inte minst när det gäller de ekonomiska förutsättningarna
              för den lokala skolverksamheten.
            </seg>
            <seg n="5863d15e">
              Men det som jag inte, fru talman, kan acceptera och som är direkt
              provocerande och felaktigt är att Folkpartiet inte skulle ta avhoppen
              på gymnasiet på stort allvar, som Pia Nilsson skriver i sin interpellation.
              Jag vet inte varifrån Pia Nilsson har fått det. Vi är väldigt
              engagerade i skolfrågan och besöker skolor varje vecka. Alla reformer
              som regeringen och statsrådet Björklund med flera presenterar
              är bland annat till för att förebygga de avhopp som er gymnasieskola,
              som formellt gällde fram till i höstas förra året, resulterade
              i.
            </seg>
            <seg n="5470f74a">
              För att säga något om Västmanland, som är fokus för den här interpellationen:
              Jag vet inte vad de antaganden som Pia Nilsson för fram bygger
              på. Jag har suttit som ordförande i lärande- och arbetsmarknadsberedningen
              inom Västmanlands kommuner och landsting fram till maj förra året.
              Jag har inte hört någon enda skolpolitiker peka på att det är
              direkt kopplat till statsbidragsfrågan att man inte har tillräckliga
              resurser.
            </seg>
            <seg n="0cb9d222">
              Våra utmaningar i Västmanland inte minst i kommunerna utanför
              Västerås gäller att man inte har fattat de tuffa beslut som har
              krävts under de senaste två, tre eller fyra åren. Huvudorsaken
              heter demografi. Nationellt sett räknar man med en minskning på
              25 procent. Inom Västmanland räknar man med ett tapp på 2730 procent
              de närmaste åren. Att då bara låtsas som att man kan ha exakt
              samma lärarbemanning och exakt samma lokalytor är att inte ta
              sitt ansvar som kommunalråd eller lokala skolnämndens ordförande.
            </seg>
            <seg n="c4350422">
              Jag kan också glädja Pia Nilsson med att säga att vi i Västerås,
              som jag kommer från och som står för 6770 procent av Västmanlands
              befolkning, inte har sagt upp en enda lärare. Lärarförbundet kommenterade
              detta så sent i förrgår i Vestmanlands Läns Tidning och sade att
              inga lärare har sagts upp.
            </seg>
            <seg n="90e2aece">
              Däremot har man gjort förflyttningar och fyllt på lärare där
              man har slagit ihop eller fört över elever till vissa skolor.
              Man har gjort naturliga avgångar och pensioner och kanske inte
              återbesatt en viss lärartjänst, för att genomföra effektiviseringar.
              Men kom inte och säg att Västerås har sagt upp en enda lärare
              som en direkt konsekvens av statsbidragen! Det är precis det som
              Pia Nilsson påstår, och det är direkt felaktigt.
            </seg>
          </u>
          <note type="speaker" n="a9b58bf9">
            Anf. 4 HILLEVI LARSSON (S):
          </note>
          <u who="hillevi_larsson_618770" xml:id="i-ec9dbfe300c78c44-0" n="1f30dd2c">
            <seg n="4f2e9e63">
              Fru talman! Vi är nog alla överens om att det är ett problem
              med avhoppen från gymnasieskolan. Har man inte fullföljt en gymnasieutbildning
              är chansen att få jobb dess värre liten. Därför måste vi verkligen
              se till att fler elever fullföljer sina studier och helst också
              att det går bra för dem i studierna.
            </seg>
            <seg n="60116b08">
              Jag blir mycket osäker på om det verkligen är rätt väg att gå
              att minska resurserna, vilket i förlängningen kan leda till mindre
              personal i skolan.
            </seg>
            <seg n="7e40674c">
              En del kommuner täcker upp för minskade anslag med egna resurser,
              men det äter också ur den kommunala budgeten. I till exempel Malmö,
              som jag kommer från, har vi själva fått punga ut med extra resurser
              till både gymnasieskolan och vuxenutbildningen, för att anslagen
              från staten har minskat. Lägger man ihop det med andra minskade
              anslag blir det problematiskt.
            </seg>
            <seg n="121b8c87">
              Man kan också se att det sker mycket överflyttning av kostnader.
              Försämringarna inom a-kassan och sjukförsäkringen har lett till
              att många i kommunerna hamnar i försörjningsstöd när de blir utförsäkrade.
              Det drabbar kommunernas ekonomi, men kommunerna ska ändå klara
              av gymnasieskolan, vården, omsorgen och allt det andra.
            </seg>
            <seg n="17589718">
              Därför tror jag inte att detta är rätt väg att gå.
            </seg>
            <seg n="2e10e918">
              Jag blir alltid orolig när man talar om effektiviseringar. Det
              är klart att man kan effektivisera till en viss gräns. Men det
              visar sig ofta att när anslagen minskar, då är det personal som
              drabbas, det vill säga att det är personal som man säger upp,
              eftersom det är den största kostnaden i verksamheten. Men det
              är också det som är den största resursen.
            </seg>
            <seg n="863f1cff">
              Skolan är inte ett löpande band där man kan ersätta lärare med
              robotar, utan man jobbar med människor. Därför är risken, när
              man minskar personal, att det går ut över eleverna och självklart
              att det blir en mycket stressig situation för de få lärare som
              finns kvar.
            </seg>
            <seg n="8100a45f">
              Det finns också andra personalkategorier inom skolan som man
              inte får glömma bort. Det är ofta de som skärs bort först, och
              det drabbar i förlängningen eleverna.
            </seg>
            <seg n="33220ad0">
              Jag känner alltså en oro.
            </seg>
            <seg n="770b7d67">
              Självklart ligger ansvaret för gymnasieskolan på både staten
              och kommunerna. Men man måste mötas. Man kan inte bara vältra
              över kostnader från staten till kommunen, vilket är en stark tendens
              att göra nu.
            </seg>
            <seg n="72f6acb7">
              Jag tycker egentligen att man borde gå åt andra hållet och försöka
              stötta upp kommunerna i det viktiga arbetet och se till inte bara
              att det är bra kvalitet i skolan utan också att det är tillräckligt
              mycket personal.
            </seg>
            <seg n="b7b325ce">
              Det är som inom barnomsorgen: Är det för stora barngrupper är
              risken att man inte ser det enskilda barnet. Då blir det de mest
              grundläggande frågorna som man får ägna sig åt, och att hjälpa
              den som behöver lite extra stöttning hinner man ofta inte med.
              Det är detsamma inom gymnasieskolan.
            </seg>
            <seg n="2660feb2">
              Min förhoppning är att man i stället hjälper kommunerna, med
              tanke på de avhopp som sker. Man borde snarare ha en krisplan
              för hur vi löser den situation som vi har nu, när nästan var fjärde
              ungdom är arbetslös och vi har många avhopp just från gymnasieskolan.
            </seg>
            <seg n="f1d29143">
              Det känns oroväckande.
            </seg>
            <seg n="691c26c0">
              Att fler i fortsättningen kommer att klara sin utbildning på
              tre år och att färre kommer att behöva söka sig till komvux är
              bara spekulationer. Vi har inte fått något som helst belägg för
              det. Risken är att det blir precis tvärtom: När det blir mindre
              resurser riskerar det att leda till mindre personal i skolan,
              inte minst färre lärare, och då är jag rädd för att avhoppen kommer
              att bli fler. För att förebygga det tycker jag att det behövs
              tillräckligt mycket resurser.
            </seg>
          </u>
          <note type="speaker" n="009253f5">
            Anf. 5 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-7b17dd6b29284d53-1" n="d1079575">
            <seg n="aafbeb60">
              Fru talman! I ungefär 20 års tid har en tredjedel av varje årskull
              ungdomar misslyckats i gymnasieskolan. Det är en väldig utslagning
              som Sverige har ägnat sig åt. Den tredjedelen inkluderar dels
              en grupp som hoppar av gymnasiet helt och hållet, dels en grupp
              som i och för sig går färdigt tre år men som går ut med underkända
              resultat.
            </seg>
            <seg n="1805eff0">
              En tredjedel av varje årskull! Det är den tredjedelen som sedan
              ofta går ut i arbetslöshet. Det är därför Sverige har en ungdomsarbetslöshet
              som är högre än många jämförbara länder.
            </seg>
            <seg n="b1533c2c">
              Då frågar man sig: Vad gör vi åt det? Vilka slutsatser drar vi
              av det? Då är den rödgröna oppositionens politik: Fortsätt att
              köra på så! Det är er lösning. Fortsätt med den gymnasieskola
              som vi har haft! Vi ska kräva att varenda kotte som går in på
              gymnasiet det bör alla göra ska bli högskolebehörig. Det är er
              lösning. Det är därför ni var emot den borgerliga gymnasiereformen.
              Ni vill att vi ska kräva att alla ska bli högskolebehöriga. Men
              det är därför många hoppar av.
            </seg>
            <seg n="0d5a1b8c">
              Det är faktiskt så hör och häpna att några ungdomar i 16-, 17-
              och 18-årsåldern är väldigt skoltrötta. Det kanske kommer som
              en nyhet, men det är faktiskt sant. Några är väldigt skoltrötta
              och hoppar av gymnasieskolan. En del är skoltrötta på det sättet
              att de kan fullfölja en mer yrkesinriktad utbildning eller en
              lärlingsutbildning. Men när vi kräver att de ska läsa in högskolebehörighet,
              då hoppar de av.
            </seg>
            <seg n="4003530a">
              Denna gymnasieskola har skapat mycket stora kostnader för kommunerna
              därför att den leder till så många arbetslösa ungdomar som måste
              försörjas med socialbidrag.
            </seg>
            <seg n="4fcd42d8">
              Nu gör vi om gymnasieskolan. Vi gör om den så att det går att
              läsa en yrkesutbildning utan att läsa in högskolebehörighet. Vi
              vet ännu inte hur många det handlar om. De uppgifter som jag har
              är fortfarande osäkra. Men de tyder ändå på att en betydande del,
              kanske uppåt hälften eller åtminstone en tredjedel av dem som
              går på yrkesprogram, väljer att läsa den utan högskolebehörighet.
              Det fanns alltså en väldig efterfrågan på detta.
            </seg>
            <seg n="2d75ad1a">
              Då är målsättningen att fler ska gå färdigt i gymnasieskolan
              och att kostnaden för socialbidrag ska minska i nästa steg.
            </seg>
            <seg n="1998b037">
              Ni kan naturligtvis skälla på regeringen. Det är vi som regerar
              och är ansvariga, så gör gärna det. Men den enda lösning som ni
              har är ju att det ska vara som det har varit. Det är den enda
              lösning som ni har.
            </seg>
            <seg n="ec5b984a">
              Ni vill att alla ska bli högskolebehöriga och att pengarna till
              gymnasiet ska vara exakt desamma som tidigare. Det är ju bara
              det att det var med de resurserna och kraven som en tredjedel
              blev underkända. En tredjedel nådde aldrig målen. Detta är orsaken.
            </seg>
            <seg n="fca6956c">
              I går var det en stor artikel i Dagens Nyheter av Sveriges främsta
              arbetsmarknadspolitiska forskare. Han säger: Att vi har alltför
              höga teoretiska krav på en viss grupp elever i skolan är en huvudförklaring
              till att Sverige har så hög ungdomsarbetslöshet.
            </seg>
            <seg n="d6eb206d">
              Alla ungdomar vill faktiskt inte bli akademiker. Alla ungdomar
              kanske inte kan bli akademiker, och samhället fungerar inte om
              alla blir akademiker. Vi måste också ha andra arbetsuppgifter
              i samhället. Det är en sådan gymnasieskola vi vill skapa.
            </seg>
            <seg n="f3e0f626">
              Jag ska omedelbart säga att jag inte tror att våra reformer räcker.
              Jag tror att de lärlingsutbildningar vi har infört fortsatt är
              av den arten att det är väldigt höga krav på dem de är treåriga
              och så vidare. Jag tror att vi behöver ytterligare varianter med
              kortare yrkeskurser och annat i gymnasieskolan för att fler ska
              gå färdigt och få åtminstone yrkeskunskaper och kunna få ett jobb.
            </seg>
            <seg n="9b56f8b7">
              Det låter fint när ni kräver att alla ska bli akademiker. Det
              låter jämlikt att alla är högskolebehöriga. Men i verkligheten
              slår ni ut en tredjedel på vägen, och de försörjs med socialbidrag.
              Det är inte lärare vi ska skära ned på utan de socialbidragskostnader
              som orsakas av denna ungdomsarbetslöshet, som ni har skapat med
              er gymnasieskola. Det är därför vi nu gör denna gymnasiereform.
              Det är därför vi gör om det hela.
            </seg>
          </u>
          <note type="speaker" n="ee11fe34">
            Anf. 6 PIA NILSSON (S):
          </note>
          <u who="pia_nilsson_20e3b2" xml:id="i-90695d16145bae00-1" n="8a706969">
            <seg n="c59e7a08">
              Fru talman! Det är inte lärartjänster vi ska skära ned på, dundrade
              Jan Björklund alldeles i slutet av sitt anförande. Men det är
              ju precis detta det handlar om. 675 miljoner motsvarar 1 300 lärartjänster.
              Alla kan räkna ut att om man inte skär bort lärartjänster är det
              annan verksamhet som får stryka på foten.
            </seg>
            <seg n="e90545c0">
              Björklund ondgör sig i vanlig ordning över att vi socialdemokrater
              vill att alla som går i gymnasieskolan ska bli akademiker och
              få högskolebehörighet. Jag har jobbat som lärare på ett naturbruksgymnasium
              i Västmanland i sju år. Jag kan tala om för dig, Jan Björklund,
              att de mest begåvade elever jag hade var de som kanske var de
              mest studieomotiverade. Det var killarna i keps som satt på sina
              traktorer.
            </seg>
            <seg n="ba31189d">
              Många sade: Låt grabbarna få köra sina traktorer. De behöver
              inte läsa Svenska B, som det hette på den tiden, eller Engelska
              B och C, så att de skulle få sin allmänna behörighet till högskolan.
              Men jag gav mig inte. Jag och mina kolleger kämpade på, och vi
              gjorde det på ett helt annat sätt. Det handlade inte om att slå
              upp sidan 24 i läroboken och be att eleverna skulle läsa vad som
              stod där och sedan ha läxförhör dagen efter. Det handlade om att
              färga in karaktärsämneskurserna i kärnämneskurserna.
            </seg>
            <seg n="887d290c">
              Jag har aldrig läst några intressantare kärlekspoem än de som
              var skrivna av Oskar, som gick Jord 3. Jag läste upp dem för mina
              kolleger. De trodde att det var Heidenstam som hade skrivit, men
              det var Oskar i Jord 3.
            </seg>
            <seg n="0838247d">
              Låt oss återvända till vad den här interpellationsdebatten egentligen
              ska handla om, nämligen nedskärningarna på 675 miljoner kronor.
              Jan Björklund påstår att detta är rimligt, men Sveriges kommuner
              Sveriges huvudmän säger att det inte går: Det går inte att öka
              elevgrupperna mer och göra dem större än de redan är. Det kommer
              inte att ske några effektiviseringar i schemaläggningen som ger
              dessa kostnadsbesparingar. Och det kommer inte att bli billigare
              att införa fem nya introduktionsprogram i stället för IV.
            </seg>
            <seg n="0acaaabc">
              Då är frågan: Hur kommer kommunerna att hantera den här problematiken?
              Valet står mellan att skära ned på skolan och att skära ned på
              annan verksamhet pest eller kolera.
            </seg>
            <seg n="a15c1ca6">
              SKL, Sveriges Kommuner och Landsting, har undersökt detta lite
              närmare. Man har frågat 55 kommuner, där samtliga tre storstäder
              ingår, hur de tänker hantera detta. 60 procent svarar att de tänker
              ta resurser från andra verksamhetsområden för att undvika att
              urholka kvaliteten ytterligare för gymnasieskolorna. Detta innebär
              att äldreomsorgen kan tvingas betala notan för Jan Björklunds
              och regeringens gymnasiereform. Är det rimligt, skolminister Björklund?
              Är det verkligen rimligt att låta äldreomsorgen, som är i minst
              lika stort behov av förstärkning som gymnasieskolan, finansiera
              regeringens ofinansierade gymnasiereform?
            </seg>
            <seg n="01c38ca8">
              79 procent av tjejerna och 74 procent av killarna fullföljer
              sin utbildning. Det är väldigt alarmerande siffror. Nu måste Jan
              Björklund ta sitt ansvar och visa på handlingskraft. Vi vet att
              utan gymnasieutbildning står man sig slätt på arbetsmarknaden.
              Att då ta bort 1 300 lärartjänster är inte ansvarsfullt.
            </seg>
            <seg n="a09f623b">
              Elever behöver få stöd och resurser efter behov. Som det står
              i läroplanen: Alla ska få stimulans och möjlighet att utvecklas
              utifrån sina förutsättningar. Jan Björklunds strategi för att
              elever ska lyckas och för att färre ska hoppa av tycks vara att
              slå undan benen för skolans huvudmän genom sänkta statsbidrag
              och att därmed tvinga kommunerna att ta resurser från andra verksamhetsområden.
              Hur ansvarsfullt är det, skolminister Björklund?
            </seg>
          </u>
          <note type="speaker" n="5f2591a4">
            Anf. 7 ROGER HADDAD (FP):
          </note>
          <u who="roger_haddad_de36c7" xml:id="i-dba7f1c70e58d569-1" n="e93fce38">
            <seg n="60d5d04e">
              Fru talman! Jag trodde att vi diskuterade socialdemokraten Pia
              Nilssons påstående att Västmanland med de nya statsbidragen skulle
              tappa 37 tjänster, vilket inte är sant. Den omstrukturering som
              pågår i Hallstahammar, Sala, Pia Nilssons egen kommun, och min
              kommun Västerås är nödvändig och görs utifrån att man tappar 25
              procent av sina elever. Vi har massor med tomma, dyra lokaler
              som äter upp skolpengen. Jag har hört att 3040 procent av skolpengen
              i Västerås går till tomma, dyra lokaler. Det är helt oacceptabelt,
              men det är faktiskt de lokala skolpolitikerna som måste ta sitt
              ansvar.
            </seg>
            <seg n="f77fd8e9">
              Det sker personalförflyttningar och personalförändringar, men
              det är inga lärare i Västerås som har fått gå. Västerås har ungefär
              2 000 lärare i sin skolverksamhet. Vi har ett permanent behov
              av att rekrytera. Min bedömning är att det ligger på ungefär 10
              procent. Ungefär 200 lärare behöver vi hela tiden rekrytera på
              grund av pensionsavgångar och kompetensfrågan. Varför tar man
              inte upp den positiva delen?
            </seg>
            <seg n="1f59fabf">
              Vi konstaterar att vi har ett stort problem med avhopp. Det är
              Folkpartiets analys. Vi har stort problem med ungdomsarbetslösheten
              och med avhoppen. Delar ni socialdemokrater denna analys? Vad
              drar ni då för slutsatser av den gymnasiepolitik som ni själva
              står för och vill vrida tillbaka klockan och återinföra? Den resulterade
              ju i avhopp, eller gjorde den inte det? Vad drar ni för slutsatser
              av avhoppen vad beror de på, Pia Nilsson?
            </seg>
            <seg n="689e4cdb">
              Vi i Folkpartiet och regeringen kan göra mycket mer, men kom
              inte och hänvisa till SKL! Jag har själv ställt frågan till SKL
              i utskottet. Jag fick inget bra svar.
            </seg>
            <seg n="5c3f6fc7">
              Vi satsar på Lärarlyftet. Vi satsar på lärarlöner via karriärsteg.
              Vi satsar på mattelyft. Visst tar vi vårt ansvar.
            </seg>
          </u>
          <note type="speaker" n="3a16dcaa">
            Anf. 8 HILLEVI LARSSON (S):
          </note>
          <u who="hillevi_larsson_618770" xml:id="i-ec9dbfe300c78c44-1" n="1f30dd2c">
            <seg n="6916e6ee">
              Fru talman! Detta är lite motsägelsefullt. Regeringen har ju
              höjt kraven för att elever i grundskolan ska kunna kvalificera
              sig till gymnasieskolan. Det har lett till väldigt stor oro bland
              många elever som pluggar hårt och försöker kvalificera sig. Alla
              lyckas inte. Det är faktiskt väldigt tuffa krav. Risken är då
              att färre elever kvalificerar sig till gymnasieskolan.
            </seg>
            <seg n="63537cf6">
              På gymnasienivå gör dock regeringen precis tvärtom. Där ska kraven
              sänkas för dem som inte behöver ha högskolebehörighet. Det är
              alltså väldigt motsägelsefullt.
            </seg>
            <seg n="9f6b7cd1">
              Om man hade samma linje hela vägen borde man rimligen avstå från
              att sänka kraven på eleverna och i stället öka stödet till dem,
              så att de kan leva upp till kraven. Jag tror inte att lösningen
              för framtidens arbetsmarknad är att man generellt sänker kraven.
            </seg>
            <seg n="d59fcf91">
              Det talas mycket om att man kan komma att byta karriär många
              gånger i sitt arbetsliv. Förr kunde man börja jobba när man var
              13 år och kanske ha samma jobb tills man gick i pension i 60-årsåldern.
              Så ser inte samhället ut i dag. Kraven ökar, även på de så kallade
              enkla jobben, där det ofta krävs kompetens. Antingen ska man ha
              kompetensen från början eller skaffa sig den under yrkeslivets
              gång.
            </seg>
            <seg n="ca9f21c1">
              Man sänder ut helt fel signaler när man säger att elever inte
              behöver skaffa sig kompetens och högskolebehörighet i teoretiska
              ämnen. När man dessutom skär ned vuxenutbildningen minskar man
              chansen för ungdomarna att senare i livet, inte minst om de blir
              arbetslösa, komplettera sin utbildning. Det är helt fel signaler.
            </seg>
            <seg n="38466319">
              Satsa i stället på ökade resurser! När det är nedskärningar ökar
              ofta avhoppen. Då har eleverna svårare att klara sin utbildning.
              Satsa alltså på resurser, och hjälps åt med kommunerna att klara
              detta!
            </seg>
          </u>
          <note type="speaker" n="793dc45f">
            Anf. 9 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-7b17dd6b29284d53-2" n="d1079575">
            <seg n="5d0c810e">
              Fru talman! Ungdomar är olika. En del är väldigt studiemotiverade.
              De vill plugga vidare och gå vidare till universitetet. En del
              vill gå en teoretisk utbildning i gymnasieskolan. Men de tvekar
              kanske inför att gå vidare till universitetet. De vill ha olika
              dörrar öppna. De vill kunna gå vidare, men de vill kanske också
              avstå.
            </seg>
            <seg n="5bbc3f70">
              Några är väldigt teoretiskt skoltrötta och vill gå en mer yrkesinriktad
              utbildning. En mindre grupp ungdomar är faktiskt, även om denna
              riksdag ständigt blundar för den gruppen, så våldsamt skoltrötta
              att tre års gymnasium inte är svaret. Det funkar inte för dem.
            </seg>
            <seg n="249d6c42">
              Vi måste se alla de här ungdomarna. Man kan leva i ett luftslott
              och säga: Det är så bra om alla blir högskolebehöriga. Ja, det
              är väl bra, men det finns en grupp som den politiken inte fungerar
              för. Det är därför vi har haft en våldsam utslagning. Det är därför
              Sverige har högst ungdomsarbetslöshet bland jämförbara länder.
              Så är det eftersom det är så många som hoppar av gymnasieskolan.
            </seg>
            <seg n="748227a6">
              Nästan varje dag kan man läsa i tidningarna om ungdomar som berättar
              hur trist det var när de var tvungna att hoppa av för att det
              inte funkade. En stor grupp hoppar av redan i årskurs 1 på gymnasiet
              och går ofta rakt ut i arbetslöshet. Ni väljer att inte se dem.
              Ni talar om att alla ska bli högskolebehöriga.
            </seg>
            <seg n="a5da8b8d">
              Jag nämnde att en tredjedel i varje årskull inte går färdigt.
              Det är jättemånga. Men Pia Nilsson har svar, för Pia Nilsson har
              varit lärare i sju år och har minsann en pedagogik som funkar.
              Är det så borde Pia Nilsson bli generaldirektör för Skolverket
              omedelbart. Om Pia Nilsson har en pedagogik som fungerar och Sveriges
              lärarkår i övrigt inte behärskar den pedagogiken är det naturligtvis
              ett stort slöseri att Pia Nilsson är riksdagsledamot.
            </seg>
            <seg n="65f26f25">
              Om svaret finns hos Pia Nilsson på hur pedagogiken ska läggas
              upp för att alla ungdomar ska bli högskolebehöriga är det något
              världsunikt. Det är bara det att i verkligheten är det inte riktigt
              så. I verkligheten finns det en stor grupp ungdomar som hoppar
              av, som inte grejar detta. Det är möjligt att det finns en pedagogik
              som resten av lärarkåren inte har förstått, men i verkligheten
              är det många ungdomar som hoppar av gymnasieskolan, och det är
              för den gruppen vi också måste anpassa politiken.
            </seg>
            <seg n="35b257aa">
              Det är inte så att alla jobb i framtiden kräver högskolebehörighet.
              Fler jobb kräver det än förr. Det är ingen tvekan om det. Vi har
              högre utbildningskrav i framtiden än vad vi hade förut. Och längre
              fram i framtiden är det förmodligen ännu högre utbildningskrav.
              Men det är inte så att alla arbeten kräver akademisk utbildning
              och akademisk behörighet.
            </seg>
            <seg n="98172f70">
              Ni vägrar att se den utslagning ni har skapat. Det går inte att
              diskutera bara den ekonomiska frågan om gymnasieskolan och frikoppla
              den från hur gymnasiet är organiserat. Om ni kräver att alla ska
              bli högskolebehöriga är det klart att ni behöver mer resurser.
              För socialbidragen blir väldigt stora för dem som slås ut.
            </seg>
            <seg n="961fc5d0">
              Vi genomför nu en annan gymnasieskola där fler kommer att kunna
              gå färdigt. Fler kommer att fullfölja gymnasieutbildningen, även
              om det är en kortare yrkesutbildning och så vidare. Man går färdigt
              och får ett slutbetyg och blir anställbar. Då får fler jobb, och
              färre blir arbetslösa. Då blir det mindre kostnader för kommunerna.
            </seg>
            <seg n="25598d21">
              Pia Nilsson har räknat ut att besparingen på grund av gymnasiereformen
              motsvarar ett antal lärartjänster. Jag ifrågasätter inte den beräkningen.
              Om man skulle ta ut besparingen just så blir naturligtvis det
              effekten, men det är inte vår avsikt. Om fler går färdigt gymnasieskolan
              blir det mindre kostnader för alla de elever som hoppar av. Det
              är där den stora besparingen om några år ligger.
            </seg>
            <seg n="c693dd8f">
              Det ligger också en besparing i att man har färre valbara inriktningar
              under de första åren. Då blir det en mindre utmaning för kommunerna
              att organisera det.
            </seg>
            <seg n="381d0e4f">
              Jag har varit kommunalråd i tolv år. Man kan fråga kommunerna:
              Vill ni ha mer pengar från staten, eller tycker ni att det är
              bra att ni får mindre? Det är klart att varenda kommun säger att
              de vill ha mer pengar från staten. Det ligger i sakens natur att
              när staten och SKL förhandlar om kostnaderna för en reform tycker
              SKL att staten betalar för lite. Så har det alltid varit i varenda
              reform, under varenda regering.
            </seg>
            <seg n="a4d61d07">
              Jag var kommunalråd i Helsingfors under den tolvårsperiod då
              det var socialdemokratisk regering. Vi kritiserade alltid regeringen
              för samma sak. Det ligger i sakens natur att man inte riktigt
              är överens om det där.
            </seg>
            <seg n="1524df69">
              Vi följer kostnadsutvecklingen för denna reform noggrant, ihop
              med Sveriges Kommuner och Landsting, och ska naturligtvis utvärdera
              detta när det finns underlag för utvärdering.
            </seg>
          </u>
          <note type="speaker" n="7103e05d">
            Anf. 10 PIA NILSSON (S):
          </note>
          <u who="pia_nilsson_20e3b2" xml:id="i-90695d16145bae00-2" n="8a706969">
            <seg n="373b068b">
              Fru talman! Jag vet inte om jag ska känna mig smickrad av Jan
              Björklunds utnämning av mig som kommande skolgeneraldirektör.
              Jag hoppar nog över det. Meningen var inte alls att lyfta fram
              min egen förträfflighet, utan det jag ville säga var att det går
              att motivera även studieomotiverade elever att ta de här kliven
              framåt. Jag var absolut inte ensam om att göra det. Vi var ett
              helt lärarteam.
            </seg>
            <seg n="befb288f">
              Det är kanske Jan Björklunds problem att han sätter likhetstecken
              mellan skoltrötta elever och icke begåvade elever. Det finns en
              stor potential bland de studieomotiverade eleverna som man faktiskt
              kan ta vara på. Det gör man inte genom att säga: Du behöver inte
              läsa något teoretiskt eller något kärnämne. Det är snarare tvärtom.
              Försök hitta lusten, för jag lovar dig att den finns!
            </seg>
            <seg n="27eb0cf9">
              Jag har läst kärlekspoem om harvar, plogar och högtryckstvättar.
              Jag ska ta med mig dem till Jan Björklund nästa gång vi träffas
              i en debatt.
            </seg>
            <seg n="2987e089">
              Men jag har ännu inte hört något svar från skolministern om hur
              han ser på detta, att kommunerna faktiskt säger att det inte går
              att göra nedskärningar på 675 miljoner kronor i år. Kommande år
              blir det ännu mer, men nu pratar vi om 2012. Man säger att det
              inte går att göra undervisningsgrupperna större än vad de redan
              är. Det får inte de kostnadseffekter som Jan Björklund är ute
              efter.
            </seg>
            <seg n="dbae96c9">
              De här nedskärningarna gör man när studieresultaten sjunker i
              svensk skola. Var fjärde kille hoppar av, eller får åtminstone
              inte fullständiga gymnasiebetyg, och ungdomsarbetslösheten slår
              nya rekord. Då skär man bort ytterligare resurser, ytterligare
              möjligheter att faktiskt få en bättre gymnasieskola.
            </seg>
            <seg n="4d070063">
              Jag tycker att det är högst oansvarigt. Det är ytterligare ett
              bevis på regeringens misslyckade jobbpolitik. Nu kommer kommunerna
              att försöka skydda verksamheten genom att ta pengar från bland
              annat äldreomsorgen. Är det rimligt, Jan Björklund? Är det rimligt
              att äldreomsorgen ska behöva finansiera en statlig gymnasiereform?
            </seg>
          </u>
          <note type="speaker" n="f34fd20c">
            Anf. 11 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-7b17dd6b29284d53-3" n="d1079575">
            <seg n="4f5c09bd">
              Fru talman! Jag tror att jag nu har svarat några gånger på hur
              jag anser att besparingen ska tas ut, nämligen i form av minskade
              kostnader, som blir följden när färre hoppar av.
            </seg>
            <seg n="3deb373d">
              Det är riktigt, som Pia Nilsson säger, att den effekten inte
              uppstår första året. Men första året finns det väsentligt färre
              studievägar för eleverna att välja mellan. Då handlar det inte
              om de klasser som Pia Nilsson talar om här, när det gäller samhällsvetenskapligt
              program. De är i regel uppfyllda. Men i och med att vi har haft
              en gymnasieskola med väldigt många alternativ för eleverna finns
              det många små ämnen och små inriktningar med få elever. Det är
              naturligtvis väldigt dyrt att organisera. När det blir färre valmöjligheter
              är det lättare att organisera undervisningen. Varenda schemaläggare
              kan berätta att det är så.
            </seg>
            <seg n="95ca2abe">
              Man kan fråga kommunerna: Tycker ni att den här nedskärningen
              är bra? Det är klart att ingen kommer att svara ja på den frågan.
              Det är självklart. Alla vill ha mer resurser, också kommunerna.
              Så fungerar det.
            </seg>
            <seg n="ba489d17">
              Vi följer noggrant utvecklingen, för precis som i alla andra
              beräkningar av statsbidrag för reformer som införs handlar det
              om beräkningar och bedömningar. De faktiska effekterna märker
              man först efteråt. Då måste man naturligtvis vara beredd att granska
              detta. Var det rätt eller inte?
            </seg>
            <seg n="ba9d1dce">
              Det jag avslutningsvis är bekymrad över, fru talman, är den brist
              på självkritik som finns. Vi har haft en gymnasieskola i 20 år
              som har skapat en gigantisk utslagning. Det sägs inte ett ord
              från oppositionen om att den hade brister, utan allt ska vara
              som det var.
            </seg>
            <seg n="6e24c99d">
              Ni yrkade på att den gamla gymnasieskolan skulle vara kvar. Ni
              yrkar på att exakt samma belopp ska vara kvar, som om det skulle
              vara lösningen. Men det var de belopp som var i den skolan. Det
              var då en tredjedel slogs ut varje år. Hur ska lösningen kunna
              vara att ha det precis som det var förut? Det är ju det här problemet
              vi försöker lösa nu med den nya gymnasieskolan.
            </seg>
            <seg n="9e182dda">
              Det är många ungdomar som slås ut. Sverige har en mycket hög
              ungdomsarbetslöshet jämfört med andra länder. Det är faktiskt
              inget, Pia Nilsson, som har kommit med den här regeringen. Det
              fanns också under den tidigare regeringen, med den gymnasieskola
              som fanns då. Det är för många som tillåts hoppa av gymnasieskolan
              och som slås ut. Vi behöver en mer flexibel gymnasieskola som
              passar också de ungdomar som inte vill bli akademiker.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="2fd42f3e">
            9 § Svar på interpellation 2011/12:207 om avskaffande av tvångssterilisering
          </note>
          <note type="speaker" n="c55959ab">
            Anf. 12 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-0" n="5e284e4f"/>
          <note n="1aa13838">
            Fru talman! Agneta Luttropp har frågat mig om jag avser att vidta
            åtgärder så att frågan om avskaffande av tvångssterilisering ingår
            i den i april aviserade propositionen Ändrad könstillhörighet
            förslag till ny lag .
          </note>
          <note n="ecd2322e">
            Könstillhörighetsutredningen lämnade sitt betänkande 2007. Utredningen
            föreslog en ny lag för ändring av könstillhörighet och att lagens
            nuvarande krav på sterilisering ska ersättas av ett mer långtgående
            krav på kastrering. Socialstyrelsen har därefter utrett frågan
            ytterligare, och i juni 2010 överlämnade myndigheten en rapport
            till regeringen där man föreslog vissa ändringar i lagen, bland
            annat att kravet på sterilisering ska avskaffas.
          </note>
          <note n="98aee217">
            Beredning av de lämnade förslagen pågår för närvarande inom Regeringskansliet.
          </note>
          <note type="speaker" n="5f4dc690">
            Anf. 13 AGNETA LUTTROPP (MP):
          </note>
          <u who="agneta_luttropp_1e8337" xml:id="i-1422c8a08e139aed-0" n="e4377f36">
            <seg n="c4e30dfc">
              Fru talman! Tack så mycket för svaret!
            </seg>
            <seg n="74a23eca">
              Ska jag tolka svaret från ministern som att den beredning som
              nu har hållit på i ungefär ett och ett halvt år ska fortsätta
              även efter april i år? Då har den hållit på i närmare två år.
              Ska de personer som väntar på könsbyte men som inte vill sterilisera
              sig inte få svar före sommaruppehållet? Hur länge ska de i så
              fall få vänta?
            </seg>
          </u>
          <note type="speaker" n="f1f95cf6">
            Anf. 14 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-1" n="5e284e4f">
            <seg n="8fb4e0cb">
              Fru talman! Jag ska först säga att i månadsskiftet maj/juni förra
              året, alltså 2011, fick regeringen utredning och remissvar från
              Socialstyrelsen. Vi har haft dem i ungefär sju månader.
            </seg>
            <seg n="b3f6c0d5">
              Den plan som jag har är att det i den proposition som finns med
              i propositionsförteckningen till riksdagen där tiden för avlämning
              är angiven till april månad kommer att finnas skarpa förslag när
              det gäller sådant som rör de nuvarande kraven på att en person
              som underkastar sig den här behandlingen och som vill korrigera
              sin könstillhörighet måste vara ogift. Det kravet ska upphävas.
              Det andra kravet handlar om att man i dag måste vara svensk medborgare.
              Det ska upphävas. I propositionen avser jag också att markera
              tydligt att regeringen har för avsikt att återkomma till frågan
              om att ta bort kravet på sterilisering.
            </seg>
            <seg n="95136332">
              Jag ska förklara varför det här inte är fullt så enkelt som man
              först kan tro. Det är nämligen så att om man bara bestämmer sig
              för att ta bort kravet på sterilisering i den här lagstiftningen
              kommer det att innebära att de personer som det här rör kommer
              att möta annan lagstiftning där de av myndigheter kommer att få
              avslag eller ett nekande besked. Då kommer det här att landa i
              en rättslig prövning där de här personerna sannolikt kommer att
              överklaga. Det kommer att gå till nästa rättsliga instans och
              prövas där. Och därefter kanske det går vidare.
            </seg>
            <seg n="7fa943d1">
              Det här kommer att skapa en väldigt stor rättsosäkerhet och en
              osäkerhet för de här personerna kring vad som ska gälla. Därför
              är min avsikt och min önskan att vi kan komma så långt som möjligt
              med att hitta de uppenbara brister som kommer att finnas i lagstiftningen
              i övrigt och som kommer att göra det svårt för de här personerna.
              Jag vill identifiera de bristerna och kunna justera lagstiftningen
              där också.
            </seg>
            <seg n="3fc665ce">
              Jag har försiktigtvis sagt att jag tror att en sådan här lagstiftning
              kan träda i kraft senast den 1 juli 2013. Det är just för att
              vi ska hinna lägga saker och ting till rätta. Alternativet blir
              att de här personerna kommer att kastas in i en situation med
              ständiga rättsliga processer och den osäkerhet som det innebär.
              Och det kommer sannolikt att ta längre tid än till den 1 juli
              2013. Då tycker jag att det är viktigt att vi tar itu med de brister
              som vi enkelt kan se. Sedan kommer vi säkert att upptäcka mer,
              men vi ska ta itu med det som vi kan se och kan lägga till rätta
              för att skapa största möjliga säkerhet och största möjliga trygghet
              för de personerna.
            </seg>
          </u>
          <note type="speaker" n="68d645cb">
            Anf. 15 AGNETA LUTTROPP (MP):
          </note>
          <u who="agneta_luttropp_1e8337" xml:id="i-1422c8a08e139aed-1" n="e4377f36">
            <seg n="4b1802fc">
              Fru talman! Det jag får höra nu är någonting som gläder mig väldigt
              mycket. Det jag hör, och det jag väl anade innan också, är att
              det inte är kört. Man har redan nu bestämt sig för att ta bort
              kraven på att vara gift och att ha svenskt medborgarskap för att
              sedan återkomma om steriliseringskravet. Det upplever jag som
              en dörr som inte riktigt har funnits där tidigare. Dörren står
              lite mer på glänt just nu.
            </seg>
            <seg n="5348e1ec">
              Jag vill bara i det här inlägget säga att det finns en del länder
              som har tagit bort steriliseringskravet, bland annat England.
              Där har man gjort kopplingen mellan mänskliga rättigheter och
              tvångssterilisering. Då är min fråga: Kan ministern också se de
              kopplingarna?
            </seg>
          </u>
          <note type="speaker" n="09a38e10">
            Anf. 16 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-2" n="5e284e4f">
            <seg n="30d25ca8">
              Fru talman! Jag skulle först vilja säga att dörren inte bara
              står på glänt, utan den är öppen. Vi kommer från regeringens sida
              att lägga fram förslag som innebär att kravet på sterilisering
              upphävs. Det jag ville försöka förklara var att det kan finnas
              en och annan som tycker att den här lagstiftningen måste komma
              på plats om några månader eller från den 1 januari 2013. Jag har
              inga skäl att se till att det tar längre tid än nödvändigt utan
              vill skapa en så trygg och väl fungerande lagstiftning som möjligt
              för alla de personer som vill se en ny lagstiftning och som är
              i behov av att lagstiftningen faktiskt fungerar i praktiken.
            </seg>
            <seg n="ba577da7">
              Agneta Luttropp tar också upp frågan ur ett MR-perspektiv. Det
              är ingen hemlighet att Sverige har fått kritik av bland annat
              Europarådets kommissionär för mänskliga fri- och rättigheter och
              i en del andra sammanhang också.
            </seg>
            <seg n="d0526a0a">
              Jag vänder mig lite grann mot ordet tvångssterilisering. Krav
              som ställs för en viss annan medicinsk behandling är förstås någonting
              som vi i normala fall säger nej till. Det hörs ibland i den svenska
              debatten krav på att personer som till exempel ska få sin lungcancer
              behandlad måste sluta röka. Det är klart att det är önskvärt att
              de slutar röka, men det kan inte vara så att vi i Sverige måste
              kvalificera oss för en viss typ av medicinsk behandling.
            </seg>
            <seg n="95f36294">
              Här finns möjligen paralleller till steriliseringsfrågan. Jag
              är väl bekant med det resonemanget och tycker förstås att det
              ligger en hel del i det. Det tycker jag att vi kan lämna bakom
              oss. Vi är i samtliga fyra partier i regeringen överens om att
              den nuvarande lagstiftningen på det här området ska avskaffas.
              Det gäller att göra det på ett sätt som kan gå så snabbt som möjligt
              men med säkerställande av att lagstiftningen i praktiken kommer
              att fungera på det sätt som vi önskar för de personer som berörs.
            </seg>
          </u>
          <note type="speaker" n="937dae2a">
            Anf. 17 AGNETA LUTTROPP (MP):
          </note>
          <u who="agneta_luttropp_1e8337" xml:id="i-1422c8a08e139aed-2" n="e4377f36">
            <seg n="965f5659">
              Fru talman! Det blir ett väldigt kort inlägg. Jag kan bara säga
              att Miljöpartiet verkligen noga kommer att följa den här utvecklingen
              för att se att det inte blir fördröjningar. Vi är naturligtvis
              väldigt måna om att det här hanteras så snabbt som det går, men
              samtidigt med kvalitet.
            </seg>
          </u>
          <note type="speaker" n="1ffd5414">
            Anf. 18 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-3" n="5e284e4f">
            <seg n="3625a4a7">
              Fru talman! Underbart är kort, heter det. Tack för ett intressant
              meningsutbyte! Vi får säkert tillfälle att komma tillbaka, om
              inte annat i samband med att propositionen avlämnas.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="e7ab9eeb">
            10 § Svar på interpellation 2011/12:244 om apotek i glesbygden
            efter avregleringen
          </note>
          <note type="speaker" n="7de58d62">
            Anf. 19 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-4" n="5e284e4f">
            <seg n="17c918bf">
              Fru talman! Maria Stenberg har frågat mig om jag avser att ta
              några initiativ som kommer att garantera apoteksverksamhet i glesbygden
              även när avtalet om apoteksombud upphör vid halvårsskiftet 2012.
            </seg>
            <seg n="4697aa41">
              Apoteksombuden har tre huvudsakliga uppgifter. Apoteksombuden
              är ombud för försäljning av vissa receptfria läkemedel från lager,
              receptförmedlare samt paketförmedlare av receptförskrivna och
              receptfria läkemedel som inte finns i lager hos ombuden.
            </seg>
            <seg n="97ed38de">
              I samband med omregleringen gav regeringen Tillväxtanalys i uppdrag
              att följa och analysera den geografiska tillgängligheten till
              receptbelagda och receptfria läkemedel. I en delrapport har myndigheten
              jämfört antalet apoteksombud före reformen med antalet apoteksombud
              efter reformens ikraftträdande. År 2009 fanns det totalt ca 840
              apoteksombud och i maj 2011 hade antalet ombud minskat till 755,
              en minskning med 85 ombud eller 10 procent. Antalet ombud har
              även minskat sett över en längre tidsperiod. Sedan år 1999 har
              antalet ombud minskat från 963 till nuvarande nivå, en minskning
              med över 200 ombud eller i relativa termer närmare 22 procent.
            </seg>
            <seg n="87dc6d92">
              Enligt Tillväxtanalys kan nedgången ha flera olika orsaker. En
              del ombud kan ha försvunnit genom att ombudets huvudsakliga verksamhet,
              till exempel en dagligvarubutik, har lagts ned. Detta kan i sin
              tur vara orsakat av ett minskat befolkningsunderlag, minskad köptrohet,
              dålig lönsamhet eller att tidigare butiksägare slutat och att
              det då inte har funnits någon som velat ta över verksamheten.
              En del tidigare apoteksombud kan också helt ha avvecklat sin ombudsfunktion.
              Sedan år 2009 kan dessutom en del ombud ha upphört att vara apoteksombud
              och numera enbart vara OTC-försäljningsställen, och det kan också
              tänkas att etablering av ett lokalt apotek i något fall har påverkat
              befintlig ombudsverksamhet. Det kan vidare heller inte uteslutas
              att det finns vissa fel i statistiken, till exempel att några
              ombud enbart finns registrerade som OTC- försäljningsställen trots
              att de har kvar funktionerna som receptförmedlare och paketförmedlare.
            </seg>
            <seg n="aabd7589">
              Eftersom försäljning av receptfria läkemedel numera är tillåten
              även utanför apoteken kan ombudens betydelse för tillgängligheten
              till dessa läkemedel i viss utsträckning ha förändrats genom etableringen
              av nya försäljningsställen för receptfria läkemedel, OTC. I många
              små orter, där inga nya OTC-försäljningsställen har tillkommit,
              är dock ombuden de enda försäljningsställena för receptfria läkemedel.
              I många gles- och landsbygder är nätet av apoteksombud därför
              fortfarande av stor betydelse för den geografiska tillgängligheten
              till både receptbelagda och receptfria läkemedel.
            </seg>
            <seg n="67da9703">
              De flesta nya apotek har etablerats i områden eller på orter
              där det funnits apotek sedan tidigare och där tillgängligheten
              i de flesta fall redan innan varit relativt god. Ett fåtal apotek
              har etablerats på orter där det tidigare saknats apotek. Tillgängligheten
              till apotekstjänster i många gles- och landsbygder är därför även
              fortsättningsvis starkt beroende av nätet av apoteksombud. En
              förutsättning för att ombuden ska kunna ses som fullvärdiga komplement
              till apoteken är dock att omfattningen av ombudens service inte
              försämras.
            </seg>
            <seg n="a855e543">
              För närvarande har Apoteket AB ett uppdrag att fram till den
              1 juli 2012 behålla befintliga apoteksombud i den utsträckning
              det behövs för att upprätthålla en god läkemedelsförsörjning på
              orten. I samband med omregleringen konstaterade regeringen att
              de apoteksombud som då fanns skulle finnas kvar under den närmaste
              treårsperioden. Denna period är nu på väg att löpa ut, och regeringen
              har mycket riktigt utvärderat det fortsatta behovet av ombudsverksamheten.
              Resultatet av denna utvärdering kommer att framgå av statens ägaranvisning
              till Apoteket AB som antas på bolagets årsstämma den 26 april
              2012.
            </seg>
          </u>
          <note type="speaker" n="db9c91be">
            Anf. 20 MARIA STENBERG (S):
          </note>
          <u who="maria_stenberg_ac6055" xml:id="i-696bfb7f7ae176dd-0" n="d4a29de6">
            <seg n="3815077e">
              Fru talman! Grundläggande samhällsservice i glesbygd där apoteken
              ingår är en hjärtefråga för mig. Jag tackar ministern för svaret,
              men föga förvånande känner jag mig inte helt nöjd med det. Jag
              vill lyfta upp några glesbygdsperspektiv som visar på följder
              av den borgerliga regeringens privatisering och utförsäljning
              av apoteken.
            </seg>
            <seg n="df7081c3">
              När avregleringen av apoteksmarknaden, med full fokus på privatisering,
              skulle ske sjöngs det lovsånger om att det skulle innebära bättre
              tillgänglighet och lägre priser. Det var den borgerliga regeringens
              ursäkt för att privatisera och sälja ut Apoteket AB. I dagsläget
              står många människor med privatiseringskvittot i handen och konstaterar
              att det varken blev billigare eller mer tillgängligt med medicinerna.
            </seg>
            <seg n="e388aee8">
              Livet har lärt mig att i valsituationer finns det oftast ett
              pris som ska betalas, och just nu betalas priset för utförsäljningarna
              av människor som bor och lever i glesbygden, människor som fått
              sämre tillgänglighet till och högre priser på mediciner. När det
              gäller de högre priserna är det viktigt att påminna statsrådet
              och regeringen om att det var de själva som beslutade om ett påslag
              på recepten för att privatiseringen så att säga skulle få en extra
              skjuts framåt. Då är det inte konstigt att människor känner sig
              lurade och svikna. Den borgerliga politiken verkar helt enkelt
              inte riktigt vara till för oss som bor utanför Helsingfors.
            </seg>
            <seg n="5846d168">
              Fru talman! Jag bor i Arjeplog. Sett till folkmängden är det
              en mycket liten kommun, men till ytan är den lika stor som Skåne
              och Blekinge tillsammans. Vi har 8,6 mil till nästa kommun i Norrbotten
              där det också finns ett apotek. Efter privatiseringen tillhör
              de inte samma firma, men det finns i alla fall ett apotek i närmaste
              kommun. I Arjeplog finns kommunmedborgare som har mer än 10 mil
              till tätorten Arjeplog. Avståndet blir alltså 18,6 mil till nästa
              apotek. Med det perspektivet på vardagen är det inte underligt
              att vi undrar över hur det ska se ut på medicin- och apotekssidan
              efter halvårsskiftet.
            </seg>
            <seg n="c946c485">
              Det känns inte helt tryggt när statsrådet till Sveriges Radio
              säger att den borgerliga regeringen ska verka för att vi även
              fortsättningsvis ska ha god tillgång till läkemedel och att det
              också ska gälla dem som bor utanför de större tätorterna. Kruxet
              är att varken jag eller andra som bor i Arjeplog, eller på andra
              orter i glesbygden, riktigt vet om statsrådet anser att det är
              en större tätort och därmed omfattas av ambitionen att det ska
              finnas ett apotek även för oss.
            </seg>
            <seg n="141827be">
              Det var inte alltid bättre förr, det vill jag säga, men jag har
              aldrig tidigare mötts av en skylt på en apoteksdörr med budskapet
              Stängt på grund av personalbrist. Förr fanns det möjlighet att
              använda sig av personal från närmaste apotek för att täcka upp
              ifall någon var sjuk eller borta av andra orsaker. Den möjligheten
              verkar i utförsäljningens spår nu vara en utopi.
            </seg>
            <seg n="e326504e">
              Samordning och samverkan tycks inte riktigt fungera. Det är klart
              att det inte gör. Det är en självklar konsekvens av konkurrensen
              och av att det i dag är olika företag som driver apoteken. Då
              hjälper det inte att säga, även om statsrådet säkert kommer att
              göra det, att det ska finnas utbildade farmaceuter på plats. Människor
              blir sjuka och den borgerliga regeringen har förstört samverkansformen.
            </seg>
            <seg n="28765a47">
              Nu liksom när jag skrev min interpellation är vi väldigt nyfikna
              och undrar hur statsrådet och den borgerliga regeringen ser på
              tillgängligheten till mediciner och apotek även i glesbygd, där
              det kan vara 20 mil mellan apoteken. Därför kvarstår min fråga.
            </seg>
          </u>
          <note type="speaker" n="f43eedae">
            Anf. 21 FINN BENGTSSON (M):
          </note>
          <u who="finn_bengtsson_40fb24" xml:id="i-6f6102e83991187f-0" n="8e2a7d79">
            <seg n="1e49f001">
              Fru talman! Jag får börja med att tacka Maria Stenberg för en
              intressant och viktig interpellation i ett ämne som verkligen
              berör, nämligen tillgänglighet till apotek för att få läkemedel.
              Jag får även tacka statsrådet för svaret. Det var bra att vi i
              kammaren fick tydliggjort att myndigheten Tillväxtverket har lämnat
              en rapport till socialministern, som han tagit till sig. Det framgår
              av svaret att man tillsammans med den interna utredning som görs
              beträffande Apoteket AB kommer att kunna leverera ett svar. Det
              sker i samband med att statens ägaranvisningar till Apoteket AB
              antas på bolagsstämman i april månad i år. Jag tror att det ligger
              i framkant vad gäller hur vi ska se på apoteksombuden när treårsperioden
              har upphört.
            </seg>
            <seg n="b9826549">
              Låt mig komma tillbaka till det som jag tycker antyds i interpellantens
              inlägg, att det hos Socialdemokraterna och övriga rödgröna partier
              finns en allmän negativ hållning till omregleringen av apoteksmarknaden.
              Låt oss därför titta tillbaka i tiden lite grann. Det sägs i socialministerns
              svar bland annat att minskningen av apoteksombuden har varit ganska
              dramatisk om man går tillbaka till 1999. Under många socialdemokratiska
              år med monopol minskade alltså apoteksombuden. Och vad värre var,
              de faktiska apoteken minskade.
            </seg>
            <seg n="8d53eee1">
              Sedan reformen trätt i kraft har antalet apotek ökat med en tredjedel.
              Det är den utveckling som förutsågs när andra länder, exempelvis
              Norge som hade gjort en apoteksomreglering, analyserades. Mycket
              riktigt har reformen blivit framgångsrik när det gäller tillgängligheten.
              I dag har 98 procent av svenska folket sitt apotek inom tjugo
              minuters räckhåll. Det är naturligtvis en viktig siffra att fundera
              över. Så var det inte när Socialdemokraterna kramade sitt tidigare
              apoteksmonopol. Innan reformen som omreglerade apoteken trädde
              i kraft minskade tillgängligheten till vanliga apotek varje år.
              Den trenden har, som sagt, helt vänts till det positiva, vilket
              är viktigt att komma ihåg.
            </seg>
            <seg n="5bf4d703">
              I ljuset av detta kan man säga att det uppstår personalbrist
              när vi får allt fler apotek. Det är en riktig iakttagelse och
              i grunden en positiv observation. Det innebär nämligen att fler
              farmaceuter kommer att behöva utbildas. Vi kommer att ha fler
              duktiga, läkemedelskunniga människor som erbjuder kunderna bättre
              assistans och kortare kötider. I förlängningen av reformen ser
              jag därför en utveckling där vi kommer att få ännu högre tryck
              på farmaceututbildningen. När vi hade ett apoteksmonopol höll
              det snarast på att bli en avveckling och farmaceuter sökte sig
              utanför Sveriges gränser, till länder som hade bättre tillgänglighet.
            </seg>
            <seg n="b6590608">
              Man kan även lite grann reflektera över vad det är som gör att
              Socialdemokraterna hela tiden försöker komma tillbaka till frågan
              om monopol. Även om interpellanten säger att allt inte var bättre
              förr, vilket jag verkligen vill understryka i den här debatten,
              finns det många som gärna skulle vilja se att vi hade monopol
              på apoteksmarknaden. När vi tittade på hur det såg ut internationellt
              då vi genomförde omregleringen kunde vi se att det i princip var
              ett par totalitära länder som hade apoteksmonopol samt Sverige.
              Vi vill naturligtvis inte gärna kvalificera in i den gruppen av
              länder.
            </seg>
            <seg n="2c4778ea">
              Att komma ut ur ett apoteksmonopol har varit helt avgörande för
              tillgängligheten till läkemedel. Det fanns negativa trender beträffande
              såväl apotekens avveckling som apoteksombuden i samband med monopoliseringen.
              Det är glädjande, fru talman, att den trenden nu är bruten, och
              vi ser fram emot den bedömning som staten gör inför sitt ägardirektiv
              till apoteken gällande apoteksombuden, vilket sker i april månad.
            </seg>
          </u>
          <note type="speaker" n="6326f585">
            Anf. 22 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-0" n="564227f1">
            <seg n="43d410ad">
              Fru talman! För någon vecka sedan hade jag en debatt om just
              effekterna av avregleringen av apoteksmarknaden utifrån att det
              faktiskt har uppstått en bristande tillgänglighet på medicin.
              Det Maria Stenberg lyfter fram i sin interpellation är tillgängligheten
              i glesbygd. Det är mycket riktigt så att det till exempel någon
              mil utanför Örebros stadskärna, i ett stort köpcentrum, numera
              finns säkert fem apotek. Det har inte ökat tillgängligheten mer
              än att de finns på ett och samma ställe det har inte uppstått
              fem nya apotek i till exempel Ljusnarsberg, som ligger åtta mil
              från Örebro och tillhör glesbygden.
            </seg>
            <seg n="e26ce36d">
              Jag tycker alltså att frågan är viktig. Det jag ibland inte tycker
              att statsrådet eller ens regeringen vill svara på är: Vad hade
              man kunnat åstadkomma genom det statliga ägandet? Hur hade man
              kunnat åstadkomma högre tillgänglighet genom att ge Apoteket AB,
              som man äger till 100 procent, direktiv? Etablera er i glesbygd!
              Se till att vara mer tillgängliga! Ha längre öppettider! Jag tycker
              att statsrådet i denna interpellationsdebatt borde kunna redovisa
              hur man kan använda Apoteket AB, både före och efter avregleringen,
              genom att ge tydliga direktiv om bättre tillgänglighet och etablering
              på fler orter.
            </seg>
            <seg n="aa7e801e">
              Vad har statsrådet för avsikt att göra i denna fråga?
            </seg>
          </u>
          <note type="speaker" n="4408e237">
            Anf. 23 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-5" n="5e284e4f">
            <seg n="f8bcca43">
              Fru talman! Det är några saker som är väldigt viktiga att säga
              i detta sammanhang. En av dem är att tre av fyra personer har
              mindre än fem minuter till det närmaste apoteket. Nio av tio personer
              når det närmaste apoteket inom tio minuters bilfärd. Det är 127
              000 personer som har 20 minuter eller mer till sitt närmaste apotek.
              Det är en minskning med över 8 000 personer sedan 2009. Antalet
              personer med mer än 30 minuter till det närmaste apoteket har
              också minskat. Det finns alltså ingen grund för alarmism här.
            </seg>
            <seg n="52159892">
              Det är väldigt viktigt att säga att det inte är fler som har
              fått längre till ett apotek. Tvärtom har, vilket Finn Bengtsson
              också underströk, antalet apotek i Sverige ökat. Fler personer
              har fått närmare till för dem jätteviktiga läkemedel. Utöver de
              riktiga apoteken är det i dag också möjligt att på 6 0007 000
              fler ställen än vad som tidigare gällde få tag på receptfria läkemedel
              av visst slag. Detta är naturligtvis en väldig förbättring.
            </seg>
            <seg n="371b500c">
              För att Eva-Lena Jansson ska känna sig nöjd ska jag säga att
              jag tror att det är viktigt att alla småbarnsföräldrar kan få
              tag i nässprej eller huvudvärkstabletter när det kniper. Tillgängligheten
              har förbättrats rejält.
            </seg>
            <seg n="8d4d4dfd">
              Det jag nu har sagt minskar inte problemet för de personer som
              bor i extrem glesbygd. Också de har förstås rätt att få tag i
              läkemedel som ibland kan vara absolut livsviktiga. Därför har
              vi haft en särskild reglering när det gäller ombudsverksamheten,
              för att säkerställa att allting fungerar väl också för dessa personer.
              Som jag sade i mitt svar håller vi på att titta på detta just
              nu. Det är ännu för tidigt att ge ett definitivt besked, men riksdagen
              kommer naturligtvis att få ett besked om hur vi ser på dessa frågor.
            </seg>
            <seg n="a7ceee9a">
              När det gäller den riktigt stora frågan, som handlar om nedrivande
              av en monopolsituation för att i stället skapa en möjlighet för
              fler aktörer, var det huvudsakliga syftet med detta att öka tillgängligheten.
              Det finns heller ingen tvekan om att syftet har uppnåtts. Syftet
              har uppnåtts, och det är till väldigt stor nytta.
            </seg>
            <seg n="7c5d6f59">
              Maria Stenberg nämnde på ett lite insinuant sätt möjligheten
              att finansiera apoteksverksamhet. Det kostar pengar att säkra
              att det finns apotek överallt, men det är också så att apoteksföretagen
              själva betalar eller läkemedelsindustrin, ska jag säga. Vi har
              nämligen hittat nya mekanismer för att kunna pressa priser. Det
              finns verkligen inget egenvärde i att ha höga priser, utan vi
              ska i alla olika led försöka säkerställa att vi får bästa möjliga
              läkemedel till lägsta möjliga pris och ändå det är viktigt att
              säga säkerställa möjligheten för dessa företag att forska fram
              nya livsviktiga läkemedel som kan rädda liv i morgon.
            </seg>
          </u>
          <note type="speaker" n="aeefc0bc">
            Anf. 24 MARIA STENBERG (S):
          </note>
          <u who="maria_stenberg_ac6055" xml:id="i-696bfb7f7ae176dd-1" n="d4a29de6">
            <seg n="4f7b6ddb">
              Fru talman! Det är jätteintressant att glesbygdsperspektivet
              och hur olika reformer slår för de väldigt få människor som lever
              i glesbygden aldrig verkar speciellt viktigt. Det känns lite ledsamt.
            </seg>
            <seg n="4dc48418">
              Jag brukar säga: Utan spaning ingen aning. Jag gillar det. Att
              följa upp och utvärdera sina beslut är jättebra, och det är nödvändigt.
              På det sättet finns också en möjlighet att ändra på saker och
              ting som inte blev riktigt som det var tänkt när besluten fattades.
            </seg>
            <seg n="5c35ed63">
              Därför blev jag så förvånad när jag läste det svar som gavs till
              en kollega för två år sedan. Där sades: Regeringen gjorde också
              i propositionen den bedömningen att reformen bör följas upp och
              utvärderas, bland annat avseende effekter på tillgänglighet och
              tjänsteutbud i bland annat glesbygder. Uppföljning av reformen
              är av central betydelse och kommer att ge underlag för att bedöma
              ett eventuellt behov av åtgärder för att garantera apotekstäckningen
              i alla delar av landet efter utgången av övergångsperioden på
              tre år.
            </seg>
            <seg n="7c454d88">
              Nu står vi här, alla dessa år senare, och utvärderingen kommer
              i sista sekund innan avtalet löper ut och verkligheten verkligen
              pockar på uppmärksamhet. Resultatet av utvärderingen kommer den
              26 april i år, någon stackars månad innan avtalet löper ut, skrev
              statsrådet i svaret till mig. Min fråga blir alltså: Är det ett
              bra sätt att förhålla sig till en för många sjuka människor som
              är beroende av en säker och trygg läkemedelstillgång livsviktig
              fråga, att man poängterar att uppföljningen ska ske och sedan
              kommer den några stackars månader innan avtalet löper ut?
            </seg>
            <seg n="df12759c">
              Jag vill poängtera att jag inte bara talar om möjligheten att
              köpa Alvedon och hostmedicin eller näsdroppar under längre öppettider
              och på fler försäljningsställen. Det är jättebra. Det finns dock
              ett glesbygdsperspektiv som borde uppmärksammas och debatteras
              också när det gäller hostmediciner och Alvedon, och det är när
              bensinmacken och kanske den lilla livsmedelsbutiken läggs ned.
              Då finns det människor som får åtskilliga mil och kanske långa
              timmar till nästa ställe som säljer Alvedon och hostmedicin. Det
              är liksom ingen skillnad där för oss som bor i glesbygd.
            </seg>
            <seg n="31a2b1e4">
              Det kanske inte är helt livsavgörande om man inte får tag i Alvedon
              på några sekunder, men det är som jag ser det ett tecken på att
              den grundläggande samhällsservicen är på väg att armas ut. Det
              kanske dock är en fråga som både Socialdepartementet och Näringsdepartementet
              håller på med. Är det så, statsrådet, att du och statsrådet Lööf
              har en strategi för servicen i glesbygden när det gäller apoteksombud
              och tillgänglighet till receptfria mediciner som finns hos apoteksombuden?
              Det vore jättebra om statsrådet kunde kommentera detta. Vi är
              nämligen många som bor där ute i glesbygden som undrar över detta.
            </seg>
            <seg n="b1e762db">
              För mig duger det inte att konstatera att det har skett en försämring
              under en längre tid att minskningen av apoteksombud har skett
              under en längre tid. Nu när statsrådet och kanske andra ledamöter
              av denna kammare har både konstaterat och poängterat att historien
              ser ut som den gör kräver nämligen åtminstone jag att ni som just
              nu innehar makten att påverka framtiden har åtminstone någon politisk
              vision eller något politiskt förslag som visar vägen in i framtiden.
              Om man nu har tittat i backspegeln måste man också kunna berätta
              vad man ser i framrutan. Om man inte reflekterar över vare sig
              historia eller framtid blir det nämligen väldigt instängt i det
              fordon man åker i.
            </seg>
            <seg n="be702039">
              Jag skulle alltså bli väldigt glad om statsrådet kunde lite grann
              kommentera glesbygdsperspektivet och kanske inte endast konstatera
              att det har blivit så mycket bättre för människor i tätorterna.
              Där kan man ju springa på ett apotek var tionde meter i vissa
              fall.
            </seg>
          </u>
          <note type="speaker" n="71736058">
            Anf. 25 FINN BENGTSSON (M):
          </note>
          <u who="finn_bengtsson_40fb24" xml:id="i-6f6102e83991187f-1" n="8e2a7d79">
            <seg n="7309d19f">
              Fru talman! Låt oss så här långt i debatten konstatera att reformen
              vid omregleringen av apoteksmonopolet i allt väsentligt givit
              en bättre tillgänglighet för svenska folket.
            </seg>
            <seg n="d5057afc">
              Sedan är det korrekt, som interpellanten säger, att det naturligtvis
              finns ett glesbygdsproblem kring apoteksombuden. Här har regeringen
              en plan för att både utreda detta under resans gång och att komma
              med besked om ägardirektiven senast på stämman för Apoteket AB.
            </seg>
            <seg n="ff92cb94">
              Är man för konkurrens ser man de stora fördelarna med att omreglera
              en så här viktig distributionsmarknad som läkemedelsmarknaden
              är. Och det är inte bara så att vi har fått fler apotek, utan
              vi har också fått helt andra och mer gynnsamma öppettider. Detta
              är konkurrensens fördelar. Jag tror att det finns mycket konkurrensutsättning
              när det gäller just distribution till människor av ibland livsviktiga
              läkemedel. Det är väldigt glädjande att se att vi har kunnat bryta
              den tidigare trenden.
            </seg>
            <seg n="521efcaf">
              Det finns en intressant motion från Centerpartiet, som tänker
              i samma vidare banor, om att man i framtiden kan tänka sig att
              apoteksombuden kan försörjas inte bara av Apoteket AB utan även
              av andra aktörer på marknaden. Det är alltså helt nya tankar.
            </seg>
            <seg n="cac163cf">
              Här måste regeringen ha en möjlighet att först se hur reformen
              har landat, och vi kan nu konstatera, som jag sade, att den i
              allt väsentligt har varit lyckad, och sedan fundera i vidare termer
              om man kan tänka sig ett apoteksombudssystem just för glesbygden
              som ser ännu bättre ut i framtiden.
            </seg>
            <seg n="a0ea1982">
              Det kan vara lite förvånande att titta tillbaka på när vi lade
              fram det första förslaget om att få receptfria läkemedel ute i
              dagligvaruhandeln. Dessa borde i dag harangeras av Sveriges livsmedelshandlare.
              Nu senast säger man i tidskriften Livsviktigt att reformen har
              ökat tillgängligheten fantastiskt bra och frågar också vad alternativet
              hade varit om oppositionen hade fått välja att stänga av den möjligheten
              även i glesbygd.
            </seg>
          </u>
          <note type="speaker" n="48ec872f">
            Anf. 26 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-1" n="564227f1">
            <seg n="65621b4e">
              Fru talman! Jag har en ganska enkel fråga: Hade det varit möjligt
              för statsrådet och regeringen att före omregleringen och efter
              omregleringen ge Apoteket AB uppdraget att öka tillgängligheten
              genom bättre öppettider, fler försäljningsställen och genom att
              finnas i glesbygd? Min bild är att regeringen naturligtvis kan
              ge Apoteket AB det uppdraget. Varför har man inte gjort det om
              man nu har tyckt att det har varit viktigt med ökad tillgänglighet?
            </seg>
            <seg n="1c87e297">
              Försäljning av nässprej och huvudvärkstabletter är en av statsrådets
              favoritdelar. Jag vet inte riktigt varför han är så förtjust i
              det, för min bild är att det bästa för folkhälsan är om man slipper
              att använda sig av de här läkemedlen. Vi vet också att det som
              läkarna har varnat för är ökade leverskador, att det skulle bli
              en överdriven användning. Vi har inte varit emot försäljning av
              de här läkemedlen i affärer, men vi vill att det ska vara ordning
              och reda. Mediciner är inte vilka varor som helst.
            </seg>
            <seg n="6603f4be">
              Jag hoppas, fru talman, att statsrådet kommer att svara på frågan
              varför man inte har gett Apoteket AB i uppdrag att finnas mer
              tillgängligt och finnas i glesbygd.
            </seg>
            <seg n="e83a152d">
              Hur kommer det sig att den utvärdering som regeringen har gjort
              inte kommer riksdagen till handa utan först levereras på Apotekets
              årsstämma? Vore det inte av intresse att de folkvalda kan ta del
              av utvärderingen innan den presenteras på årsstämman och därmed
              blir offentligt? Är det inte viktigt att vi folkvalda, som faktiskt
              har en möjlighet att granska regeringen, kan ta del av den innan
              den kommer till bolagets årsstämma den 26 april?
            </seg>
          </u>
          <note type="speaker" n="5a67eaf8">
            Anf. 27 ISAK FROM (S):
          </note>
          <u who="isak_from_0325ff" xml:id="i-cb2fb3c5a3a07c60-0" n="555163ec">
            <seg n="6b4ebc9b">
              Fru talman! Jag vill tacka statsrådet för svaret och Maria Stenberg
              för en väldigt viktig interpellation.
            </seg>
            <seg n="2b8e0b34">
              När man genomför stora reformer går man från ett system till
              ett annat, och det är klart att det medför förändringar. En del
              förändringar blir klart positiva, och det har redovisats här av
              statsrådet att det har blivit väldigt mycket fler apotek på väldigt
              många ställen. Statsrådet säger att 98 procent har fått närmare
              till ett apotek. Det är säkert så, för vi lever i ett långt land
              där befolkningen är vida spridd.
            </seg>
            <seg n="f6f1a8c1">
              I den del av landet som jag kommer från, Norsjö i Västerbotten,
              har vi också fått ett nytt apotek. Vi hade Apoteket förut, och
              nu har vi fått en annan ägarkonstellation. När man har fått sitt
              recept och går in på apoteket är det inte alls säkert att den
              medicin som man har fått på recept finns på apoteket. För att
              det inte ska drabba befolkningen utan patienterna ska få sin medicin
              har det fått till konsekvens att vårdcentralen ligger på ett antal
              förpackningar med viktig medicin, blodtrycks- och hjärtmedicin.
              Annars får patienten vänta i tre dagar, och patienten kanske inte
              kan åka till nästa apotek som ligger fem, åtta eller tio mil bort
              beroende på var det andra apoteket ligger där medicinen kanske
              finns.
            </seg>
            <seg n="df49dc44">
              Precis som Maria Stenberg och Eva-Lena Jansson varit inne på
              är det väldigt intressant att få veta vad som händer med apoteksombuden
              efter den 1 juni. Det är klart att vi tycker att det är lite konstigt,
              som statsrådet svarar, att vi ska vänta till bolagsstämman den
              26 april. Det är synnerligen dålig framförhållning. Det är väl
              inte mer än rätt att socialministern kommer med ett tydligt svar
              här i dag som vi kan ta med oss eller kommer med ett svar på när
              riksdagen kan få ett riktigt svar.
            </seg>
            <seg n="aafb0984">
              Samtidigt som monopolet avskaffades infördes ett nytt upphandlingssystem.
              Apoteken ska sälja det billigaste läkemedlet om det inte är patentskyddat.
              Varje månad gör staten därför stora upphandlingar. Problemet är
              att bolagen som vinner upphandlingarna inte har krav på sig att
              kunna leverera för en hel månad. I ett antal områden har det visat
              sig att varorna tar slut innan månaden är slut. Då krävs det ett
              nytt myndighetsbeslut för att gå in och besluta om vilken medicin
              man ska leverera i stället. Det ställer naturligtvis till det
              för de mindre apoteken, för de ligger ju inte på stora lager.
              Vad avser socialministern att göra för att öka tillgängligheten
              till läkemedel? Det är ju faktiskt det som är den viktiga frågan.
            </seg>
            <seg n="4696c60a">
              Sverige har en regering, och regeringen ska leverera rättvisa
              villkor. Det har man inte fullt ut lyckats med i det här fallet,
              så jag tycker att det är upp till bevis för regeringen och socialministern.
            </seg>
          </u>
          <note type="speaker" n="60d744cc">
            Anf. 28 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-6" n="5e284e4f">
            <seg n="b94dedcb">
              Fru talman! Utgångspunkten för den här interpellationsdebatten
              är en interpellation som har avlämnats av Maria Stenberg, och
              jag hoppas att andra deltagare ursäktar om jag någorlunda håller
              mig till ämnet. Det finns väldigt många spännande saker att diskutera,
              men tiden räcker inte till för precis allting.
            </seg>
            <seg n="07329439">
              Jag ska ändå besvara Eva-Lena Janssons fråga om det hade varit
              möjligt för regeringen att ge direktiv till Apoteket att öppna
              fler apotek, öka tillgängligheten och så vidare under ett bibehållet
              monopol. Självklart hade det varit möjligt, och det finns väl
              knappast någon som har funderat på om det skulle ha varit möjligt
              eller inte. Men sedan är frågan: Hade det varit bra?
            </seg>
            <seg n="c05c5270">
              Vi ska veta att Apoteket AB:s ledning avrådde från sådana saker.
              Vi ska veta att den regering som satt och administrerade monopolet
              inte valde att lägga fram några sådana direktiv till Apoteket
              AB, utan vi hade en situation där antalet apotek i Sverige stegvis
              minskade och antalet ombud i Sverige successivt blev allt färre.
              Så var situationen.
            </seg>
            <seg n="4de8799a">
              Vi har valt att öppna upp och möjliggöra för fler aktörer på
              det här området, och vi har kommit till en situation där tillgängligheten
              har blivit väldigt mycket bättre. Vi har också aviserat och säkerställt
              att under en treårsperiod ska vi följa frågan just när det gäller
              ombud för att sedan återkomma med ett ställningstagande.
            </seg>
            <seg n="23df6348">
              Nu argumenterar Maria Stenberg och säger att vi väntar alldeles
              för länge med att komma med en utvärdering. Men det ligger på
              något sätt i utvärderingens natur att den knappast kan komma innan
              utvecklingen har redovisat sig själv. Det är svårt att utvärdera
              innan man har någonting att utvärdera.
            </seg>
            <seg n="18924f31">
              I samma inlägg undrar Maria Stenberg vad som är strategin utifrån
              utvärderingen som vi borde ha gjort långt tidigare, när vi inte
              har sett verkligheten. Vi måste ta saker och ting i tur och ordning.
              Det är därför som jag i dag inte kan lämna några besked på den
              här punkten, för vi tittar och utvärderar, och utvärderingar är
              A och O. Och finns det något som jag tycker att det finns skäl
              för regeringen att berömma sig av är det att när vi genomför reformer
              är vi noggranna.
            </seg>
            <seg n="6014aa9d">
              I det här fallet tittar Tillväxtanalys på det här, som redovisas
              i svaret, liksom Statskontoret, Riksrevisionen, Konkurrensverket
              och Konsumentverket för att se vad vi kan lära.
            </seg>
            <seg n="cb8cea6d">
              När man gör större operationer inträffar det nästan alltid saker
              och ting som man inte kan förutse, och det måste man vara ödmjuk
              som politiker och säga. Därför följer man upp för att korrigera
              sådant som eventuellt behöver korrigeras och förstärka en utveckling
              som går som man har tänkt sig.
            </seg>
            <seg n="a91004a1">
              Vi har fått en bättre tillgänglighet. Jag anser givetvis att
              alla i vårt land, oavsett var man bor, ska ha en rimlig tillgång
              till läkemedel. Vi tänker inte vända någon grupp någonstans ryggen
              och säga att man inte ska ha tillgång till läkemedel.
            </seg>
            <seg n="7fb7b3ff">
              Vi har en samhällsutveckling som i detta avseende är lite bekymmersam,
              och vi äger den tillsammans. Vi ser att människor i till exempel
              Isak Froms hembygd i allt större utsträckning flyttar från inlandet
              till kusten. Vi får en åldrande befolkning. Människor dras till
              länens residensstäder där det sker en koncentration av befolkning,
              och andra områden får det tuffare. Det leder till att butiker
              läggs ned och att postkontor, tipsombud och andra serviceinstanser
              försvinner.
            </seg>
            <seg n="e17f0a80">
              Det är tufft att hitta vägar för att säkerställa att de funktioner
              som vi anser vara extra angelägna ska finnas, men alla människor
              har rätt till läkemedel.
            </seg>
          </u>
          <note type="speaker" n="6b3aa037">
            Anf. 29 MARIA STENBERG (S):
          </note>
          <u who="maria_stenberg_ac6055" xml:id="i-696bfb7f7ae176dd-2" n="d4a29de6">
            <seg n="6d67697f">
              Fru talman! Det känns inte hundraprocentigt bra att regeringen
              som helhet inte har koll på apoteksfrågan. Statsministern påstod
              felaktigt i partiledardebatten att en större del av apoteken finns
              kvar hos Apoteket AB, det vill säga i statens ägo. Sanningen är
              att 70 procent av apoteken finns i privat ägo. Jag undrar därför
              vad en större andel i statlig ägo innebär när regeringen samlas?
              30 procent kanske är ett större statligt ägande i Moderaternas
              Sverige. Det återstår väl att se i andra verksamheter.
            </seg>
            <seg n="2406a6ee">
              Statsministern påstod också att det har öppnats en hel del apotek
              på ställen i landet där det förr inte fanns apotek. Men sedan
              avregleringen 2009 är det två apotek som har öppnats på helt nya
              orter ett i Älmsta och ett i Insjön, enligt Svensk Farmaci. Åter
              verkar den borgerliga verklighetsbilden inte stämma överens med
              kartan.
            </seg>
            <seg n="fe788ba8">
              Jag inser att jag får återkomma i frågan om apoteken, apoteksombuden,
              den allmänna grundläggande samhällsservicen, tillgängligheten
              och valfriheten ur ett glesbygdsperspektiv.
            </seg>
          </u>
          <note type="speaker" n="4118bbbc">
            Anf. 30 ISAK FROM (S):
          </note>
          <u who="isak_from_0325ff" xml:id="i-cb2fb3c5a3a07c60-1" n="555163ec">
            <seg n="4561f048">
              Fru talman! När befolkningen går till apoteket med sitt recept
              förväntar man sig att medicinen ska finnas, oavsett om det är
              här i Helsingfors, i Norsjö eller i Lycksele som har stadsprivilegier
              och två privatägda apotek. I helgen talade jag med en anställd
              på ett av dessa apotek. Det största bekymmer man har är att förklara
              för de kunder som har kört fem sex mil från en by utanför Lycksele
              för att först besöka hälsocentralen och få sitt recept och sedan
              apoteket för att få sin medicin att den inte finns på orten. Personalen
              måste då säga att det dess värre tar tre dagar innan medicinen
              finns på apoteket.
            </seg>
            <seg n="3e86f3b9">
              Det kan ingen vara nöjd med, inte heller Sveriges socialminister.
              Befolkningen är definitivt inte nöjd med det, oavsett om man är
              i Helsingfors eller Lycksele. Här hör jag inget svar.
            </seg>
            <seg n="3913533f">
              Dock förväntar jag mig att det snarast kommer ett svar från Socialdepartementet
              om apoteksombuden. Här har vi en situation som upplevs som positiv
              på de mindre orter där livsmedelsaffären också kan vara systembolagsutlämnare,
              apoteksombud och tipsombud. Kan detta vara kvar? Finns det fortsatta
              stödsystem för det eller kommer en marknadsanpassning att råda
              fullt ut? Jag är tacksam för svar.
            </seg>
          </u>
          <note type="speaker" n="949d02f5">
            Anf. 31 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-bea58ca72925f674-7" n="5e284e4f">
            <seg n="f11d8d37">
              Fru talman! Isak From var kanske inte här förra veckan när vi
              diskuterade just den fråga han nu tar upp i anslutning till en
              interpellation i ett annat ämne. Vi diskuterade just tillhandahållandeskyldigheten,
              nämligen att de apotek som finns på den svenska marknaden har
              en skyldighet att tillhandahålla läkemedel.
            </seg>
            <seg n="9dd5fcf3">
              Detta har utvärderats, och man har sett att graden av tillhandahållande
              är i allt väsentligt lika hög nu som den var för några år sedan,
              före omregleringen. Det är ändå allvarligt när jag som kund inte
              kan få det läkemedel jag är i behov av. Därför är det viktigt
              att hålla en så hög nivå som möjligt.
            </seg>
            <seg n="8ba25ec3">
              Det har också slutits en överenskommelse mellan de företag som
              är verksamma på detta område. När det är medicinskt motiverat
              ska man kunna hänvisa en kund till en konkurrent för att ingen
              i onödan ska sakna behövliga läkemedel.
            </seg>
            <seg n="cab40602">
              Ännu en gång: Tillgängligheten på den svenska marknaden har,
              hur man än mäter, förbättrats. Det är viktigt att hålla i minnet.
            </seg>
            <seg n="85ea726e">
              Vi kommer fortsatt att vara mycket intresserade av att alla,
              oavsett var i landet man bor, har ett rimligt avstånd till sitt
              apotek för att kunna ha tillgång till de läkemedel som ibland
              är helt livsnödvändiga.
            </seg>
            <seg n="5c7b7f2b">
              Jag kan i dag inte lämna besked om hur detta exakt kommer att
              lösas, men jag har nämnt en tidsplan som gör att vi i närtid kommer
              att kunna lämna det beskedet.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="e015bf41">
            11 § Svar på interpellation 2011/12:203 om ökade ekonomiska inkomstskillnader
          </note>
          <note type="speaker" n="6263e5d0">
            Anf. 32 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-4" n="fd9ff8f6">
            <seg n="c136022e">
              Fru talman! Eva-Lena Jansson har frågat mig om jag avser att
              fortsätta med den hittills förda politiken som hon anser har lett
              till ökade ekonomiska skillnader. Hon har också frågat vilka åtgärder
              jag avser att vidta för att minska utanförskapet.
            </seg>
            <seg n="31e06ec9">
              Trots att inkomstskillnaderna i Sverige har ökat under de senaste
              20 åren har Sverige fortfarande en av de jämnaste inkomstfördelningarna
              i världen.
            </seg>
            <seg n="93132169">
              Inkomsterna har ökat för alla inkomstgrupper sedan 1991. För
              dem i den högsta inkomstgruppen skedde den största ökningen under
              socialdemokratiska regeringar. Ökningen mellan åren 2002 och 2006
              motsvarar 10 500 kronor per månad medan ökningen under alliansregeringens
              tid fram till och med 2010 motsvarar 3 100 kronor.
            </seg>
            <seg n="3d1d8948">
              OECD har nyligen konstaterat att utjämningsstrategier som enbart
              vilar på skatter och bidrag inte är tillräckligt effektiva. Sysselsättningen
              för svaga grupper på arbetsmarknaden måste också öka.
            </seg>
            <seg n="7a62346f">
              Regeringen har sedan den tillträdde 2006 fört en politik för
              att stärka arbetslinjen och sänka trösklarna in på arbetsmarknaden,
              i syfte att bryta de senaste decenniernas växande utanförskap.
            </seg>
            <seg n="bab6063d">
              Jag avser att fortsätta med den politiken. Det är genom att fler
              arbetar och färre är bidragsberoende som inkomstfördelningen hålls
              samman. Den långsiktigt bästa fördelningspolitiken är därför att
              få fler i arbete. Sedan 2006 har utanförskapet, mätt som helårsekvivalenser,
              minskat med 164 000 personer.
            </seg>
            <seg n="d6264eae">
              En central del i att utjämna livschanser och välfärd har även
              den omfördelning som äger rum genom offentligt finansierad vård,
              skola och omsorg. Ojämnheten i inkomstfördelningen minskas med
              cirka en femtedel om även den offentliga konsumtionen beaktas.
            </seg>
          </u>
          <note type="speaker" n="7b82b41b">
            Anf. 33 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-2" n="564227f1">
            <seg n="b8deb261">
              Fru talman! Tack, finansministern, för svaret. Vi har lite olika
              politiska uppfattningar. Det märks tydligt i svaret.
            </seg>
            <seg n="c308e141">
              Sedan den borgerliga regeringen tillträdde 2006 har man fört
              en medveten politik för ökade ekonomiska skillnader, något som
              har gett resultat. Jag nämner i min interpellation att de fattiga
              har blivit närmare 567 kronor fattigare varje månad, jämfört med
              2006. De rika har blivit rikare.
            </seg>
            <seg n="a8be9ad1">
              Samtidigt som denna utveckling skett har det så kallade utanförskapet
              ökat. Jag pekade på siffror som då var tillgängliga. Nu, 2012,
              är utanförskapet i linje med 2006.
            </seg>
            <seg n="c167ba52">
              Jag frågade: Avser finansministern att fortsätta den förda politiken
              och vidta ytterligare åtgärder för att öka de ekonomiska skillnaderna?
              Finansministern har svarat att han vill fortsätta den förda politiken.
            </seg>
            <seg n="c4ad634f">
              När det gäller min fråga om vilka åtgärder finansministern avser
              att vidta med den ekonomiska politiken för att minska utanförskapet
              är det lite oklart. Jag har tittat på inkomstförändringarna. De
              är ganska tydliga. De som tjänar minst har alltså förlorat och
              de som tjänar mest har vunnit mest på regeringens politik.
            </seg>
            <seg n="4f83dc82">
              Moderata riksdagsledamöter har tidigare framfört i kammaren att
              det är bra att vi får ökade inkomstskillnader. Min bild är att
              ökad ojämlikhet medför negativa effekter på samhället. Ökade inkomstskillnader
              är något negativt för mig. Det får effekter på hela samhället.
            </seg>
            <seg n="e65fe94b">
              Statsministern jag tror även Anders Borg använder begreppet ökade
              drivkrafter. Egentligen handlar det om att om de ekonomiska skillnaderna
              blir större ska den ökade drivkraften leda till att människor
              tar sig ur fattigdom och försöker skaffa sig jobb.
            </seg>
            <seg n="7c6c6720">
              65 000 personer har utförsäkrats med den här politiken. Många
              av de personerna har inte kommit tillbaka vare sig till sjukförsäkringen
              eller till arbetslöshetsförsäkringen inte ens till socialbidrag.
              Många av dem som har blivit utförsäkrade lever tillsammans med
              någon. De kanske bor i ett hus eller i en bostadsrätt. Då har
              man inte rätt till försörjningsstöd. Det betyder att man kommer
              att bli fattig pensionär så småningom.
            </seg>
            <seg n="59c46247">
              Finansministern pekar på att det här är en politik som han tänker
              fortsätta att föra. Varför stoltserar han inte med det? Varför
              är han inte riktigt nöjd? I en intervju säger finansministern:
              Det är naturligtvis besvärande om man ser indikationer på motsatsen,
              det vill säga att inkomstskillnaderna ökar. I svaret till mig
              säger finansministern att det är bra med ökade ekonomiska skillnader
              och att han avser att fortsätta den politiken. Men i intervjun
              säger han att det kanske inte är så bra. Det vore intressant att
              höra vad finansministerns bud är. Är det bra med ökade ekonomiska
              skillnader? Är det bra för samhället? Jag tror inte det.
            </seg>
            <seg n="e83bc03a">
              I interpellationen har jag inte nämnt det, men vi ser att skillnaderna
              ökar också mellan könen. Kvinnorna blir fattigare och männen blir
              rikare. Statsministern har sagt att det inte beror på att det
              är kvinnor och män utan på att män jobbar mer, har mer förmögenhet
              och tjänar mer. Det är därför inkomstskillnaderna ökar. Vi vet
              att pensionärer i dag betalar högre skatt än löntagare.
            </seg>
            <seg n="8c68cefa">
              Den medvetna politiken fortsätter. Är finansministern stolt över
              att de ekonomiska skillnaderna ökar? Jag skulle vilja ha svar
              på det.
            </seg>
          </u>
          <note type="speaker" n="cc943818">
            Anf. 34 JOHNNY MUNKHAMMAR (M):
          </note>
          <u who="unknown" xml:id="i-7b17dd6b29284d53-5" n="fd9ff8f6">
            <seg n="8b24526e">
              Fru talman! Tänk er en flicka som kommer till Sverige i unga
              år. Hon kommer från ett land som har drabbats av våld och oro.
              Hon kommer till Sverige med ett fåtal släktingar. Hon lär sig
              snabbt svenska språket. Hon tar sig igenom den svenska skolan
              och får ganska bra betyg. När hon blir lite äldre jobbar hon extra
              som diskare och servitris samtidigt som hon går i skolan.
            </seg>
            <seg n="5792d1fa">
              Man märker sedan ganska snabbt att den här flickan har stort
              intresse och talang för design. Hon går kvällskurser som hon betalar
              med de pengar hon tjänar som diskare och servitris. Hon kommer
              så småningom att bli praktikant på ett designföretag. Hon lär
              sig mer. Hennes talang blir alltmer uppenbar.
            </seg>
            <seg n="a4cc43f8">
              Uppmuntrad av Ung företagsamhet startar hon ett designföretag.
              Hon kämpar och arbetar 70 timmar i veckan för att företaget ska
              ta fart. Till slut tar det fart. Företaget går bra. Hon lyckas
              bra med sina designprodukter. Hon anställer fyra personer på sitt
              företag. Hon lyckas också ta ut en ganska hög lön som hon delvis
              använder till att konsumera saker som hon som ung flicka inte
              trodde var möjligt. Hon går på restaurang ibland. Hon kan unna
              sig en resa ibland. Hon använder också pengarna till att betala
              av sina studieskulder, och hon använder pengarna till att hjälpa
              några gamla släktingar från hemlandet.
            </seg>
            <seg n="34bd87a7">
              Den här historien är för mig en fantastisk berättelse. Den handlar
              om en person som kommer från enkla omständigheter, som kämpar,
              som lyckas och som får en hög inkomst. Till vänster i politiken,
              hos Socialdemokraterna, säger man: Hon är problemet. Den här kvinnan
              är ett problem. Hon har nämligen en hög inkomst. Hon tillhör dem
              som skapar inkomstskillnader. Hon tillhör dem som sliter isär
              landet, som man brukar säga. Hon är problemet.
            </seg>
            <seg n="939f9e81">
              För mig är den här kvinnan löftet. Jag vill ha flera sådana här
              historier. Jag vill att alla som kommer från enkla omständigheter
              ska ha både en och två chanser att lyckas. Till vänster i politiken
              pekar man finger och säger: Hon tillhör de rika. Detta ska vi
              bekämpa. Hon är problemet.
            </seg>
            <seg n="50db2778">
              Hur ska de bekämpa det? Jo, naturligtvis genom att göra företagande
              krångligare. Man ska också höja skatten för henne så att man beskattar
              bort den höga lön som hon äntligen kan ta ut så att hon får ungefär
              samma standard som hon hade när hon var diskare och servitris.
              Man ska ha det ungefär likadant oavsett hur mycket man kämpar.
            </seg>
            <seg n="95e18f52">
              Så här ser debatten om inkomstskillnader ut. Antingen är man
              för en social rörlighet där människor får kämpa och får lyckas
              och får belönas för att de lyckas eller också är man emot det
              och säger att vi inte ska ha några inkomstskillnader. Allt ska
              utjämnas. Det ska inte spela någon roll vad man gör i livet. Så
              ser debatten ut.
            </seg>
            <seg n="823037cb">
              Min fråga till vänstern och Socialdemokraterna är: Vad säger
              ni till den här kvinnan som har kämpat hela livet och äntligen
              lyckats för att motivera att ni ska ta hennes pengar ifrån henne
              och för att motivera att det är hon som är problemet?
            </seg>
          </u>
          <note type="speaker" n="d8eddf94">
            Anf. 35 FINN BENGTSSON (M):
          </note>
          <u who="finn_bengtsson_40fb24" xml:id="i-6f6102e83991187f-2" n="8e2a7d79">
            <seg n="41c1ae1f">
              Fru talman! Den här interpellationen är en favorit i repris.
              Jag tycker att det är bra att den här typen av debatter sker i
              denna kammare. Det blir tydligt vad det kommer att handla om när
              vi närmar oss valet 2014, nämligen om vi primärt ska syssla med
              en bidragslinje eller om vi ska stödja alliansregeringens arbetslinje.
            </seg>
            <seg n="637b1dcc">
              För mig är det viktigt att konstatera att utgångspunkten för
              politiken ska vara starka och stabila statsfinanser, vilket är
              grunden för en generös välfärdspolitik. Den skapar sammanhållning
              i stället för klyftor i samhället.
            </seg>
            <seg n="b2451d87">
              När vi började den här debatten framställdes det ibland som om
              alliansregeringen bedrev en medvetet ondskefull politik. Nu har
              debatten nyanserats och handlar just om huruvida vi har ökade
              klyftor eller inte.
            </seg>
            <seg n="92409cf2">
              Enligt Europakommissionens prognos är Sverige det enda land i
              EU som har minskat sin bruttoskuld under finanskrisen och det
              enda land i EU som går in i 2012 med överskott i de offentliga
              finanserna. Genom den grunden har vi råd och möjlighet att inte
              bara bevara generös välfärdspolitik som håller samman landet utan
              vi kan, under den stormande finanskrisen i vår omvärld, till och
              med bygga ut välfärdspolitiken.
            </seg>
            <seg n="89bb067f">
              Hur kan det uppnås? Är det primärt genom att syssla med den tidigare
              bidragslinjen? Nej, genom att vi har gått över till en arbetslinje.
              Det är en politik som innebär att fler är friska och kan och vill
              arbeta. Det har åstadkommits genom Alliansens parallella reformsatsningar
              på en bättre fungerande sjukvård som finansministern nämnde en
              bättre fungerande sjukförsäkring och en bättre fungerande arbetslinje.
            </seg>
            <seg n="7cf87b4a">
              De minskade ohälsotalen och den ökade sysselsättningen gör sammantaget
              att utanförskapet har visat en kontinuerligt minskad trend sedan
              2006 på ca 20 procent av befolkningen till under 15 procent och
              med en prognos till 2014 ned mot 12 procent om den inslagna politiska
              linjen fullföljs.
            </seg>
            <seg n="b8ebad19">
              Detta skapar inte klyftor, det minskar klyftor i ett samhälle.
              När man tittar på klyftorna är det ofta skillnader i hushållens
              inkomster som betraktas, och vi använder ett begrepp som man ofta
              hör i denna debatt, så kallade Gini-koefficienter. Jag vill poängtera
              det som finansministern nämner i sista meningen i sitt svar. Om
              man tar hänsyn till offentlig konsumtion i form av välfärdsmöjligheter,
              skola, vård och omsorg, ligger Sverige i särklass bäst till med
              de allra minsta skillnaderna mellan hushållens disponibla inkomster.
            </seg>
            <seg n="8bd4d751">
              Man blir då lite förvånad när man reflekterar över det alternativ
              som kommer från Socialdemokraterna och vänsterhåll.
            </seg>
            <seg n="96fe3695">
              De hade en tidigare finansminister, Ernst Wigforss, som myntade
              det ofta citerade begreppet att fattigdomen fördrages med jämnmod
              då den delas av alla.
            </seg>
            <seg n="f33f7061">
              Detta kanske är den typ av Gini-koefficient som man vill ha från
              Socialdemokraterna. Man vill ha noll i Gini-koefficient. Man ska
              alltså ha den allra fattigaste som rikslikare för vad målet för
              politiken är. Det blir en besvärande insikt om det inte är så
              att vi, när vi för in arbetslinjen, ger stimulanser till arbetslivet.
              Människor kommer ut med större rörelsefrihet genom att de också
              har större disponibla inkomster. På sikt drar de med sig de som
              har det sämre ställt. Det är klart att under en sådan förändring
              kommer det att finnas en skillnad. Skillnaden som finansministern
              belyste i sitt svar kommer alla till gagn. Så är det alternativet
              i politiken som en tidigare socialdemokratisk finansminister har
              myntat på ett så dramatiskt sätt.
            </seg>
          </u>
          <note type="speaker" n="3f7caa70">
            Anf. 36 PATRIK BJÖRCK (S):
          </note>
          <u who="patrik_bjorck_7044f9" xml:id="i-6f91e74ec656e6ec-0" n="2c49fb91">
            <seg n="c11df5b7">
              Fru talman! Jag tackar finansministern för svaret och möjligheten
              till debatt i dag om denna viktiga fråga.
            </seg>
            <seg n="2e48154c">
              I svaret tar finansministern upp några punkter för att besvara
              Eva-Lena Janssons interpellation. Bland annat säger finansministern
              att OECD har konstaterat att en politik som vilar bara på skatter
              och bidrag inte är tillräckligt effektiv. Det är någonting som
              man kan konstatera. Det är bara att titta sig omkring här i landet.
              Då kan man konstatera att den politik som finansministern står
              för inte är effektiv.
            </seg>
            <seg n="12b46d6f">
              Han säger också att sysselsättningen för svaga grupper måste
              öka. I Sverige är det precis tvärtom. Finansministerns politik
              innebär att långtidsarbetslösheten ökar, inte sysselsättningen
              för de svaga grupperna. Det innebär att denna fråga blir ännu
              mer aktuell, viktig och riktig att debattera här i kammaren. Eva-Lena
              Janssons fråga bekräftas av finansministern. Den politik och den
              situation som vi har i dag är skadlig och farlig eftersom den
              enligt finansministerns egen definition inte är korrekt.
            </seg>
            <seg n="94ffa9a6">
              Om man ska bekämpa inkomstklyftor genom att sysselsättningen
              för svaga grupper måste öka och den inte gör det då har vi ett
              problem. Det måste finansministern vara bekymrad över. Eller också
              har finansministern hittat på något sätt att statistiskt trolla
              bort det faktum att långtidsarbetslösheten har ökat i Sverige.
              Det är nämligen så som finansministern hanterar politiska problem,
              alltså genom statistiskt trolleri och genom att vimsa runt och
              tala om äpplen och päron.
            </seg>
            <seg n="d69eff34">
              Finansministern säger att fler arbetar och färre är bidragsberoende.
              Det är samma situation. Det är faktiskt tvärtom. Det är fler av
              de arbetslösa som i dag tvingas till bidragsberoende med finansministerns
              politik.
            </seg>
            <seg n="a6eddd51">
              I detta svar sägs också att omfördelning genom offentligt finansierad
              vård och skola är en viktig faktor för att motverka ökade inkomstskillnader.
              Där delar jag också finansministerns uppfattning. Men i verkligheten
              vältrar finansministerns politik över kostnader på kommunerna
              som är stora bärare av den medborgarnära välfärden, det vill säga
              äldrevård, barnomsorg och skola. Därmed dräneras den offentligt
              finansierade välfärden genom finansministerns politik.
            </seg>
            <seg n="1a0a1271">
              Det är detta som gör att hela denna debatt och frågan blir så
              viktig och aktuell. Det är detta som blir lite konstigt när man
              läser svaret.
            </seg>
            <seg n="170aa1a4">
              Det är två saker som gör mig lite förvånad i detta svar. Det
              ena är att finansministern på ett sätt delar Eva-Lena Janssons
              oro och bild genom att förklara att sysselsättningen måste öka
              för svaga grupper. I verkligheten är det precis tvärtom. Då är
              detta ett gigantiskt problem som finansministern uppenbarligen
              inte har några som helst förklaringar till eller svar på hur man
              ska ta sig ur.
            </seg>
            <seg n="a68d6989">
              Men den andra och viktigaste frågan från Eva-Lena Jansson vill
              jag ytterligare belysa och förstärka så att vi kanske får ett
              svar på den i dag. Den handlar om det som finansministern säger
              om att trots att inkomstskillnaderna i Sverige har ökat under
              de senaste 20 åren har Sverige fortfarande en av de jämnaste inkomstfördelningarna
              i världen. Det är säkert ett helt korrekt påstående. Men det intressanta
              är om ordet trots innebär att finansministern anser att det är
              ett misslyckande att vi har en av de jämnaste inkomstfördelningarna
              i världen och om målet med finansministerns politik är att försöka
              förändra detta faktum så att vi inte ska leda denna liga framöver.
            </seg>
            <seg n="8c8a3caf">
              Vad är egentligen målet med den moderatledda regeringens politik?
              Det skulle vara den riktigt viktiga cloun att diskutera. Om målet
              är att vi ska ändra på det faktum att vi fortfarande har en av
              de jämnaste inkomstfördelningarna i världen, då kan jag lättare
              förstå finansministerns politik. Annars blir det svårt.
            </seg>
          </u>
          <note type="speaker" n="b61d73af">
            Anf. 37 HANS EKSTRÖM (S):
          </note>
          <u who="hans_ekstrom_4bcefd" xml:id="i-62f0d0b351143936-0" n="76943345">
            <seg n="ab3a20de">
              Fru talman! Jag har med intresse läst Anders Borgs interpellationssvar
              och tackar för det. Anders Borg problematiserar inte de ökade
              inkomstklyftorna. Jag avläser detta som ett ställningstagande.
              Det är oproblematiskt.
            </seg>
            <seg n="14d8f21d">
              Ökande inkomstklyftor skapar ökade spänningar i samhället. Skillnaderna
              tillsammans med segregation i boende, skola och så vidare gör
              att själva limmet i samhället löses upp och samhället riskerar
              att bli så att säga ett särhälle. Då minskar beredskapen att hjälpa
              sin nästa, då ökar risken för egendomsbrott, kriminaliteten ökar,
              och alla förlorar. Att då inte problematisera utvecklingen tycker
              jag är ett tydligt ställningstagande. Utvecklingen är inte problematisk.
              Regnar det på prästen, skvätter det på klockaren, verkar vara
              Anders Borgs devis.
            </seg>
            <seg n="fb87fd48">
              Om, som statsrådet verkar uttrycka det i interpellationssvaret,
              regeringens hela politik för att motverka de ökande klyftorna
              är den så kallade arbetslinjen är den mycket ihålig när denna
              misslyckats, om den innebär att människor ska få ett arbete, för
              det verkar de inte få enligt den statistik som finns att läsa.
            </seg>
            <seg n="18f0a695">
              Johnny Munkhammar är ett bra affischnamn för de nya moderaterna.
              Jag hoppas att de säljer in honom. Han tydliggör partiets grundläggande
              ställningstaganden och verkar interpellera oppositionen och säger
              egentligen indirekt vad vi tycker. Då kanske mitt partis politik
              genom alla år talar emot hans sanning, där Sverige kanske inte
              skulle ha varit ett av de rikare länderna i världen om vi hade
              bedrivit den politik som Johnny Munkhammar säger att vi står för.
              Vårt partis meriter kanske alltså talar emot Johnny Munkhammars
              påhopp.
            </seg>
            <seg n="c5de3481">
              Jag tycker inte heller att Munkhammar visar någon förståelse
              för att ökade skillnader sliter sönder samhället. Det tycker jag
              är en mycket problematisk inställning från en riksdagspolitiker.
            </seg>
          </u>
          <note type="speaker" n="17e9b917">
            Anf. 38 CARL B HAMILTON (FP):
          </note>
          <u who="carl_b_hamilton_cb6e47" xml:id="i-e8219b9a03eff87a-0" n="eae9a385">
            <seg n="8881a659">
              Fru talman! I en sådan här debatt tycker jag att man kan ta upp
              tre eller fyra punkter.
            </seg>
            <seg n="2d7e53d4">
              Den första punkten är att man kan jämföra med andra länder. Det
              har redan gjorts här. Sverige ligger väl till om man nu är ute
              efter att man ska ha så små klyftor som möjligt och en så hoppressad
              förmögenhetsstruktur som möjligt.
            </seg>
            <seg n="9a112259">
              Den andra punkten är att den helt avgörande faktorn för hur det
              ser ut med förmögenhets- och inkomstfördelningen i ett land är
              det antal som är i arbete, alltså sysselsättningspolitik och bekämpande
              av arbetslöshet. Lyckas man med det lyckas man med grundproblemet.
            </seg>
            <seg n="18f1ad2b">
              Den tredje punkten, och problemet, är det som Eva-Lena Jansson
              och andra tar upp: Är det orättvist med klyftor?
            </seg>
            <seg n="e9df9624">
              Den fjärde punkten gäller naturligtvis vad Socialdemokraternas
              alternativ är. Men det kan jag just i dag hoppa över. Dessutom
              tycker jag att det är ganska tomt.
            </seg>
            <seg n="62ba341e">
              Men vad är rättvisa? Är det att alla så att säga vid livets slut
              eller när de går i pension har samma inkomst? Är det likhet i
              resultatet av livsinsatsen som är målet? Det kan man ju tycka.
              Å andra sidan kommer man då till ganska konstiga resultat, nämligen
              att den som studerar, den som är flitig och den som anstränger
              sig inte ska ha betalt för detta, utan det ska utjämnas av staten.
              När man vid 65 års ålder, eller vad det är, går i mål ska man
              ha samma standard och samma villkor som de som gjort motsatsen
              som varit lata, som inte utbildat sig eller vad det nu kan röra
              sig om.
            </seg>
            <seg n="b6e93236">
              När man lyssnar på Eva-Lena Jansson märker man att kärnan är
              att alla klyftor är orättvisa; de sliter isär samhället. Men i
              all enkelhet skulle jag nog vilja hävda att om man drev den linje
              som Eva-Lena Jansson och några andra från Socialdemokraterna driver
              skulle det slita isär samhället ännu mer. Man skulle därmed säga
              till folk: Nej, du får ingen avkastning på din utbildning, på
              att du jobbar övertid eller på att du jobbar på obekväm arbetstid.
            </seg>
            <seg n="491d577f">
              Ökade drivkrafter är för Eva-Lena Jansson detsamma som ökade
              klyftor. Jo, men om ökade drivkrafter faktiskt leder till fler
              jobb, till att människor arbetar mer sysselsättningsfrågan är
              ju helt avgörande för den övergripande frågan om förmögenhets-
              och inkomstfördelningen leder det också till minskade olikheter.
            </seg>
            <seg n="9c81df50">
              Ytterligare ett exempel på det absurda i Eva-Lena Janssons inställning
              här: Om det nu är så, vilket det varit i Sverige under de senaste
              åren, att de rikare männens arbetslöshet ökat snabbare än kvinnornas
              så var det åren 2008 och 2009 eftersom män i större utsträckning
              än kvinnor är anställda i industrin minskar klyftorna. Eva-Lena
              Jansson med sin logik tycker då att det är bra ju mer männen drabbas
              av arbetslöshet och sämre inkomster, desto bättre är det eftersom
              männen ligger före kvinnorna.
            </seg>
            <seg n="8a9c487e">
              Ni hör själva hur absurt detta resonemang är, men det som är
              kärnan i Eva-Lena Janssons budskap är just att alla klyftor är
              orättvisa och leder till ökade spänningar i samhället.
            </seg>
            <seg n="7dffff0a">
              Jag tror att det vore bättre om både män och kvinnor fick fler
              jobb och bättre arbetsmöjligheter. Att se till att männen blir
              fattigare och mer arbetslösa för att därigenom minska klyftorna
              tror inte jag är en bra väg att gå, men det är logiken i Eva-Lena
              Janssons argumentation.
            </seg>
          </u>
          <note type="speaker" n="1c33fd86">
            Anf. 39 JÖRGEN ANDERSSON (M):
          </note>
          <u who="jorgen_andersson_f46852" xml:id="i-bcb2b5b6fac01a61-0" n="22abf81b">
            <seg n="ac7db05b">
              Fru talman! Låt oss först konstatera hur det har sett ut under
              de senaste decennierna. I Sverige har vi haft förhållandet att
              det varit ett ständigt ökande utanförskap.
            </seg>
            <seg n="8c3ce04c">
              Det är intressant att lite grann titta på orsakerna till klyftor.
            </seg>
            <seg n="1b6d36ac">
              Vi har haft ökade klyftor ända sedan 1991, som finansministern
              tidigare redogjort för, och det har varit klyftor under socialdemokratiskt
              styre. Detta har, menar jag, till stor del berott på förhållandet
              att allt fler människor hamnat längre bort från arbetsmarknaden.
            </seg>
            <seg n="5ff24cc1">
              Ska man komma till rätta med utanförskapet och klyftorna måste
              man, tror jag, se till att ha en politik för att få folk i arbete.
              Det jag tycker är det allra allvarligaste i Socialdemokraternas
              argumentation är att man verkar ha synen att det alltid är ett
              statiskt förhållande, att samma människor alltid är utsatta. Det
              finns ingen chans att förändra sin situation. Det finns ingen
              chans att utvecklas eller att komma tillbaka efter ett utanförskap.
            </seg>
            <seg n="6d3ec4fe">
              Vi har tydligt sett att den politik som regeringen sedan 2006
              fört faktiskt har luckrat upp det stora utanförskap som tidigare
              byggts upp av Socialdemokraterna. Vi ser nu att fler människor
              med förtidspension eller människor i långvarig sjukskrivning eller
              i arbetslöshet får chansen att komma tillbaka. Vi har inriktat
              insatserna på att göra människor anställbara, att sänka trösklarna
              för att människor ska få en chans att komma tillbaka.
            </seg>
            <seg n="015693be">
              Det är väl detta som egentligen skiljer Socialdemokraternas politik
              från vår politik. Vi tror på den enskilda individens förmåga att
              själv förändra sin situation, på att det hos varje enskild individ
              finns en inneboende kraft.
            </seg>
            <seg n="7c74798a">
              Jag tror att det är väldigt olyckligt att lyssna på det Socialdemokraterna
              står för att det skulle vara ett statiskt förhållande utan en
              chans för dessa människor att kunna förändra sin situation, utan
              en möjlighet att komma tillbaka och få en ny chans.
            </seg>
          </u>
          <note type="speaker" n="0db8f7a3">
            Anf. 40 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-6" n="fd9ff8f6">
            <seg n="3a021ca9">
              Fru talman! Socialdemokraterna väljer här i inlägg efter inlägg
              att hävda dels att Alliansens företrädare och Alliansens politik
              medvetet syftar till att försämra förhållandena för utsatta människor,
              till att öka rika människors ekonomiska tillgångar och därigenom
              till att öka klyftorna, dels att Sverige är ett land där allting
              går åt fel håll och där välfärden nedmonteras och närmast är på
              väg mot ett sammanbrott.
            </seg>
            <seg n="0a76d25e">
              Jag välkomnar naturligtvis att Socialdemokraterna väljer den
              här ingången i debatten eftersom det är en så grov karikatyr av
              verkligheten och så långt från den vardag som vi upplever i det
              här landet och från det allianspartierna står för att det kommer
              att leda till att nästa valrörelse mycket kommer att påminna om
              hur det var 2010. Man kan inte komma längre än Thomas Östros och
              Mona Sahlin i svartmålning. Det fungerade inte den gången, och
              sådant kommer inte att fungera nästa gång.
            </seg>
            <seg n="f3c65d27">
              Sanningen är att vi från alliansregeringens sida anser att vi
              ska hålla samman Sverige. Vi tycker att det är bra om vi har bra
              villkor för alla medborgare och om skillnaderna inte är alltför
              stora. Vi tror att det viktigaste medlet för att uppnå det är
              att vi ger alla människor möjligheter att arbeta, att vi ger människor
              goda förutsättningar för utbildning och att vi har en omfördelning
              som gynnar dem som har det allra sämst. Det är den utgångspunkt
              vi har!
            </seg>
            <seg n="e1973447">
              Det är alldeles uppenbart att Socialdemokraterna försöker tillskriva
              oss i allianspartierna åsikter som vi inte företräder. Men väljarna
              är naturligtvis alldeles för kloka för att luras av denna ständigt
              upprepade felaktighet.
            </seg>
            <seg n="282bb1d9">
              En annan sak som Socialdemokraterna gör är att de hävdar att
              Sverige är landet på väg mot sammanbrott. Jag kan till och med
              tillåta mig att le åt den beskrivningen då jag dagligen tvingas
              följa hur andra länder i Europa upplever den ekonomiska krisen.
            </seg>
            <seg n="5289e293">
              I Sverige har andelen människor med svåra materiella förhållanden
              minskat sedan åren 20052010, under krisåren, medan det i Tyskland,
              Italien, Spanien och många andra europeiska länder har skett dramatiska
              ökningar av andelen människor med svåra materiella förhållanden
              länder som hårt drabbats av den ekonomiska krisen.
            </seg>
            <seg n="489a4986">
              Sverige är det OECD-land som tillsammans med de andra nordiska
              länderna har de minsta ekonomiska skillnaderna. En lång rad olika
              mått på det kan användas.
            </seg>
            <seg n="63083702">
              Vårt problem var att Socialdemokraterna byggde ut omfördelningen
              och skatterna så långt att man skapade ett utanförskap. Man trängde
              undan företagsamhet. Man trängde undan arbete. Man undergrävde
              drivkraften i ekonomin. Då byggde man ett utanförskap. Det har
              vi nu medvetet och långsiktigt försökt motverka genom att förstärka
              möjligheterna att få arbete och genom att ha bättre företagsvillkor
              och bättre drivkrafter för arbete.
            </seg>
            <seg n="d045002b">
              Tre gånger upprepar Eva-Lena Jansson att Moderaterna, att Alliansen
              och regeringen, medvetet har en politik för att öka skillnaderna.
              Det här är en intressant härledningsförmåga som man måste få diskutera
              lite grann.
            </seg>
            <seg n="96e0d990">
              Skillnaderna har ökat sedan 1990-talet. 85 procent av ökningen
              skedde under de socialdemokratiska åren. Som jag redovisat i svaret
              här ligger den stora ökningen för dem med de högsta inkomsterna
              3 000 kronor nu mot 10 000 kronor förra mandatperioden, under
              Socialdemokraterna.
            </seg>
            <seg n="01ddb800">
              Men det gäller inte bara de här måtten. Tittar man på de mått
              som alltid redovisats i regeringarnas fördelningspolitiska bilaga
              ser man att lönespridningen kraftigt ökade under de socialdemokratiska
              åren och att könslöneskillnaderna ökade under de socialdemokratiska
              åren. Inkomstspridningen ökade. Förmögenhetskoncentrationen förstärktes.
            </seg>
            <seg n="164bd169">
              Vad ska vi då dra för slutsats utifrån Eva-Lena Janssons och
              Patrik Björcks logik? Var det här en medveten politik från Socialdemokraternas
              sida, eller var anledningen att man misslyckades med arbetslinjen?
              Jag skulle inte tillskriva Socialdemokraterna att de medvetet
              svarar för 85 procent av ökningen av klyftorna. Men det var så
              att 85 procent av ökningen av klyftorna byggde Socialdemokraterna
              upp.
            </seg>
            <seg n="2447240e">
              Det är resultatet av att man vägrar att se ett behov av att förnya
              och modernisera i välfärdsstaten. Det är därför vi från Alliansens
              sida i grunden ska välkomna den vänsterfundamentalism som blir
              allt tydligare från Socialdemokraterna.
            </seg>
            <seg n="d6fe1409">
              Man kör fast i de hjulspår som man fastnade i 2010, och man är
              oförmögen till förnyelse. Det är bara att välkomna detta. Det
              är en förstelnad socialdemokrati som kommer att förlora valet
              2014.
            </seg>
          </u>
          <note type="speaker" n="07ba47b0">
            Anf. 41 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-3" n="564227f1">
            <seg n="11c5c14a">
              Fru talman! Det är ganska intressant att föra denna debatt. Vi
              har en finansminister som säger att man inte vill ha ökade ekonomiska
              skillnader. Vi har tre moderata meddebattörer som tycker att det
              är bra att inkomstskillnaderna ökar.
            </seg>
            <seg n="f31d788e">
              Varför valde finansministern att bara gå tillbaka till 1991?
              Kunde han inte gå tillbaka till 1891, när inkomstskillnaderna
              var enorma i Sverige? Vad har hänt med politiken under åren fram
              till 1991? Vad har syftet varit från de socialdemokratiska regeringarna?
              Det har ju varit socialdemokratiska regeringar under ganska lång
              tid under den tidsperioden på hundra år. Ökade eller minskade
              de ekonomiska skillnaderna?
            </seg>
            <seg n="43fea236">
              Det är ett misslyckande om inkomstskillnaderna ökar på ett sådant
              sätt att de som är fattiga blir fattigare. Om inkomstskillnaderna
              ökar är det inte en bra politik. Det är viktigt att diskutera
              vad det får för effekter när man driver en politik.
            </seg>
            <seg n="65056c89">
              Utanförskapet växer bland de mest utsatta, Anders Borg. Här säger
              Anders Borg att det är besvärande men att vi har lyckats relativt
              bra i den ekonomiska krisen och med full sysselsättning. Det är
              345 000 som är arbetslösa. År 2006 var det 288 000. Jag kan säga
              till Anders Borg att jag inte tror att det är någon tröst för
              de 200 000 fattiga barnen i Sverige att höra att i Grekland är
              barnen minsann ännu fattigare. Det är ingen tröst.
            </seg>
            <seg n="1b1d31f1">
              Vi lever här i Sverige och är här för att representera de svenska
              medborgarna. Vi måste förhålla oss till hur verkligheten har förändrats
              för de svenska medborgarna. Om vi ser att personer har fått det
              sämre i dag måste vi vara tydliga med det. Finansministern säger
              att det är bra om inkomstskillnaderna inte blir alltför stora.
              Kan han definiera vad som är inte alltför stora? Har han något
              begrepp om det kan han gärna tala om det.
            </seg>
            <seg n="c823029a">
              Om man inför avdragsrätt för välgörenhet som samtidigt gör det
              möjligt att få tillbaka på skatten i stället för att vi använder
              skatten för omfördelning är man tydlig med vilken typ av politik
              man vill ha.
            </seg>
            <seg n="985a31fc">
              Katarina Brännström har sagt att det är bra med ökade ekonomiska
              skillnader. Hon är moderat ledamot. Isabella Jernbeck säger att
              det inte finns några fattiga i Sverige. Cristina Husmark Pehrsson
              sade att försämringarna i sjukförsäkringen gjordes i syfte att
              finansiera skattesänkningar, det vill säga att de sjuka skulle
              finansiera skattesänkningar. Det är en medveten politik som ökar
              inkomstskillnaderna i Sverige. Om Anders Borg inte tycker sig
              vilja stå för det, var då tydlig med att redogöra för det här.
            </seg>
            <seg n="47f72e24">
              Vi ser att 65 000 har blivit utförsäkrade. Vi ser att pensionärer
              betalar högre skatt i dag. Det är väl en medveten politik? Varför
              är inte finansministern stolt över den politiken? Varför försöker
              han låtsas som att han inte medverkar till ökade ekonomiska skillnader?
            </seg>
            <seg n="e2433fd2">
              Man pekar på inkomstfördelningen som sker genom offentligt finansierad
              vård, skola och omsorg. Om kommuner får ägna mer av sina resurser
              till att ge sjuka och utförsäkrade socialbidrag i stället för
              att lägga dem på vård och skola blir den omfördelningen felaktig.
              Finansministern skjuter över sin extremt dåliga arbetsmarknadspolitik
              på kommunerna. De får ta ansvar för det.
            </seg>
            <seg n="61df8555">
              Jag och Socialdemokraterna tycker att det är viktigt att människor
              får växa i Sverige. Det är viktigt att människor får en andra
              chans via till exempel komvux, precis som Anders Borg fick och
              som Thomas Bodström fick. Att människor kan förverkliga sig själva
              och gå vidare och läsa på universitet är jätteviktigt. Men då
              får man dra ned på den verksamheten. Då minskar vi möjligheten
              för människor att ta sig vidare och få högre inkomst.
            </seg>
            <seg n="39d7601e">
              Fru talman! Det vore intressant att få reda på: Är Anders Borg
              stolt över sin politik eller inte?
            </seg>
          </u>
          <note type="speaker" n="6964f04b">
            Anf. 42 JOHNNY MUNKHAMMAR (M):
          </note>
          <u who="unknown" xml:id="i-7b17dd6b29284d53-7" n="fd9ff8f6">
            <seg n="783c5b40">
              Fru talman! Här har vi Eva-Lena Jansson som riktar anklagelsen
              mot regeringen att politiken skulle vara medveten. Självklart
              är det en medveten politik att sätta jobb framför bidrag för att
              göra arbetet mer lönsamt. Jag vet inte om det finns någon politik
              som är omedveten. Kanske är det möjligen en beskrivning av Socialdemokraternas
              interna kaos och frånvaro av politik. Jag vet inte riktigt.
            </seg>
            <seg n="b5de4e82">
              Själv skulle jag gärna vilja komma tillbaka till det konkreta
              personliga exempel som diskussionen ändå handlar om bortom Gini-koefficienten
              och stora statistiska mått.
            </seg>
            <seg n="47ccb52d">
              Det handlar om flickan som kom till Sverige i unga år från ett
              land i kaos. Hon gick i svensk skola, kämpade med extrajobb och
              fann till slut sin grej. Hon startade ett designföretag. Hon jobbade
              70 timmar i veckan, och till slut gick det bra.
            </seg>
            <seg n="c4e845a7">
              Hon fick en hög inkomst. Den inkomsten använder hon självklart
              till konsumtion. Hon hjälper släktingar och betalar på olika sätt
              av studieskulder. Hon är skurken i ert Sverige. Ni säger att hon
              är problemet. Ni vill ta hennes höga inkomst från henne, trots
              att hon har kämpat hela livet.
            </seg>
            <seg n="d5f5aea2">
              Vad säger ni till henne? Nu har ni en chans till att svara. Varför
              tycker ni inte att det är bra att man tar sig från fattigdom till
              ett bättre liv? Varför är det ett problem? Varför vill ni motverka
              det med högre skatter och mer regleringar?
            </seg>
            <seg n="aefd2dac">
              Hans Ekström påpekar att jag inte skulle tycka att inkomstskillnader
              som ökar är ett problem. Låt mig säga vad som är ett problem:
              Fattigdom är ett problem.
            </seg>
            <seg n="2e1a4294">
              Vi ska öppna så många dörrar som möjligt så att människor tar
              sig ur fattigdom och tar sig till ett bättre liv. När de kommer
              till ett bättre liv ska vi välkomna det och inte peka finger,
              säga att det är dåligt och beskatta bort den ökade inkomsten som
              de då får.
            </seg>
          </u>
          <note type="speaker" n="05bba1e6">
            Anf. 43 FINN BENGTSSON (M):
          </note>
          <u who="finn_bengtsson_40fb24" xml:id="i-6f6102e83991187f-3" n="8e2a7d79">
            <seg n="902d8ad9">
              Fru talman! Eva-Lena Jansson vill inte bara titta tillbaka till
              1991 utan vill hämta politiken från 1891 och framåt. Det är ett
              intressant historiskt perspektiv som jag ofta tycker att Socialdemokraterna
              ägnar sig åt dessa dagar. De tittar bakåt och inte framåt.
            </seg>
            <seg n="70f61307">
              Finansministern är väldigt tydligt i sitt svar på interpellationen
              och talar om hur utanförskapet har minskat med 164 000 personer
              mätt i helårsekvivalenser från maktövertagandet från Socialdemokraterna
              2006.
            </seg>
            <seg n="e362f530">
              Jag skulle i stället gärna vilja blicka lite framåt till år 2040.
              Vi vet att i dag arbetar tre för att försörja den fjärde. Om vi
              bara tittar på den demografiska utmaningen kommer det med allting
              oförändrat att vara två som kommer att arbeta för den tredje.
            </seg>
            <seg n="1d85f9bb">
              Min fråga till Eva-Lena Jansson och Socialdemokraterna är: Hur
              tror ni att vi ska kunna möta framtidens utmaningar och inte minst
              den demografiska utmaningen om man inte har en arbetsstimulerande
              politik?
            </seg>
            <seg n="1ad94c61">
              Här har bland annat statsministern visat sig vara klärvoajant
              i så måtto att han lyfte upp frågan att diskutera: Hur ska den
              framtida pensionsåldern se ut? Det är den typen av frågor vi måste
              ställa för att garantera den framtida välfärden och den solidariskt
              finansierade välfärden som håller landet samman.
            </seg>
            <seg n="1e99a340">
              I stället försöker man här att spekulera i en återgång till en
              bidragslinje med mer utgifter till dem som inte stimuleras att
              komma in på arbetsmarknaden. Hur detta på lång sikt ska kunna
              garantera välfärden i Sverige i en tid bortom valen 2014 och 2018,
              låt säga till år 2040, är för mig fullständigt obegripligt.
            </seg>
            <seg n="040839d5">
              Här måste man ha en framåtsyftande politik. De inslag av bland
              annat jobbstimulans som jobbskatteavdragen har haft, och som för
              övrigt ert partis ledning ställer sig bakom, är i allt väsentligt
              rätt väg att gå.
            </seg>
            <seg n="02d88e40">
              Det är då förvånande att fundera över de gigantiska skatteutgiftsökningar
              som man förväntar sig genom Socialdemokraternas politik.
            </seg>
          </u>
          <note type="speaker" n="d649061d">
            Anf. 44 PATRIK BJÖRCK (S):
          </note>
          <u who="patrik_bjorck_7044f9" xml:id="i-6f91e74ec656e6ec-1" n="2c49fb91">
            <seg n="a84de4ff">
              Fru talman! Finansministern anklagar oss för att svartmåla regeringen
              och regeringens politik. Sedan svartmålar han oss. Det kanske
              lätt blir så i en politisk debatt, och det må väl vara hänt.
            </seg>
            <seg n="78b36f57">
              Men låt oss nu lämna svartmålandet. Åtminstone jag väljer att
              tolka finansministern positivt. Jag tolkar finansministerns svar
              som att regeringen med sin politik vill minska klyftorna. Om vi
              uttolkar det i svaret återstår de andra frågorna om hur det ska
              gå till.
            </seg>
            <seg n="f4e247f8">
              Om man inte tricksar med statistik och är seriös måste man ändå
              vara överens om några små enkla fakta.
            </seg>
            <seg n="0a18d28f">
              Utanförskapet har inte minskat. Arbetslösheten har ökat. Långtidsarbetslösheten
              växer. Givet att man får tolka finansministern positivt att regeringen
              i sin politik strävar efter att minska klyftorna blir frågan:
              Vad tänker man göra åt det här? Finansministern konstaterar nämligen
              att långtidsarbetslösheten måste minska för att politiken ska
              kunna vara framgångsrik. Det står med lite andra ord i svaret.
              Det står: Sysselsättningen för svaga grupper på arbetsmarknaden
              måste öka. Det är ett annat sätt att beskriva att långtidsarbetslösheten
              måste minska. Det har man inte lyckats med. Det är precis tvärtom;
              man har misslyckats.
            </seg>
            <seg n="403e76d4">
              Regeringen säger att man vill stärka arbetslinjen och sänka trösklarna.
              Men i så fall skulle utanförskapet och arbetslösheten ha minskat.
              I verkligheten är det ju precis tvärtom. Då måste finansministern,
              om han vill undvika svartmålning och föra ned debatten på en seriös
              nivå, förklara vad han tänker göra. Vilka delar av sin politik
              tänker finansministern ändra på om han ska vara trovärdig när
              han hävdar att regeringens politik syftar till att minska klyftorna?
            </seg>
          </u>
          <note type="speaker" n="036fb559">
            Anf. 45 HANS EKSTRÖM (S):
          </note>
          <u who="hans_ekstrom_4bcefd" xml:id="i-62f0d0b351143936-1" n="76943345">
            <seg n="9769164c">
              Fru talman! Sverige har små inkomstklyftor i ett internationellt
              perspektiv, och Sverige har haft en hygglig ekonomisk utveckling.
              Det talar lite grann emot Munkhammars, Hamiltons och andras teori
              om att stora dramatiska inkomstskillnader ska skapa jättetillväxt.
              Det verkar vara så att Sverige har klarat tillväxt ganska hyggligt
              med små inkomstskillnader. Är inte det ett ganska bra bevis för
              att man inte behöver ha stora klyftor för att kunna lyckas med
              ekonomisk tillväxt?
            </seg>
            <seg n="bd785788">
              När man lyssnar på debatten är det intressant att höra Anders
              Borgs målsättning om små klyftor och att hålla ihop landet. Jag
              delar finansministerns målsättning. Den kan ställas mot Munkhammars
              retorik. Utvecklingen går åt Munkhammars håll. Då är slutsatsen
              att endera har finansministern misslyckats med sin politik eftersom
              Munkhammar verkar få alltmer rätt eller så vill finansministern
              något annat än han säger. Jag kan inte dra några andra slutsatser.
            </seg>
            <seg n="108e1160">
              Anders Borg försöker underhålla en nidbild av socialdemokratin
              som ett bidragsparti för att det har varit partitaktiskt framgångsrikt.
              Då får jag vara tydlig och säga: Vi vill att människor lyckas.
              Men vi är bekymrade över ökade klyftor, för det skapar spänningar
              i samhället som medför stora kostnader både ekonomiskt och när
              det gäller sammanhållningen i samhället.
            </seg>
            <seg n="999000f6">
              Vi är bekymrade över att den borgerliga regeringen har misslyckats
              med sysselsättningen och den så kallade arbetslinjen.
            </seg>
          </u>
          <note type="speaker" n="3ef3e7ef">
            Anf. 46 CARL B HAMILTON (FP):
          </note>
          <u who="carl_b_hamilton_cb6e47" xml:id="i-e8219b9a03eff87a-1" n="eae9a385">
            <seg n="dcd9659e">
              Fru talman! Jag tycker att det är viktigt att man talar sanning.
              Jag tycker att det är särskilt viktigt att man talar sanning i
              kammaren. I varje demokratiskt lands parlamentariska församling
              är det särskilt viktigt att inte luras och fara med osanning.
            </seg>
            <seg n="5bb5a463">
              Eva-Lena Jansson påstod här att pensionärer betalar högre skatt.
              Det är oriktigt, för att uttrycka sig milt. Skatten för pensionärer
              har sänkts med 12 miljarder kronor. Det är 500600 kronor per månad.
              Så ligger det till. Det är sanningen. Jag tycker att det är mycket
              beklämmande att höra en företrädare för det största partiet i
              Sveriges riksdag i dess kammare påstå att pensionärer betalar
              högre skatt när skatten för pensionärer i själva verket har sänkts
              med 12 miljarder.
            </seg>
            <seg n="4a5fe8ab">
              Du har en chans, Eva-Lena Jansson, att gå upp här och korrigera
              dig själv och be om ursäkt för den grova felsägning som det möjligen
              var. Men kanske var det medvetet. I så fall blir det som du nyss
              gav uttryck för och tillät dig att säga dubbelt värre.
            </seg>
            <seg n="0383aee0">
              Fru talman! Vi har hört om bidragslinjen de facto och i praktiken
              från Socialdemokraternas sida. Vi menar att den har drivits för
              långt. Det behövs förvisso bidrag många gånger. Men den har skapat
              så svaga incitament och stimulans till arbete att det har blivit
              för lite. Och glöm inte: Vem är det som betalar bidragen? Det
              är de som arbetar.
            </seg>
            <seg n="08826955">
              Vi måste alltså ha i basen, vare sig det är för pensionärer eller
              andra, en arbetslinje som ger resurser för pensioner, vård och
              omsorg även efter 65 års ålder.
            </seg>
          </u>
          <note type="speaker" n="c19b6273">
            Anf. 47 JÖRGEN ANDERSSON (M):
          </note>
          <u who="jorgen_andersson_f46852" xml:id="i-bcb2b5b6fac01a61-1" n="22abf81b">
            <seg n="4e4547c3">
              Fru talman! Jag ska inte anklaga Patrik Björck för att inte tala
              sanning. Men vi kan ändå konstatera att det finns olika sanningar
              som man kan välja att presentera. Patrik Björck väljer att presentera
              en sanning, det vill säga att redovisa hur relationen är mellan
              antalet medborgare och arbetslösheten. Man kan också välja att
              se på arbetslösheten eller sysselsättningen utifrån nominella
              tal. Då ser man att antalet sysselsatta har ökat sedan 2006. Man
              kan som sagt välja vilken sanning man vill visa.
            </seg>
            <seg n="06d34023">
              Dessutom har antalet helårsekvivalenter, som det så fint heter,
              i utanförskap minskat sedan 2006 bara för att ge en annan bild
              av sanningen. Kan vi inte åtminstone konstatera att den största
              fattigdomsfällan är att man hamnar i ett utanförskap att man hamnar
              långt ifrån arbetsmarknaden? Kan vi inte vara överens om det?
            </seg>
            <seg n="325b8738">
              När vi nu ser att utanförskapet har minskat i nominella tal kan
              vi inte se det som någonting positivt? Jag tycker att det är någonting
              som är ett bevis för att vi bedriver en politik som är riktig.
              Sedan finns det säkert mer att göra. Det finns säkert fler insatser
              som vi ska göra, och då ska vi väl fortsätta med dem.
            </seg>
            <seg n="f5a98d9e">
              Om man kom med lite nyanser och inte bara målade allt i svart
              skulle det kanske öka förtroendet och kreditvärdigheten en aning.
            </seg>
          </u>
          <note type="speaker" n="ecad51b2">
            Anf. 48 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-0" n="30fcf23a">
            <seg n="369b520a">
              Fru talman! För en tid sedan var jag på resa. Jag mötte då en
              kvinna som kom fram till mig och sade: Jag har det bra. Jag har
              faktiskt fått det bättre. Men jag har närstående som inte kan
              arbeta och som tvingas leva på 7 000 kronor i månaden. Jag är
              rädd, sade hon, för vad som händer i det samhälle jag har varit
              van att leva i, där man kan känna trygghet vid livets oundvikliga
              förändringar.
            </seg>
            <seg n="5e6d76fb">
              Jag möter många människor som yttrar sig likartat. De gör det
              därför att Munkhammars idol Margaret Thatcher har ett genomslag
              i den praktiska politiken. Den arbetslinje som Socialdemokraterna
              alltid har slagits för innehåller det självklara: Du ska arbeta.
              Men det kan också inträffa att du ofrivilligt drabbas av arbetslöshet.
              Du kan bli sjuk. Då ska det finnas trygghetssystem som garanterar
              en inkomst som gör att du inte tvingas gå ut i otrygghet och gå
              från hus och hem. Det är detta ni moderater har raserat. Ni sköt
              sönder sjukförsäkringen. Ni sköt sönder arbetslöshetsförsäkringen.
              Ni skapade ett samhällsklimat där den arbetslöse och den sjuke
              belastas. Det är deras eget fel, menar ni.
            </seg>
            <seg n="d0f3beac">
              Thatcher formulerade sig så här: Det finns inget samhälle, bara
              individer. Det finns bara individer som ska konkurrera med varandra.
              Det är inte ett samhälle där vi människor samverkar och ger varandra
              styrka. Ty en gång blir den starke också svag.
            </seg>
            <seg n="9aec0c35">
              Den socialdemokratiska samhällsmodellen byggde på att hålla ihop
              samhället. Ni sköt sönder arbetslöshetsförsäkringen, sjukförsäkringen
              och solidariteten och sade att det skulle ge fler jobb. Det gav
              lägre förvärvsfrekvens, högre arbetslöshet, en plågande långtidsarbetslöshet
              och dessutom otrygga människor. Otryggheten finns inte bara hos
              den arbetslöse eller den sjuke utan hos de många som vilken dag
              som helst kan drabbas.
            </seg>
            <seg n="d0acb716">
              Det är det verkliga resultatet av er politik, Anders Borg, och
              jag tror att det var den faktiska avsikten. Schlingmanns orkester
              spelar vackrare melodier, men slutstycket blir detsamma som Thatchers:
              Det finns inget samhället, det finns bara individer. Ni har kommit
              långt i den visan. Det vi ser i dag är en ökad ojämlikhet i vårt
              land som plågar inte bara dem som drabbas utan alla som vill ha
              ett solidariskt samhälle.
            </seg>
          </u>
          <note type="speaker" n="c9316ac4">
            Anf. 49 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-8" n="fd9ff8f6">
            <seg n="bb60cbcd">
              Fru talman! Regeringens ambition är att bygga ett Sverige som
              förenar tillväxt, utveckling och sammanhållning. Det gör vi med
              tre beståndsdelar. Det gör vi med arbetslinjen, det vill säga
              att alla som vill och kan ska vara i arbete och att drivkrafterna
              för att arbeta ska vara starka och att det ska finnas många företag
              som vill anställa. Vi gör det med utbildning. Vi ska ha ett utbildningssystem
              som ger kunskap och ger alla en god grund för social rörlighet.
              Och vi gör det med direkta omfördelningsåtgärder.
            </seg>
            <seg n="29120207">
              Detta är de olika linjer som vi har förstärkt under regeringsåren,
              och resultaten är mycket tydliga. Antalet sysselsatta har ökat
              mycket kraftigt. Skälet till att Konjunkturinstitutet, Riksbanken,
              EU-kommissionen och alla andra som gör prognoser för svensk ekonomi
              just gör prognoser för sysselsättningen på det sättet är att det
              är det som är det centrala måttet när vi jämför länder och när
              vi jämför arbetsmarknad över tiden. Sysselsättningen i Sverige
              stiger snabbare än i andra länder. Sysselsättningen i Sverige
              har kommit tillbaka så att den är högre än vid krisen samtidigt
              som de flesta andra länder ligger sämre. För första gången på
              många år ser vi en kraftig ökning av privat sysselsättning. Den
              är högre än vad den har varit tidigare. Detta är naturligtvis
              framgångar.
            </seg>
            <seg n="f61bbceb">
              Utanförskapet mätt som helårsekvivalenter, det sätt som den socialdemokratiska
              regeringen tog fram och lade grund för som mål för sin politik,
              har minskat kraftigt. Vi har tagit oss igenom en kris där andelen
              hushåll med socialbidrag endast har ökat något, och den ligger
              lägre än den gjorde under huvuddelen av den socialdemokratiska
              regeringsperioden. Detta är positiva tecken på att arbetsmarknaden
              fungerar.
            </seg>
            <seg n="8eec3fb4">
              Tittar vi på utbildningssystemet, där vi har förstärkt betygssystem,
              nationella prov och lärardrivkrafter, är det också tydligt att
              vi förstärker de sammanhållande krafterna i samhället genom att
              förbättra utbildningssystemet.
            </seg>
            <seg n="720fa92e">
              Mot detta står en socialdemokrati som verkar ha bestämt sig för
              att man bara ska styra genom att titta i backspegeln. Här har
              vi ett parti vars grundidé är att bidragssystemet ska byggas ut.
              Det är inte så att vi har ett alternativ som säger att vi ska
              ta ned dem och ett som säger att vi ska behålla dem, utan vi har
              ett som säger att vi ska behålla dem och ett som säger att vi
              ska bygga ut dem. Socialdemokraterna vill återställa och bygga
              ut bidragssystemen. Det är kärnan i den socialdemokratiska budgeten.
              Det är väl lika bra att Socialdemokraterna står för det för en
              gångs skull. Det är ju det som er budget innehåller.
            </seg>
            <seg n="3052eb5b">
              För att hantera detta ska man höja skatterna kraftigt på ungdomar,
              höja arbetsgivaravgifter och tjänstemoms, och om jag har förstått
              det rätt ska man också tredubbla värnskatten. Samlat är detta
              en mycket kraftig skattehöjningspolitik. Det kommer man inte att
              kunna kompensera för med den här backspegelspolitiken med industristöd
              och återupprepade kunskapslyft, utan det kommer att ge en politik
              som ger färre i sysselsättning. Det är en politik som leder till
              högre arbetslöshet. Detta är grundskillnaden.
            </seg>
            <seg n="538814c4">
              Vi vill ha ett samhälle som präglas av sammanhållning. Det ska
              vara byggt på en tydlig arbetslinje med drivkrafter för arbete
              och på utbildning där vi har social rörlighet därför att alla
              människor får en möjligt, oavsett bakgrund, att få en bra utbildning.
              Vi tror att det kan behövas en omfördelning så att de som har
              det sämst i samhället också ska få en bra och dräglig levnadsstandard.
            </seg>
            <seg n="6c7acc6e">
              Mot det står en socialdemokrati som har bestämt sig för att backa
              bilen, styra genom att titta i backspegeln och vägra varje form
              av modernisering av den svenska modellen och välfärdssamhället.
            </seg>
            <seg n="362ffaf2">
              Här sitter några av Sveriges riksdags viktigaste tillgångar,
              de som utgör kärnan i motståndet mot förnyelse inom socialdemokratin
              och som vill garantera att vi ska återupprepa det som hände 2006
              och 2010. Ingen kan välkomna det mer än jag eftersom jag är övertygad
              om att 2014 blir en upprepning av 2006 och 2010. Vi välkomnar
              att vi ska utkämpa denna valrörelse på nytt. Jag kan garantera
              att ni inte kommer att vinna den.
            </seg>
          </u>
          <note type="speaker" n="42b2f665">
            Anf. 50 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-4" n="564227f1">
            <seg n="0d158fe1">
              Fru talman! Jag tycker att jag är ganska tydlig när jag säger
              saker. Men jag får väl upprepa en sak för Carl B Hamilton i alla
              fall. Pensionärer i Sverige betalar högre skatt än löntagare med
              samma inkomst. Var det svårt att begripa? Jag har uppfattat det
              så. Jobbskatteavdrag heter det, och det betyder att man får en
              särskild skatt när man jobbar och en högre skatt om man är pensionär.
              Vi har sagt att lön ska beskattas lika, det vill säga även pension
              som är innestående lön.
            </seg>
            <seg n="b2130600">
              Inkomstklyftorna vidgas i Sverige. Det har jag försökt att poängtera,
              och jag ogillar det. Jag ogillar när klyftorna ökar. Anders Borg
              vill inte gärna berätta om han är stolt över att inkomstskillnaderna
              ökar.
            </seg>
            <seg n="52ef5a1e">
              Mellan 1991 och 1994 och jag använder 1991 eftersom finansministern
              tyckte att det var viktigt att gå tillbaka styrdes Sverige av
              Carl Bildt och en moderatledd regering. Då fick den rikaste tiondelen
              45 000 kronor mer i disponibel inkomst per år. Samtidigt fick
              alla andra minskade inkomster. Det är fakta. Vi ser att den politiken
              slår igenom nu också och hur skillnaderna ökar.
            </seg>
            <seg n="cf06d2e2">
              Jag vill också ha sagt till protokollet att i Sverige betraktar
              vi inte arbetslöshetsförsäkringen, sjukförsäkringen, föräldraförsäkringen
              och pensionen som bidrag. Det är en del av den generella välfärden.
              Det är bra att vi har fått på papper nu att vi har en finansminister
              som betraktar pension, föräldraförsäkring, sjukförsäkring och
              arbetslöshetsförsäkring som bidrag. Han tillhör dessutom en regering
              som har infört ett nytt bidrag, nämligen vårdnadsbidrag. Det är
              ett bidrag. Det heter verkligen bidrag. Dessutom har andelen som
              har försörjningsstöd, det vill säga socialbidrag, ökat i dag.
            </seg>
            <seg n="d0fd8f66">
              Jag beklagar detta. Vi är för en lägre skatt för pensionärer.
              Vi vill ha mer resurser till forskning, fler högskoleplatser,
              bättre utbildning och en bättre arbetsmarknadspolitik därför att
              vi tror att det minskar skillnaderna och ger fler jobb. Det är
              synd att regeringen inte har den typen av politik.
            </seg>
          </u>
          <note type="speaker" n="2df9a766">
            Anf. 51 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-1" n="30fcf23a">
            <seg n="f4cdfa12">
              Fru talman! Jag vill gärna återgälda finansministerns vänlighet
              och säga att jag tror att tiden talar för att Anders Borg blir
              en stor tillgång för socialdemokratin. Varje dag ser vi effekterna
              av politiken. Vi ser en långtidsarbetslöshet som biter sig fast,
              ungdomarnas svårigheter att få bostäder, ungdomarnas svårigheter
              att få verka på en trygg arbetsmarknad, de ökande klyftorna i
              vårt land och det faktum att människor ser att det recept som
              Anders Borg ordinerade, att ökade klyftor skulle leda till nya
              jobb, inte alls har verkat. Det har bara bitit på de arbetslösa
              och de sjuka som har fått leverera 20 miljarder i försämringar
              som har omvandlats till skattesänkningar för dem som redan hade
              det bra.
            </seg>
            <seg n="c20fa4ac">
              Sedan Anders Borg inträdde som finansminister har de 10 procenten
              med lägst inkomst i vårt land fått sin inkomst sänkt med 600 kronor
              i månaden. De 10 procent som har det bäst har fått inkomstförstärkningar
              med 14 900. Det är dramatiken i utfallet som visar hur olika inkomstgrupper
              har påverkats av er politik. Och det är det stora misslyckandet.
              Förvärvsfrekvensen har minskat, arbetslösheten har ökat och långtidsarbetslösheten
              biter sig fast. Er politik skapar klyftor och ojämlikhet.
            </seg>
          </u>
          <note type="speaker" n="c4b38acc">
            Anf. 52 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-9" n="fd9ff8f6">
            <seg n="387e1bbb">
              Fru talman! Den här debatten handlar om inkomstklyftorna. Det
              är alldeles tydligt att vi här har en skiljelinje i svensk politik.
              Alliansen och regeringen driver en medveten politik för att förena
              arbetslinje med utbildningspolitik och kunskap för att hålla ihop
              Sverige och för att kunna satsa på omfördelning genom växande
              resurser.
            </seg>
            <seg n="68c8127b">
              Mot det står en socialdemokrati som ansvarade för 85 procent
              av ökningen av skillnaderna där bara under den senaste mandatperioden
              de 10 procent bäst ställda fick 10 000 kronor i ökade inkomster,
              där förmögenhetskoncentrationen steg, där inkomstspridningen ökade
              och där könslöneskillnaderna förstärktes. Det är en socialdemokrati
              som vägrar att ta ansvar och ompröva och som vill upprepa samma
              bidragspolitik på nytt. Det var bidragspolitiken som gjorde att
              man ökade skillnaderna. Det var för att man underminerade arbetslinjen
              och misslyckades med jobben som skillnaderna ökade.
            </seg>
            <seg n="480429b9">
              Det är alldeles uppenbart att den här regeringens politik har
              fungerat. Vi upplever stigande reallöner i Sverige. Vi har kunnat
              satsa på välfärden. Vi har en sysselsättning som ligger högre
              än under krisen, högre än 2006 och som ökat kraftigare än i de
              allra flesta europeiska länder.
            </seg>
            <seg n="1324a0d8">
              Vi har en långtidsarbetslöshet som till andel av arbetskraften
              är den lägsta i Europa. Vi har ett utanförskap som, mätt med det
              mått som Socialdemokraterna lade fast, har uppnått de mål som
              den socialdemokratiska regeringen satte på 800 000 personer som
              är beroende av olika sociala transfereringssystem.
            </seg>
            <seg n="4225591c">
              Nu har vi en avmattning. Tillväxten bromsar upp under 2012. Socialdemokraterna
              har en dröm om att den avmattningen och inbromsningen ska gälla
              fram till 2014. Jag får väl beklaga att jag tror att vi som vanligt
              kommer att ha en konjunkturuppgång, och som vanligt kommer vi
              därför återigen se att sysselsättning och arbetslöshet vänder
              åt rätt håll. Då kommer vi att fortsätta den här diskussionen
              svartmålning kontra en tilltro på sammanhållning och den svenska
              modellen. Det är alldeles uppenbart att så ser skillnaderna ut
              i svensk politik.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="9af981f1">
            12 § Svar på interpellation 2011/12:204 om Sveriges hållning
            till EIB:s utlåning till fossilbaserade projekt
          </note>
          <note type="speaker" n="a0090437">
            Anf. 53 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-10" n="fd9ff8f6">
            <seg n="aee09b1b">
              Fru talman! Per Bolund har frågat mig om Sverige avser att verka
              för att EIB:s utlåning till fossilbaserade energiprojekt ska fasas
              ut samt att EIB:s energiutlåning ska begränsas till förnybar energi
              och energieffektivisering. Vidare har Per Bolund frågat mig om
              jag avser att årligen informera riksdagen om Sveriges ställningstagande
              i EIB:s energiutlåning samt om fördelningen av bankens energiutlåning.
            </seg>
            <seg n="6290de39">
              Låt mig börja med att betona att EIB styrs av EU:s målsättningar
              där energi- och klimatpolitiken utgör en del som ska samverka
              med andra målsättningar som till exempel en ökad sammanhållning
              och ekonomiska och sociala framsteg. EIB ska därför väga samman
              olika målsättningar i sin utlåning, inklusive klimat- och miljömål.
              Ett av huvudmålen för EIB är att 25 procent av bankens utlåning
              ska vara klimatfrämjande. Under 2010 utgjorde utlåningen till
              klimatfrämjande åtgärder nästan 30 procent av bankens utlåning,
              motsvarande drygt 20 miljarder euro.
            </seg>
            <seg n="f11a1492">
              Sammantaget har EIB under de senaste åren verkat för att energiprojekt
              ska ha en bättre miljöprofil och bidra till minskade utsläppsvolymer.
              Regeringen har verkat för och välkomnar denna utveckling.
            </seg>
            <seg n="29e1c0db">
              EIB planerar under 2012 att göra en översyn av sin energipolicy.
              Regeringen avser i denna översyn att verka för att EIB fortsätter
              bidra till EU:s målsättningar inom energi- och klimatområdet.
              Inriktningen bör vara att EIB:s utlåning till fossilbaserade projekt
              i EU fasas ut i enlighet med EU:s målsättningar. Vidare avser
              regeringen att verka för att EIB:s utlåning till förnybar energi
              och energieffektivisering ska fortsätta att öka.
            </seg>
            <seg n="42cc6175">
              Regeringen redovisar Sveriges agerande i internationella finansiella
              institutioner samlat i en skrivelse med regelbundna intervall.
              Regeringen planerar att överlämna en sådan skrivelse som täcker
              2010 och 2011 till riksdagen i vår. Den kommer för första gången
              att innefatta även EIB. En kortare redogörelse för EIB:s verksamhet
              görs också i den årliga skrivelsen Berättelse om verksamheten
              i Europeiska unionen . För en mer utförlig redovisning av EIB:s
              verksamhet på enskilda områden hänvisas till EIB:s årsredovisning.
            </seg>
          </u>
          <note type="speaker" n="72be773e">
            Anf. 54 PER BOLUND (MP):
          </note>
          <u who="per_bolund_4dcd65" xml:id="i-ec01cec78ccb1e48-0" n="5c09b1e2">
            <seg n="95e53ffe">
              Fru talman! Jag får tacka finansministern för svaret. Det är
              positivt, måste jag säga, att finansministern åtminstone säger
              sig vilja arbeta för att Europeiska investeringsbankens stöd till
              kolkraftverk, olja och fossilgas ska fasas ut. Men som vanligt,
              har jag lust att säga, när det gäller regeringens klimatpolitik
              är det skillnad på ord och handling. Det beklagar jag. Finansministerns
              ord väger tyvärr ganska lätt när de ställs mot den handling som
              EIB har visat under de senaste åren. Sedan finansminister Anders
              Borg kom in i EIB:s styrelse och satte sig vid bordet där har
              utlåningen till fossilbaserad energiproduktion fördubblats.
            </seg>
            <seg n="bcfb8fa3">
              Frågan är: Hur har finansministern egentligen agerat för att
              stoppa den utvecklingen? Om han nu säger att man vill att fossilutlåningen
              ska fasas ut men den i stället har fördubblats visar det att ord
              och handling inte riktigt går ihop. Tvärtom säger finansministern
              i sitt svar att regeringen har verkat för och välkomnar denna
              utveckling. Med då är frågan: Hur kan regeringen välkomna en utveckling
              som i praktiken innebär ett dubblerat stöd till kolkraft, oljeeldning
              och fossilgaskraftverk?
            </seg>
            <seg n="baccdfa1">
              Anders Borg svarar också att EIB styrs av EU:s målsättningar,
              men det är med förlov sagt mycket svårt att se. Jag hoppas att
              finansministern också håller med om det.
            </seg>
            <seg n="c66fe260">
              När EU sätter upp mål om att minska utsläppen med upp till 95
              procent inom 40 år ger Europeiska investeringsbanken tvärtom nya
              lån till stora koleldade kraftverk i Slovenien och Tyskland.
            </seg>
            <seg n="69126666">
              När EU sätter upp som mål att utsläppen ska ned med mellan 20
              och 30 procent redan inom tio år är Europeiska investeringsbanken
              inblandad i planer på ett nytt, gigantiskt kolkraftverk i Polen
              som ska bli ett av de största kolkraftverken i Europa.
            </seg>
            <seg n="98c7e87a">
              Som vi konstaterade tidigare går inte ord och handling ihop.
              Den svenska regeringen, med Anders Borg som representant, väljer
              att inte agera i EIB:s styrelse, och det är beklagansvärt.
            </seg>
            <seg n="8e1acddd">
              Förutom investeringar i fossil energi här i Europa har EIB också
              gett lån till fossilbaserade projekt i Syrien, Egypten och Tunisien.
              Även utanför Europa, i länder där solenergi och vindkraft skulle
              kunna ha verkligt stor potential, väljer EIB alltså att stödja
              fossilenergi.
            </seg>
            <seg n="52647630">
              Det här är inte i linje med riksdagens beslutade politik för
              global utveckling som handlar om att man ska prata med en röst
              man ska ha klimatmål som också ska genomföras runt om jorden i
              projekt som Sverige är inblandat i.
            </seg>
            <seg n="951974dd">
              Extra pinsamt är det att Anders Borg genom sin styrelsemedverkan
              har medverkat till att EIB planerar stöd till två fossilgaskraftverk
              i Syrien, vilket ju både hotar klimatet och faktiskt stöder den
              odemokratiska regimen i Syrien som just nu med brutalt våld förtrycker
              sitt eget folk. Det handlar om investeringar på 1,1 miljarder
              euro, alltså 11 miljarder kronor.
            </seg>
            <seg n="a2eb2957">
              Är det i linje med regeringens politik för global utveckling,
              Anders Borg?
            </seg>
            <seg n="18d0267b">
              Det är ju faktiskt du som sitter vid bordet och borde se till
              att EIB följer EU:s inriktning, inte bara med ord utan också med
              handling. Det är du som borde se till att svenska skattepengar
              inte slussas via EIB för att användas i storskalig kolkraft runt
              om i Europa. Det är du som borde ta ansvar för att man använder
              resurserna från EIB i linje med den politik som Sveriges riksdag
              har slagit fast. Frågan är varför du inte tar på dig det ansvaret.
            </seg>
            <seg n="bccb5113">
              Anders Borg skriver också i svaret att inriktningen bör vara
              att utlåningen till fossilbaserade projekt fasas ut. Det är en
              förhoppning som jag har också, men den viktiga frågan är i vilken
              takt detta ska ske, och det svarar finansministern inte på. Det
              vore välkommet med ett besked i den frågan i nästa anförande.
            </seg>
            <seg n="d8c3df53">
              När anser du, Anders Borg, att EIB bara ska ge lån till förnybar
              energi och energieffektivisering och sluta ge lån till kolkraft,
              fossilgas och oljekraftverk?
            </seg>
          </u>
          <note type="speaker" n="a962065a">
            Anf. 55 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-11" n="fd9ff8f6">
            <seg n="76b697dc">
              Fru talman! Det är klart att klimatfrågan och klimatfinansiering
              är väldigt viktiga frågor. De är viktiga i Sverige. Det är därför
              vi har en klimatpolitik som är mer ambitiös än i de flesta länder,
              och det är därför vi har förstärkt den år för år. De är också
              viktiga på EU-nivå, och det är därför vi även på det området har
              agerat väldigt kraftfullt.
            </seg>
            <seg n="9845b63b">
              Låt oss konstatera hur det förhåller sig med Europeiska investeringsbanken!
              De har alltså gjort en kraftig ökning av sin utlåning till förnybar
              energi och energieffektivisering. Den har ökat från strax under
              3 miljarder euro till över 8 ½ miljard euro det är alltså en tredubbling
              av satsningen på förnybar energi och energieffektivisering. Man
              har också ökat andelen av den totala energiportföljen från knappt
              30 procent till 50 procent som går till förnybar energi och energieffektivisering.
            </seg>
            <seg n="4d29c22e">
              Man har ökat sin lånevolym på förnybar energi sedan 2007 med
              195 procent. Det är ändå en rätt kraftig utbyggnad, och det är
              naturligtvis positivt att det har skett. Det är också alldeles
              tydligt att riktlinjerna inte är att EIB i största allmänhet ska
              satsa på utbyggnad av till exempel kolkraftverk, utan det finns
              väldigt specifika riktlinjer för det. Det ska vara när man ersätter
              ett gammalt kolkraftverk och det inte finns något samhälls- och
              företagsekonomiskt rimligt alternativ inklusive de utsläppskostnader
              som det här ger upphov till. Därför kan man i den typen av situationer
              acceptera att det ibland sker fossilbaserade investeringar.
            </seg>
            <seg n="afb7e581">
              Hur vill vi förändra detta framåt? Nu sker det en översyn av
              EIB:s verksamhet under 2012. Från svensk synpunkt finns det ett
              par tydliga utgångspunkter. En är naturligtvis att ökningen i
              investeringar på klimatområdet och förnybar energi kan förstärkas
              ytterligare. Man kanske till och med kan pröva om målen ska göras
              ännu tydligare än vad de är i dag, att man kanske till och med
              ska våga sig upp och säga att det ska vara en betydligt högre
              andel än den vi ser i dag som ska gå till förnybar energi. Det
              måste naturligtvis prövas noggrant eftersom det måste ställas
              mot andra mål, till exempel tillväxt, sammanhållning och utveckling
              i Europa och naturligtvis energistabilitet och trygghet i energiförsörjningen.
            </seg>
            <seg n="be5daa3d">
              Svenska regeringen ska naturligtvis noga pröva om det är möjligt
              att i den översyn som nu sker göra en påtaglig och kraftfull förstärkning
              av målet i investeringsvolymer till förnybar energi och till energieffektivisering.
            </seg>
            <seg n="5e5fb41e">
              Jag kan också tänka mig att vi noggrant prövar och ser över om
              det är möjligt att ytterligare skärpa kraven när det gäller att
              investera i icke förnybar energi. Vi kan till exempel tycka att
              det vore naturligt att ersättningsinvesteringar bara ska få göras
              i länder där de ligger påtagligt under den genomsnittliga ekonomiska
              utvecklingsnivån. Det skulle till exempel vara rimligt att välutvecklade
              och rika industriländer inte kan ha samma möjligheter att utnyttja
              EIB för att göra ersättningsinvesteringar i till exempel kolkraft,
              att vi ska tillåta ett land som Polen eller våra baltiska grannar
              att göra detta men inte att Sverige, Tyskland eller Frankrike
              kan göra det. Det är ett exempel på en skärpning som jag tycker
              att vi bör överväga i processen. För att nå framgång med detta
              måste det göras noggrant, och det måste ske i samråd med andra
              medlemsländer.
            </seg>
            <seg n="28c92f1e">
              Jag är definitivt öppen för att i översynen se på vilka områden
              Sverige kan bidra till att skärpa klimatinriktningen på EIB:s
              utgångspolitik. Det ska i grund och botten vara ett instrument
              som bidrar till att vi minskar växthusgasutsläppen och därmed
              minskar riskerna för allvarliga klimatsvårigheter.
            </seg>
          </u>
          <note type="speaker" n="75cd9eb7">
            Anf. 56 PER BOLUND (MP):
          </note>
          <u who="per_bolund_4dcd65" xml:id="i-ec01cec78ccb1e48-1" n="5c09b1e2">
            <seg n="d42b5943">
              Fru talman! Det är ingen som säger att det är dåligt att man
              ska öka investeringarna i förnybar energi. Det ställer vi oss
              också bakom. Men det är inte någon hjälp när man samtidigt ökar
              utlåningen till fossila projekt. Det är vad som har hänt i Europeiska
              investeringsbanken. Man har nästan dubblerat utlåningen till fossilbaserade
              projekt. Anders Borg pratar om summor på 56 miljarder till förnybar
              energi, men det är 16 miljarder euro som har gått till fossila
              projekt under den senaste fyraårsperioden. Det handlar om stora
              summor som går åt helt fel håll.
            </seg>
            <seg n="3ed610f6">
              Nu blir jag orolig över det ställningstagande som jag ändå tyckte
              var tydligt i svaret, nämligen att man ska fasa ut fossilbaserade
              projekt. I Anders Borgs senaste anförande sade han att det ska
              ske om möjligt, att det ska prövas om det finns sådana möjligheter.
              Det låter inte alls som ett klart ställningstagande. Det behövs
              ett klart ställningstagande från regeringen att ambitionen är
              att fasa ut utlåningen till fossilbaserade projekt. Det är orimligt
              att man ska gå in med investeringar som stöder en utveckling av
              projekt som vi vet går tvärtemot de klimatmål som Sverige har
              ställt sig bakom.
            </seg>
            <seg n="1e861570">
              Jag visade i mitt förra anförande hur EIB:s utlåning, med finansministerns
              goda minne, går på tvärs mot EU:s mål. Men det finns ett annat
              perspektiv som jag gärna vill lyfta upp, nämligen kopplingen till
              klimatmålen. Den internationella energiorganisationen, EIA, har
              i sina rapport World Energy Outlook som kom förra året visat att
              nästan hela världens utsläppsutrymme för att vi ska hålla oss
              inom tvågradersmålet, nämligen inte få en klimatförändring som
              går över två grader, snart är intecknat. Organisationen säger
              att efter 2017 finns det inte utrymme för några nya utsläpp från
              fossila energikällor. EIA säger att inga nya kolkraftverk kan
              tas i drift efter 2017 om vi ska klara tvågradersmålet.
            </seg>
            <seg n="e2eb5fc8">
              Samtidigt är tvågradersmålet ett klimatmål som både regeringen
              och Sveriges riksdag har ställt sig bakom och fattat beslut om.
              Man gjorde då bedömningen att en ökning av den globala medeltemperaturen
              över två grader skulle få alltför svåra konsekvenser för mänskligheten.
              Samtidigt innebär den utlåning som EIB i dag ger till kolkraftverk
              i Europa att nya verk kommer att tas i drift omkring 2017 och
              även därefter.
            </seg>
            <seg n="128a7b00">
              Europeiska investeringsbanken bidrar till exempel med halva finansieringen
              till kolkraftverket Duisburg-Walsum i Tyskland. Man är medfinansiär
              till kolkraftverket i Šoštanj i Slovenien. Man står för investeringar
              på 5,5 miljarder kronor till det projektet. Europeiska investeringsbanken
              finansierar just nu ett kolkraftverk i Bielsko-Biała i Polen.
              Man för samtal med ett stort energibolag i Polen om nya investeringar
              i ett stort kolkraftverk i norra Polen.
            </seg>
            <seg n="91b11fa6">
              Dessa projekt stöds av EIB, men de går helt på tvärs mot de beslut
              som är fattade i riksdagen och går emot de rekommendationer som
              ges av världens samlade energiexpertis. Och Anders Borg sitter
              med i styrelsen och godtar investeringarna. Det är djupt bekymmersamt.
            </seg>
            <seg n="08d113fa">
              Hur ser finansministern på att EIB just nu finansierar kolkraftverk
              som går på tvärs mot de mål som regering och riksdag har ställt
              sig bakom? För min del kan jag inte säga att det är rimligt att
              regeringen först ställer sig bakom ett tvågradersmål och sedan
              genom EIB genomför investeringar som går på tvärs mot och motverkar
              de målen. Idén med att ha ett mål för hur många graders klimatförändring
              som kan tolereras är att de ska vägleda oss i de investeringar
              vi gör just nu, inte göra investeringar som går på tvärs mot dem.
            </seg>
            <seg n="0796efa0">
              När finansministern vid bordet i styrelsen för EIB accepterar
              lån till nya kolkraftverk accepterar han faktiskt också en politik
              som bryter mot det klimatmål som riksdagen har beslutat om. Det
              är djupt bekymmersamt.
            </seg>
            <seg n="4f4d05c3">
              I den internationella energiorganisationens EIA:s rekommendationer
              framgår att inga nya kolkraftverk ska kunna tas i bruk efter 2017
              om tvågradersmålet ska klaras. När anser finansminister Anders
              Borg att EIB ska sluta att låna ut pengar till kolkraftverk, oljekraftverk
              och fossilgasbaserade kraftverk?
            </seg>
          </u>
          <note type="speaker" n="57c200d7">
            Anf. 57 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-12" n="fd9ff8f6">
            <seg n="40f92e35">
              Fru talman! Per Bolund och jag delar ett starkt engagemang i
              klimatfrågan. Det återspeglas i att Sverige har vidtagit bland
              de mest ambitiösa åtgärderna och varit pådrivande för att förstärka
              dem i EU och att vi i EU går före i den globala diskussionen om
              klimatfrågorna. På den punkten är vi överens.
            </seg>
            <seg n="76c8364c">
              Hur ska vi se på EIB:s verksamhet på området? Låt oss till att
              börja med konstatera att det har skett en kraftig utbyggnad av
              energiinvesteringarna i förnybar energi från EIB:s sida. Det är
              en positiv utveckling. Energiinvesteringar i stor skala förutsätter
              ofta någon typ av breda lånemöjligheter som en bank som EIB kan
              bidra till. Det är bra. Det är en utveckling som vi ska driva
              på. Lånemöjligheterna har ökat kraftigt, och vi ska höja målen
              ytterligare när det gäller hur stor andel av lånen som ska vara
              för förnybart.
            </seg>
            <seg n="2b830c05">
              Att man sedan i en riksdagsdebatt inte vill sätta ett exakt mål
              för detta är rätt naturligt. Man måste föra diskussioner med andra
              medlemsländer, se om det är möjligt att bygga koalitioner och
              se om det finns möjlighet att göra detta utan att andra mål ställs
              åt sidan.
            </seg>
            <seg n="6717f623">
              Det andra vi rimligen ska göra är att gradvis skärpa kraven så
              att vi får en utfasning av investeringar i fossilbaserade energislag.
              Det mest naturliga vore självklart att skärpa kraven om vilka
              länder som har möjlighet att låna till att ersätta fossilbaserad
              kraft med ny fossilbaserad kraft. Det är vad det handlar om, nämligen
              att avveckla kolkraftverk, ersätta dem med det mest effektiva
              också ur klimatsynpunkt och bara i de fall där man inklusive kostnaden
              för koldioxidutsläppen kan hävda att det är det enda hållbara
              alternativet. I den typen av fall får EIB göra investeringar i
              kolkraft. Givet att vi har samordningsmål kan man överväga om
              det inte är möjligt att skärpa kraven på vilka länder som kan
              få genomföra den typen av projekt.
            </seg>
            <seg n="dd87a4ab">
              Sverige är inte ensamt majoritetsägare i EIB, och det råder inte
              en ordning i Europa där ett land, särskilt inte ett litet land,
              dikterar villkoren för de andra. Vi måste bygga koalitioner, och
              det måste vi göra genom att noggrant överväga vilka alternativ
              vi har. Jag kan i arbetet med EIB:s politik se två uppenbara vägar
              framåt. En är att skärpa kraven på hur mycket som är förnybart,
              och en annan är att skärpa kraven på i vilka fall man kan tänka
              sig att tillåta koldioxidbaserade ersättningsinvesteringar. Det
              skulle naturligtvis bidra till att ytterligare förstärka klimatpolitiken
              och därmed närmare nå det mål som vi delar om en uthållig utveckling
              av klimatfrågan.
            </seg>
            <seg n="ab067bdf">
              Det vore naturligt om vi kunde dela uppfattning om att arbetet
              i EIB ska gå i den riktningen. Att bara resa sig upp och säga
              att EIB inte får göra några investeringar i fossilbaserade energiformer
              alls nu, stopp! innebär att det finns ingen möjlighet att nå en
              majoritet i EU för detta. Det är för att det finns länder som
              har en ekonomisk utvecklingsnivå som är väsentligt lägre än Sverige
              och där frågan om sammanhållning och välfärd är betydligt mer
              pressande.
            </seg>
            <seg n="0ca9c586">
              Därför är det naturligt att vi försöker hitta pragmatiska steg
              framåt för att skärpa kraven, öka på det förnybara, minska på
              det fossilbaserade, och göra det på ett sådant sätt att vi inte
              bara ställer krav utan faktiskt också når resultat. Det ska vi
              försöka uppnå.
            </seg>
          </u>
          <note type="speaker" n="da2f1dfb">
            Anf. 58 PER BOLUND (MP):
          </note>
          <u who="per_bolund_4dcd65" xml:id="i-ec01cec78ccb1e48-2" n="5c09b1e2">
            <seg n="cce239a4">
              Fru talman! Jag önskar att jag kunde hålla med Anders Borg om
              att vi har ett gemensamt engagemang i klimatfrågan. Jag har dock
              som personlig ingång att det är genom handling man visar sitt
              engagemang, och tyvärr är det uppenbart att vi inte har en gemensam
              syn på vilka handlingar som är nödvändiga.
            </seg>
            <seg n="871fb2b9">
              Jag har åsikten att om ingen vid ett bord för fram det som enligt
              vetenskapen och expertisen är nödvändigt att göra kommer de beslut
              som fattas vid bordet aldrig någonsin att kunna bli tillräckligt
              bra. Det skulle kunna vara Sveriges roll att vid dessa bord lyfta
              fram det som internationella energiorganisationer har sagt. Efter
              2017 finns det inte utrymme för att investera i nya kolkraftverk.
              Är det inte rimligt att EIB också får ta del av den informationen
              och att Sverige kan lyfta fram det perspektivet?
            </seg>
            <seg n="c5cebb71">
              Den här debatten har visat hur regeringens beklagliga klimatpolitik
              ser ut i verkligheten. Regeringen med Anders Borg i spetsen har
              hela tiden försökt driva igenom budskapet att det inte spelar
              så stor roll vad vi gör i Sverige. Det är genom internationella
              insatser vi kommer att få genomslag, och det är där vi kan få
              till en stor förändring. Det är ett förföriskt budskap: Vi behöver
              inte göra jobbet på hemmaplan utan kan driva klimatprojekt utomlands
              och därmed ändå ta vårt ansvar för det globala klimatet. Så har
              det låtit hela tiden från Anders Borg och regeringen.
            </seg>
            <seg n="07488f22">
              Fru talman! Nu ser vi resultatet. Nu ser vi hur utsläppen i Sverige
              ökar. De ökade med 11 procent förra året. Samtidigt kan vi nu
              följa upp hur regeringen verkligen har agerat utomlands, där man
              har haft möjligheten att påverka investeringar.
            </seg>
            <seg n="7045b25d">
              I Europeiska investeringsbanken, där Anders Borg själv sitter
              i högsta styrelsen, har investeringarna i kolkraft och andra fossila
              energislag nästan dubblerats under de senaste åren. EIB har under
              Anders Borgs överinseende investerat i kolkraft i Slovenien, Tyskland
              och Polen. Syrien, Egypten och Tunisien har fått fossila investeringar.
              Huvuddelen av EIB:s energiutlåning går till fossil energi. I Världsbankens
              styrelse har han ställt sig bakom ett lån till ett enormt kolkraftverk
              i Sydafrika, vilket nästa interpellationsdebatt kommer att handla
              om.
            </seg>
            <seg n="52c83425">
              Sanningen är att regeringen trots sina stolta ord inte bedriver
              en fungerande klimatpolitik vare sig i Sverige eller i andra länder.
              Regeringen står helt naken i klimatpolitiken. Den här debatten
              har tydligt visat det, och det tackar jag Anders Borg för.
            </seg>
          </u>
          <note type="speaker" n="dc927a07">
            Anf. 59 Finansminister ANDERS BORG (M):
          </note>
          <u who="unknown" xml:id="i-f4c1d1eb3100302c-0" n="fd9ff8f6">
            <seg n="971fdf5d">
              Fru talman! Sverige gör mer än praktiskt taget alla andra länder
              i klimatfrågan. Vi har den högsta CO2-skatten i Sverige. Vi är
              nästan ensamma i världen om att ha en så hög CO2-skatt. Vi har
              minskat undantagen, särskilt den dieselåterbetalning som Socialdemokraterna
              och Miljöpartiet drev igenom tidigare. Med bidragen till de internationella
              åtagandena har vi större klimatfinansiering än praktiskt taget
              något annat EU-land. Vi gör insatser i EIB:s styrelse för att
              ytterligare förstärka detta.
            </seg>
            <seg n="5246f41b">
              Detta gör vi på område efter område i EU. Jag kan inte se någon
              grund för Per Bolunds anklagelser om att vi inte handlar. Det
              är alldeles uppenbart att Sverige tar på sig väldigt stora åtaganden
              internationellt och hemma, och så ska det vara. Jag är inte skiljaktig
              mot Per Bolund om hur det ska vara. Sverige ska göra mer både
              internationellt och hemma, och det gör vi. Jag kan inte förstå
              varför vi ska föra en debatt med utgångspunkt i ett förnekande
              av det enkla förhållandet att Sverige för den kanske ambitiösaste
              klimatpolitiken av alla länder. Men det är naturligtvis bra om
              andra länder vill konkurrera om den posten. Vi kan se länder som
              följer oss när det gäller koldioxidbeskattning, klimatfinansiering
              och insatser, och det är bra.
            </seg>
            <seg n="81a9a75b">
              När det gäller EIB:s målsättningar är det viktigt att konstatera
              att det har skett framsteg. Hälften av energiutlåningen sker i
              dag i förnybar energi och energieffektivisering. Det är en betydande
              förbättring mot hur det var för ett antal år sedan. Det är en
              mycket kraftig ökning, som jag tidigare redovisat. Vill vi förstärka
              det ytterligare? Ja. Vill vi skärpa de kraven tydligt för att
              det ska bli mer förnybar energi som finansieras av EIB? Ja. Vill
              vi begränsa möjligheten att ersätta fossilbaserad kraft med fossilbaserad
              kraft? Ja. Vi vill skärpa de villkoren, och det är det vi ska
              arbeta för. Men vi ska göra det på ett sådant sätt att vi bygger
              en gemensam majoritet i EIB, så att vi inte fastnar i att ställa
              krav som inte får något praktiskt genomslag i den verksamhet man
              bedriver.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <u who="unknown" xml:id="i-fee01c5e889ba77a-0" n="fd9ff8f6">
            <seg n="0302b863">
              13 § Svar på interpellation 2011/12:208 om Världsbankens lån
              till Sydafrika för att bygga kolkraftverk
            </seg>
          </u>
          <note type="speaker" n="f6665460">
            Anf. 60 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-13" n="fd9ff8f6">
            <seg n="18308883">
              Fru talman! Bodil Ceballos har frågat mig hur jag avser att följa
              upp Världsbankens lån till ett kolkraftverk i Sydafrika inom ramen
              för utvärderingen av Sveriges politik för global utveckling och
              i dialogen med Världsbanken. Vidare har Bodil Ceballos frågat
              mig om det svenska stödet till lånet överensstämmer med utvecklingspolitiken
              samt hur Sverige verkar för samstämmiga regler i internationella
              finansiella institutioner.
            </seg>
            <seg n="aaface4d">
              I överensstämmelse med den svenska utvecklings- och klimatpolitiken
              verkar Sverige aktivt för att de aktuella institutionerna ska
              fortsätta att utöka sin utlåning till förnybar energi och främja
              globala utsläppsminskningar. Regeringen verkar också för att rigorösa
              miljökrav ska ställas på utlåningen. Samtidigt kan det finnas
              enskilda fall där det, efter en noggrann prövning av alternativ,
              är motiverat att finansiera även icke förnybar energi.
            </seg>
            <seg n="151c12f3">
              Tillgång till energi är en förutsättning för tillväxt och fattigdomsbekämpning.
              Syftet med lånet till kolkraftverket i Sydafrika är att stödja
              ett land och en region med stort behov av säker energi för utveckling
              och fattigdomsminskning. Världsbanken och Sydafrika har bedömt
              att det enda ekonomiskt hållbara alternativet för att den närmaste
              tiden kunna förse regionen med nödvändig energi är att använda
              kolkraft. Lånet innefattar också investeringar i förnybar energi
              och energieffektivitet.
            </seg>
            <seg n="16e6ae15">
              Regeringen anser att resultatuppföljning och projektutvärdering
              är mycket viktigt. Världsbankens ledning har ännu inte redogjort
              för sin inställning till den av Bodil Ceballos nämnda utvärderingen
              av om banken vid projektet i Sydafrika följt sina interna riktlinjer.
              När så sker kommer regeringen att ta ställning till rapportens
              slutsatser och ledningens svar och avgöra hur de ska följas upp.
            </seg>
            <seg n="941d0e5b">
              Regeringen redovisar löpande, via flera kanaler, sin verksamhet
              i Världsbanken. Sveriges agerande i internationella finansiella
              institutioner redovisas återkommande i en skrivelse. Regeringen
              avser att under våren 2012 överlämna en sådan skrivelse som omfattar
              2010 och 2011 till riksdagen.
            </seg>
          </u>
          <note type="speaker" n="c292c9bd">
            Anf. 61 BODIL CEBALLOS (MP):
          </note>
          <u who="bodil_ceballos_9366f3" xml:id="i-e10722368a16a8bc-0" n="cdd703f8" next="i-8ca267835603679c-0">
            <seg n="73369218">
              Fru talman! Jag vill börja med att tacka finansminister Anders
              Borg för svaret, även om jag inte kan påstå att det är ett svar
              på mina frågor. Jag ser detta icke-svar som en bekräftelse på
              min farhåga att politiken för global utveckling, PGU, inte är
              känd eller åtminstone inte prioriteras av finansministern, trots
              att den enligt riksdagsbeslut ska genomsyra alla verksamhetsområden.
            </seg>
            <seg n="2f9e5639">
              Jag frågade till exempel finansministern om regeringen inom ramen
              för den resultatrapportering av PGU som är på gång kommer att
              redogöra för resultaten av satsningen på kolkraftverket i Sydafrika.
              Det gjorde jag med anledning av vad som framkommit om projektets
              överensstämmelse med Världsbankens egna regler och i förlängningen
              med den svenska riksdagens politik för globala utmaningar och
              regeringens egen skrivelse Att möta globala utmaningar . Jag ser
              inga hinder för regeringen att besluta att resultatet av kolkraftverksbygget
              ska redovisas utifrån ett svenskt PGU-perspektiv även innan Världsbanken
              tagit ställning till sina egna tillkortakommanden.
            </seg>
            <seg n="271e3fe0">
              Jag frågade också om finansministern kommer att ta initiativ
              till att den svenska politiken för global utveckling följs då
              Sverige röstar i Investeringsbanken i framtiden, men har inte
              fått något som helst svar på det. Om det är inbakat i svaret är
              det så väl dolt att jag inte hittar det.
            </seg>
            <seg n="4a427662">
              Fru talman! Det duger inte att Sverige med sitt historiskt goda
              rykte i miljö- och klimatsammanhang och i solidaritetssammanhang
              inte följer sin egen politik utan anpassar sig till Världsbankens
              mycket lägre krav. Den svenska politik vi beslutar om i Sveriges
              riksdag gäller för Sveriges agerande även utanför landets gränser,
              i synnerhet när det handlar om beslut om global politik. Det är
              därför helt obegripligt att Sverige var ett av de länder som aktivt
              röstade ja till det mycket kontroversiella beslutet att bevilja
              nämnda lån. Ni kunde åtminstone ha lagt ned den svenska rösten
              för att kunna gå därifrån med hedern någorlunda i behåll.
            </seg>
            <seg n="2aa9641a">
              Finansministern hänvisar till att Världsbanken och Sydafrika
              har bedömt att det enda ekonomiskt hållbara alternativet för att
              den närmaste tiden kunna förse regionen med nödvändig energi är
              att använda kolkraft. Jag menar att det är ett oerhört kortsiktigt
              tänkande av både Världsbanken och regeringen. Svensk utrikespolitik
              verkar vara helt avhängig våra egna handelssyften, och det är
              den enda röda tråd jag kan hitta i svensk utrikespolitik i dag
              i praktiken, trots vackra ord om mänskliga rättigheter.
            </seg>
            <seg n="bf5de6a7">
              Fru talman! Varför är det då kortsiktigt? För det första tar
              det tid att bygga detta gigantiska kolkraftverk. Därefter kommer
              det att användas under mycket lång tid för att över huvud taget
              vara långsiktigt hållbart ekonomiskt. Det handlar alltså inte
              bara om att hitta ett alternativ för den närmaste tiden.
            </seg>
            <seg n="9bdb0dcf">
              Jag undrar på vilket sätt ministern anser att det är hållbart
              att lösa energiproblemen den närmaste tiden genom att bygga in
              sig i ett mycket mångårigt projekt som grundar sig på det ur klimatsynpunkt
              värsta fossila bränslet, samtidigt som vi vet att isarna vid polerna
              smälter med en förfärande hastighet och kan komma att lägga stora
              landmassor och hela länder under vatten, kanske redan innan kraftverket
              hunnit betala sig. Det kallar inte jag att ta ansvar.
            </seg>
            <seg n="7e6f79f2">
              Jag undrar också hur regeringen kan påstå att kraftverket leder
              till fattigdomsbekämpning när fattiga människor berövas sitt vatten,
              som i stället behövs till kraftverket. Ni sade ja till lånet på
              väldigt lösa boliner utan att ha fått ta ställning till en välunderbyggd
              miljökonsekvensbedömning.
            </seg>
            <seg n="cf961b68">
              Hur stämmer det med regeringens egna ambitioner att lägga Sveriges
              utsläppsminskningar utomlands i stället för här hemma? Hur väl
              stämmer det överens med regeringens egen skrivelse om att möta
              globala utmaningar, som tar upp både klimatanpassning och globala
              utsläppsminskningar som centralt för fattigdomsbekämpningen? Är
              det kanske regeringens mening att med ena handen bevilja lån till
              ökade utsläpp och med den andra bygga vallar längs Sydafrikas
              kuster som skydd mot ett annalkande hav?
            </seg>
            <seg n="4cf4cd2d">
              Det hänger inte ihop. Det är inte konsekvent. Mina frågor till
              finansministern kvarstår.
            </seg>
          </u>
          <note n="dd0b395a">
            Ajournering
          </note>
          <note n="9326be90">
            Kammaren beslutade kl. 16.00 på förslag av förste vice talmannen
            att ajournera förhandlingarna till kl. 18.00.
          </note>
          <u who="bodil_ceballos_9366f3" xml:id="i-8ca267835603679c-0" n="cdd703f8" prev="i-e10722368a16a8bc-0">
            <seg n="25c638d4">
              Återupptagna förhandlingar
            </seg>
            <seg n="025f30fe">
              13 § (forts.) Svar på interpellation 2011/12:208 om Världsbankens
              lån till Sydafrika för att bygga kolkraftverk
            </seg>
          </u>
          <note n="a23028c4">
            Förhandlingarna återupptogs kl. 18.00.
          </note>
          <note type="speaker" n="abe2aa6e">
            Anf. 62 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-14" n="fd9ff8f6">
            <seg n="ba1d8f8f">
              Herr talman! Låt oss återuppta denna viktiga debatt om klimatfrågan.
            </seg>
            <seg n="ab816007">
              Jag vill nyansera Bodil Ceballos bild av svensk klimatpolitik
              några grader.
            </seg>
            <seg n="3e7f1ae1">
              Låt oss till att börja med konstatera att under de snart mer
              än fem år som jag har hållit på med världsbanksfrågorna är det
              alldeles uppenbart att Sverige och de nordiska länderna är de
              länder som går i fronten i klimatfrågan. Det är vi som ständigt
              återkommer till den. Det är vi som ger stöd när bankledningen
              jobbar i den riktningen, det är vi som har varit pådrivande för
              att IFC och andra organisationer ska jobba med förnybar energi,
              så jag kan helt enkelt inte dela bilden att Sverige skulle vara
              passivt i Världsbanks- och utvecklingsfrågorna när det gäller
              klimatfrågan.
            </seg>
            <seg n="172a73e7">
              Vi kan agera med kraft utifrån att Sverige på många områden framstår
              som ett föregångsland när det gäller klimatpolitiken på grund
              av att vi under lång tid har jobbat med detta, på grund av att
              den förra regeringen har gjort insatser och på grund av att den
              här regeringen har gjort insatser.
            </seg>
            <seg n="bd09b603">
              Nu tycker jag dock att frågeställningen blir lite annorlunda
              när det gäller ett kolkraftverk i Sydafrika. Sydafrika har en
              befolkning på 50 miljoner. Av dem lever i runda slängar tio miljoner
              på mindre än 1 dollar om dagen. Sammanlagt lever nästan 20 miljoner
              människor på mindre än 2 dollar om dagen. Då är ändå Sydafrika
              ett av de rikaste länderna i den del av Afrika som ligger söder
              om Sahara och spelar en avgörande roll för utvecklingen i praktiskt
              taget alla länder i södra Afrika.
            </seg>
            <seg n="e06bf23a">
              Jag tycker nog att utvecklingsmålen också måste få väga tungt
              i de här sammanhangen. Sydafrikanerna själva är väldigt tydliga
              med sin prioritering. De vill ha energi, och de vill använda den
              här typen av teknik.
            </seg>
            <seg n="8e66fb41">
              Då kan man naturligtvis säga: Ni borde inte använda kolkraft.
              Ja, det är naturligtvis en synpunkt som jag kan dela, men jag
              tycker nog att vi ska börja med att rikta den till de länder som
              bäst förtjänar den. Det är inte Afrika som har byggt upp de koldioxidutsläpp
              vi har. Det är inte Afrika som har de ekonomiska resurserna att
              göra detta utan att det drabbar utvecklingsfrågor. Det är mycket,
              mycket rimligare att länder som Tyskland, övriga Västeuropa och
              industrivärlden tar ett tungt ansvar för att fasa ut den här typen
              av teknologi.
            </seg>
            <seg n="c1e75d2f">
              Naturligtvis ska vi pådrivande också för att Afrika, med de förutsättningar
              man har vad gäller både vindkraft och solkraft, ska ha möjligheter
              att gå över till förnybara energikällor. Men jag tycker att det
              vore en dålig signal till sydafrikanerna att säga att vi överprövar
              deras bedömning, att vi tror att de inte är kapabla att väga olika
              mål mot varandra och att vi därför bestämmer oss för att ta avstånd
              från att de vill förstärka sin energiproduktion.
            </seg>
            <seg n="ba7fc9a4">
              Naturligtvis ska vi bedriva klimatpolitik. Naturligtvis ska vi
              ta ett stort ansvar. Jag är den första att tycka att det är bra
              att Sverige tillhör toppländerna när det gäller att bidra till
              klimatfinansiering. Men vi måste också visa en respekt för att
              utvecklingsländerna själva har en förmåga att väga olika mål mot
              varandra.
            </seg>
            <seg n="a92659f3">
              Sitter man i en regering i ett land med uppemot 20 miljoner människor
              som lever på under 2 dollar om dagen är det alldeles självklart
              att utveckling, tillväxt, jobb och sysselsättning är väldigt viktigt.
              Jag har stor förståelse för att vi sedan också ska försöka påverka
              Sydafrika och andra afrikanska länder att jobba mer med förnybar
              energi, men vi måste väga av det här på ett balanserat sätt.
            </seg>
            <seg n="0f44b432">
              Naturligtvis ska vi följa upp den här investeringen. Vi har fått
              vissa indikationer på att det finns en del förhållanden kring
              kolkraftverksbygget som man naturligtvis måste noggrant granska,
              därför att det måste också finnas en klimatdimension i den här
              typen av investeringar. Man måste granska att det är så effektivt
              som möjligt och att det sker med respekt för människor som är
              beroende av vatten och annat i området.
            </seg>
            <seg n="15b6729a">
              Men jag tycker nog att det är uppenbart att kraven ska ställas
              först på dem som har mest. Europa och USA måste gå i första varvet
              här. Sedan ska vi naturligtvis också hjälpa och underlätta för
              utvecklingsländer att förena klimat- och utvecklingsambitioner.
            </seg>
          </u>
          <note type="speaker" n="d2993391">
            Anf. 63 BODIL CEBALLOS (MP):
          </note>
          <u who="bodil_ceballos_9366f3" xml:id="i-1bfdb79978bd2fc8-0" n="cdd703f8">
            <seg n="f38c3808">
              Herr talman! Finansministern säger att han vill nyansera diskussionen
              några grader. Jag menar att om vi följer den politik som jag och
              Miljöpartiet företräder kommer vi att sänka graderna när det gäller
              uppvärmningen. Men om vi följer regeringens politik riskerar vi
              att höja graderna väldigt mycket.
            </seg>
            <seg n="30c4fd8a">
              Varför ska vi då tänka annorlunda när det gäller Sydafrika och
              inte respektera det som den sydafrikanska regeringen har bestämt
              att man ska göra för att minska fattigdomen?
            </seg>
            <seg n="cdc7175a">
              Jag hade diskussioner med många parlamentariker från Sydafrika
              i Sydafrika väldigt kort tid innan det här beslutet fattades.
              Jag är med i den svenska WEPA-sektionen, och vi hade ett rådsmöte
              i Kapstaden. De sydafrikanska parlamentarikerna var väldigt nöjda
              med att de hade beslutat att skapa ett fossilfritt Sydafrika.
              Det går verkligen stick i stäv med det som den sydafrikanska regeringen
              sedan har gjort, så jag kan inte hålla med om att det här var
              det som var det bästa för Sydafrika. Dessutom har man kört över
              de sydafrikanska folkvalda.
            </seg>
            <seg n="d24d613d">
              Finansministern säger i sitt svar att i överensstämmelse med
              den svenska utvecklings- och klimatpolitiken ska Sverige aktivt
              verka för att bankerna ska fortsätta att öka sin utlåning till
              förnybar energi och främja globala utsläppsminskningar. Det är
              väldigt bra. Ni verkar också för att rigorösa miljökrav ska ställas
              på utlåningen. Men det som jag undrar är när ni så fall började
              göra det i praktiken, för det har ju varit tanken hela tiden.
              Jag har förväntat mig att regeringen gör så, och jag blev därför
              oerhört besviken när ni fattade det här beslutet som går i helt
              motsatt riktning.
            </seg>
            <seg n="83ce2cc0">
              Ni säger också att man kan frångå principerna efter en noggrann
              prövning. Då undrar jag hur prövningen gick till i det här fallet,
              för att någon ordentlig miljöprövning inte gjordes har vi redan
              kunnat konstatera. Det innebär att ni fattade beslut på dåliga
              underlag, och det tycker inte jag är acceptabelt.
            </seg>
            <seg n="749033c2">
              Herr talman! Lånet till kraftverket är ansvarslöst om man tänker
              på kommande generationer. Och jag vill mycket tydligt tala om
              för finansministern att den klimatpolitik som Sveriges regering
              för är både oansvarig och kontraproduktiv. Den leder till ökade
              möjligheter att exploatera olja i till exempel Arktis, och den
              leder till byggande av kolkraftverk.
            </seg>
            <seg n="2bf92428">
              Som jag ser det ser Sveriges regering till ekonomiska intressen
              och lämnar de ekologiska intressena och ansvaret att överlämna
              en beboelig planet till kommande generationer därhän.
            </seg>
            <seg n="c16f627c">
              Ni säger att ni ska bidra till minskningar utomlands för att
              slippa ta itu med de egna utsläppen i Sverige, och så gör ni så
              här i alla fall. Det är ofattbart och upprörande. Ni ökar faktiskt
              utsläppen både här och där. År 2010 ökade de svenska utsläppen
              med 11 procent.
            </seg>
            <seg n="60dd42ae">
              Det handlar om att se hela bilden i stället för varje del för
              sig, och det handlar om att vara ett föredöme, det som vi tidigare
              har varit, i stället för att kompromissa ned de egna ambitionerna
              till andra länders nivåer. Bara genom att gå före kan vi motivera
              andra.
            </seg>
            <seg n="78a4f06a">
              Herr talman! I dag var biståndsministern i utskottet för att
              berätta om planeringen inför Rio + 20. Ett av de förslag som hon
              tog upp var utfasningen av subventioner till fossila bränslen,
              och det bara några år efter att ha stått här och försvarat lånet
              till Sydafrika. Vi talade också om EU:s politik för global utveckling,
              som också ska genomsyra alla politikområden men som i praktiken
              inte heller gör det. Varför? Jag tror inte att det beror på att
              biståndsministrarna inte vill det, utan att det är ni andra som
              skyfflar frågan tillbaka till dem, och det är inte okej.
            </seg>
            <seg n="f3796d45">
              När jag skrev den här interpellationen till just finansministern
              kom den tillbaka med en fråga om det inte var till biståndsministern
              den skulle egentligen. Men mitt svar var nej, därför att biståndsministern
              kan redan frågan om politik för global utveckling men inte ni
              andra.
            </seg>
          </u>
          <note type="speaker" n="9f203ada">
            Anf. 64 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-15" n="fd9ff8f6">
            <seg n="e0151497">
              Herr talman! Sverige är pådrivande i klimatfrågorna. Vi har under
              den tid som jag har varit finansminister varit pådrivande i såväl
              EU som Världsbanken, IMF, EFC, EIB och alla de olika institutioner
              där vi är verksamma inom klimat- och utvecklingsfrågor. Det finns
              inte något land som tydligare har drivit detta än de nordiska
              länderna och den nordiskbaltiska valkretsen som vi ingår i. Det
              gäller från Världsbanken till FN och Rio + 20. Det finns inte
              någon grund för att hävda att vi skulle ha minskat ambitionerna
              i klimatpolitiken.
            </seg>
            <seg n="a3fd87e3">
              För mig blir den anklagelsen helt främmande eftersom jag har
              suttit i Världsbankens styrelse det senaste året. Det är Sverige
              och de nordiska länderna som tar det tunga ansvaret. Att hävda
              något annat är inte en rimlig beskrivning av verkligheten. Man
              skulle önska att andra ville göra mer och att vi kunde få större
              genomslag för det vi driver men att ge bilden av att Sverige inte
              tar ansvar är inte rimligt.
            </seg>
            <seg n="c3f45015">
              Innan hade jag en debatt mer Per Bolund om EIB och kolkraftverk
              i Europa. Det är en mycket rimligare kritik än kritiken mot att
              man bygger kolkraft i Sydafrika. Vi talar om ett land med 5 miljoner
              hivsmittade människor och nästan 20 miljoner människor som lever
              på under 2 dollar om dagen.
            </seg>
            <seg n="ee7259c8">
              Vi talar ofta om Gini-koefficienten. Sydafrika har nästan dubbelt
              så hög Gini-koefficient som Sverige. Det är enorma ekonomiska
              skillnader. De människor som lever under knappa förhållanden har
              mycket begränsat ekonomiskt välfärdsutrymme för att forma sin
              framtid.
            </seg>
            <seg n="b30ff9b5">
              Då väljer den sydafrikanska regeringen efter noggranna ekonomiska
              överväganden tillsammans med Världsbanken att landa i att man
              vill bygga detta kolkraftverk.
            </seg>
            <seg n="f3402687">
              Jag hade givetvis önskat att vi hade hittat annan energiproduktion,
              sol och vind, som hade gjort detta rimligare. Sverige har dock
              och ska ha en nära relation med utvecklingsländer som inte bygger
              på att vi bara ger pekpinnar utan också lyssnar till dem.
            </seg>
            <seg n="e8af93a2">
              Det är uppenbart att sydafrikanerna har gjort sitt val och att
              vi då skulle bidra till att försöka stänga Världsbanken som finansieringskälla
              för dem är inte rimligt.
            </seg>
            <seg n="5dc165bb">
              Det måste vara så att de som har mest tar störst ansvar för att
              återställa de koldioxidutsläpp som kommer från den industrialisering
              som vi i västvärlden har genomdrivit.
            </seg>
            <seg n="a9651d6a">
              Vi ska ta ett stort klimatansvar, men jag är inte beredd att
              underkänna den sydafrikanska regeringens egen prövning i denna
              fråga.
            </seg>
            <seg n="8e60eded">
              Det är klart att vi ska vara pådrivande, och det är vi på CO2-skatteområdet,
              i det vi gör själva, i det vi driver i EU vad gäller energiskattedirektiven
              och i det vi talar om med andra länder. Vi har tagit bort en del
              av undantagen som tidigare fanns, och det ska vi fortsätta göra
              så att alla delar av ekonomin ska bära sitt ansvar. Vi är pådrivande
              i EU för att man ska förstärka både klimatfinansiering och klimatmål,
              och det ska vi också vara i Världsbankssammanhang.
            </seg>
            <seg n="0e669aee">
              Det betyder dock inte att vi kan titta på enbart ett mål. Vi
              måste också väga in utvecklingsfrågorna. Sydafrika är som sagt
              ett land där uppemot 20 miljoner människor lever på mindre än
              2 dollar om dagen. Då måste vi ha respekt för att man också prioriterar
              ekonomisk utveckling.
            </seg>
          </u>
          <note type="speaker" n="aaaa8db6">
            Anf. 65 BODIL CEBALLOS (MP):
          </note>
          <u who="bodil_ceballos_9366f3" xml:id="i-1bfdb79978bd2fc8-1" n="cdd703f8">
            <seg n="47ee5cd9">
              Herr talman! Att prioritera utvecklingsfrågorna är just det som
              politiken för global utveckling handlar om. Men när man prioriterar
              utvecklingsfrågorna får man inte göra det på ett sådant sätt att
              utvecklingen går bakåt. Det menar jag att kolkraftverket i Sydafrika
              leder till på sikt, inte i dag eller i morgon men lite längre
              fram.
            </seg>
            <seg n="b9ca76ee">
              Det är bra att Sverige är pådrivande. Jag vet att Sverige är
              pådrivande, men varför stannar det vid vackra ord på papper? Det
              måste ske något i praktiken.
            </seg>
            <seg n="48f1c5d1">
              Jag förstår fortfarande inte hur den svenska regeringen kunde
              säga ja till ett sådant kontroversiellt projekt som kolkraftverket
              i Sydafrika när till och med USA lade ned sin röst för att man
              ansåg att det inte var lämpligt att bygga.
            </seg>
            <seg n="3722af54">
              Kol är det värsta bränslet av alla fossila bränslen. Ska man
              fortsätta använda fossila bränslen kan man väl använda gas och
              bygga ett gaskraftverk. Det är åtminstone bättre än kol.
            </seg>
            <seg n="2208f099">
              Det var också i strid med vad parlamentet uttalat. Hur ska vi
              tolka det om regeringen säger en sak som strider mot parlamentet?
            </seg>
            <seg n="716a0401">
              Det är bra att ministern säger att vi ska börja här hemma, för
              det har vi inte gjort utan precis tvärtom.
            </seg>
            <seg n="d858738a">
              Vi ska också vara pådrivande på CO2-skatteområdet. Då vore det
              bra om ministern kunde tala med de moderata riksdagsledamöter
              som driver en stor kampanj där de beskyller Miljöpartiet för att
              införa straffskatter och att annat och att vi kommer att ta död
              på landsbygden på grund av CO2-skatten.
            </seg>
            <seg n="4fb81b11">
              Det vore alltså bra om man samordnar politiken mellan regering
              och riksdag även här i Sverige.
            </seg>
          </u>
          <note type="speaker" n="c75a4460">
            Anf. 66 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-16" n="fd9ff8f6">
            <seg n="17433002">
              Herr talman! Låt oss notera att ett antal länder röstade nej
              till att Sydafrika skulle få göra detta. Det var USA, Storbritannien
              och en handfull andra. Har de avstått från kolkraft? Släpper de
              ut mindre koldioxid per invånare än vad Sydafrika gör? Nej. Det
              här är länder som själva är djupt beroende av kolkraft och som
              har ytterst lite förnybar energi. Storbritannien är kanske ett
              av de europeiska länder som har mest eget arbete att göra på kolkraftsområdet.
            </seg>
            <seg n="00a61cf4">
              Det är inte Sydafrika som har släppt ut kol i Europa, utan det
              är Storbritannien och ett antal industriländer som har gjort det.
            </seg>
            <seg n="fa8422af">
              Sydafrika är ett rikt land för att vara ett afrikanskt land,
              men trots det lever strax under 40 procent på under 2 dollar om
              dagen. Jag känner en djup respekt för att regeringen i Sydafrika
              måste göra vad man kan för att lyfta människor ur fattigdom och
              erbjuda utveckling. Det är närmast otänkbart att det ska ske utan
              att man också får en möjlighet att släppa ut större mängder koldioxid.
              Att Sydafrika skulle kunna öka sin industriproduktion med 510
              procent per år i ett par decennier utan att det får effekter i
              termer av ökad energiförbrukning är inte realistiskt.
            </seg>
            <seg n="7cb98f6c">
              Det är därför vi rika länder måste ta ett större ansvar för att
              hantera denna typ av frågeställningar. Vi ska stötta och hjälpa,
              och när det finns ny teknik och en möjlighet att erbjuda sol-
              och vindkraft för utvecklingsländerna på ett bra sätt ska vi självklart
              göra det och vara generösa med det.
            </seg>
            <seg n="52b76e91">
              Vi ska dock vara ödmjuka inför att Sydafrika står inför mycket
              tuffare politiska avvägningar än vad vi gör och visa respekt för
              att de också har kompetensen och förmågan att göra den samlade
              bedömningen.
            </seg>
            <seg n="8558d978">
              Jag avslutar med att tacka för debatten.
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="0ae7b966">
            14 § Svar på interpellation 2011/12:234 om jobbkrisen och nya
            bidragstagare
          </note>
          <note type="speaker" n="077abcc5">
            Anf. 67 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-17" n="fd9ff8f6">
            <seg n="92f19454">
              Herr talman! Peter Persson har frågat mig genom vilka ekonomisk-politiska
              åtgärder jag avser att vända det som han beskriver som en ökning
              av bidragsberoendet och skapa förutsättningar för fler jobb.
            </seg>
            <seg n="70b6997d">
              Den finanskris som slog mot Sverige 2008 orsakade det kraftigaste
              internationella tillväxtfallet vi upplevt sedan andra världskriget.
              Det ekonomiska läget i vår omvärld är fortsatt allvarsamt med
              tydliga risker. Skuldkrisen väntas dämpa utvecklingen på den svenska
              arbetsmarknaden.
            </seg>
            <seg n="03141532">
              Sverige har samtidigt en stark position. Ordning och reda i de
              offentliga finanserna gör att vi har utrymme att föra en aktiv
              politik medan skuldtyngda länder tvingas skära ned på jobb och
              välfärd.
            </seg>
            <seg n="7a5194a5">
              Låt mig ändå konstatera hur Sverige skiljer sig från övriga EU-länder.
              Sverige hör numera till de länder i EU som har lägst arbetslöshet.
              År 2005 låg Sverige på 14:e plats; nu ligger vi på 7:e plats.
            </seg>
            <seg n="92c8911e">
              Regeringen menar att bidragsberoende är när en person inte kan
              försörja sig på egen hand utan är beroende av olika transfereringssystem
              för sin försörjning. Trots skuldkrisen har detta utanförskap,
              mätt som helårsekvivalenter, minskat med 164 000 personer sedan
              2006 tack vare arbetslinjen.
            </seg>
            <seg n="44560c6f">
              Full sysselsättning är fortsatt ett av regeringens främsta mål.
              Regeringen tänker fortsätta att driva en politik där det lönar
              sig att arbeta och som stärker personer som står långt från arbetsmarknaden.
            </seg>
            <seg n="b31c7548">
              Regeringen har sänkt arbetsgivaravgifter och gjort det mer lönsamt
              att arbeta. Vi satsar på utbildning och genomför stora reformer
              när det gäller gymnasieskolan. Vi gör allt detta för att människor
              ska komma närmare arbetsmarknaden.
            </seg>
            <seg n="9a95152e">
              Mot detta står åter en opposition som hellre vill höja bidragen.
              Det är inte att ta ansvar för svensk ekonomi.
            </seg>
          </u>
          <note type="speaker" n="610265fe">
            Anf. 68 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-2" n="30fcf23a">
            <seg n="215f189f">
              Herr talman! De framgångar vårt land haft när det gäller ekonomisk
              utveckling som inneburit frihet för samhälle och människor bygger
              på en socialdemokratisk politik som i grunden har skapat full
              sysselsättning men också ett tryggt samhälle där vi vid oförutsedda
              händelser som ingen av oss önskar, arbetslöshet eller sjukdom,
              kunnat ta del av trygghetssystem. Det har inte handlat om en minimistandard,
              utan man har kunnat upprätthålla en god inkomst.
            </seg>
            <seg n="c7d5aaf8">
              Det har inte varit ett bidrag, utan en försäkring som vi alla
              solidariskt betalar. Vi har inte betalat premien efter vilken
              risk vi har att hamna i arbetslöshet eller sjukdom. Vi har betalat
              den solidariskt och fördelat den på ett rättvist sätt. Så har
              den svenska modellen sett ut.
            </seg>
            <seg n="147c5726">
              Moderaterna pratade fram massarbetslöshet och utanförskap. Jag
              konstaterar att förvärvsfrekvensen är lägre i dag än när den moderatledda
              regeringen tillträdde 2006. Arbetslösheten är högre. Det som skulle
              lösa samhällsproblem med sysselsättningen var att attackera den
              svenska modellen. Vi skulle inte ha råd med arbetslöshetsförsäkringen,
              utan vi skulle skapa incitament, stimulanser, för att man skulle
              kliva från arbetslöshet till sysselsättning. Sådan är Moderaternas
              världsbild: Du är arbetslös för att det är kul.
            </seg>
            <seg n="0ec1f221">
              Man trodde att jobben skulle bli fler genom att man sänkte arbetslöshetsförsäkringen
              kraftigt. Så har det inte blivit. Det är fler arbetslösa, och
              det är fler arbetslösa som lever i otrygghet. Det som är den stora
              otryggheten är när man ramlar ur försäkringssystemen, hamnar på
              kommunens socialkontor och knackar på dörren och redovisar vad
              man har i plånboken. Man blir av med bilen och sommarstugan och
              den lilla besparing man hade tänkt använda till 60-årsdagen.
            </seg>
            <seg n="e5c81003">
              Så ter sig verkligheten för allt fler människor i vårt land,
              Anders Borg. Ni har tvingat människor bort från en generell välfärdspolitik
              och bort från en solidarisk riskfinansiering. De som drabbas av
              arbetslöshet eller sjukdom får bära det fulla ansvaret. Kostnaderna
              för försörjningsstöd och trycket på Kommunsveriges utgifter ökar,
              vilket innebär att det är barnen i förskolan och skolan och äldre
              i äldreboenden som får vara med och betala den politik som plågar
              både enskilda som har slagits ut ur välfärdssystemen och kommuner
              som har fått ökat tryck på utgifter.
            </seg>
            <seg n="cb978ef0">
              Tycker du, Anders Borg, att det är en acceptabel utveckling?
              Vad tänker du göra för att bryta det nya stora bidragsberoende
              vi har i Sverige i form av försörjningsstöd i spåren av era förstörda
              generella trygghetssystem?
            </seg>
          </u>
          <note type="speaker" n="1abb1379">
            Anf. 69 PATRIK BJÖRCK (S):
          </note>
          <u who="patrik_bjorck_7044f9" xml:id="i-6f91e74ec656e6ec-2" n="2c49fb91">
            <seg n="5d5c24d6">
              Herr talman! Tack, finansministern, för svaret på interpellationen.
            </seg>
            <seg n="2879f017">
              En finanskris slog mot Sverige 2008, konstaterar finansministern
              i svaret. Det är naturligtvis ett korrekt konstaterande. Finansministern
              har varit finansminister i en regering sedan 2006; det är snart
              sex år. Sitter man i en regering och är man finansminister har
              man att ta ansvar för ett land när det går bra och när det går
              dåligt. En regering kan naturligtvis inte regera bara i goda tider.
              Väljarna har rätt att ställa krav på att regeringen ska klara
              av att regera även i dåliga tider. Därför räcker det inte att
              konstatera att Sverige har haft en högkonjunktur eller lågkonjunktur
              och att det skulle motivera att man som politiker och ansvarig
              beslutsfattare inte kan påverka situationen. Det är den bild finansministern
              försöker ge. Man kan undra varför man som väljare skulle rösta
              på en finansminister som flyger som ett rö för vinden.
            </seg>
            <seg n="d7b94255">
              Man kan påminna om Svenskt Näringslivs så kallade rekryteringsenkät.
              I sin egen rekryteringsenkät säger Svenskt Näringsliv att man
              på grund av regeringens misslyckade jobbpolitik missade 30 000
              rekryteringar år 2009, när lågkonjunkturen var som värst. Finansministern
              har naturligtvis ansvar för att man för en politik som gör att
              Svenskt Näringsliv misslyckas med 30 000 rekryteringar trots hög
              arbetslöshet. Därigenom försämras Sveriges relativa läge.
            </seg>
            <seg n="d503b4ef">
              Det kan naturligtvis ha visst intresse att Sverige har gått från
              14:e till 7:e plats när man jämför EU-länder. Finansministern
              briljerar med att laborera med statistik och bolla med äpplen
              och päron. Om sjunde plats innebär 8 procents arbetslöshet, är
              det okej för finansministern? Är man nöjd och belåten? Ser inte
              finansministern något som helst problem? Om finansministern är
              seriös med att full sysselsättning är regeringens främsta mål
              och ser att arbetslösheten ligger på 8 procent, är finansministern
              nöjd med den förda politiken? Finns det minsta lilla gnutta självkritik
              eller självrannsakan? Finns det verkligen fog för den ståndaktiga,
              kanske lite imponerande Bagdad-Bob-mentaliteten, att det inte
              finns några problem och att allt är bra? Finns det inte minsta
              lilla gnutta tvivel hos finansministern när det gäller den förda
              politiken som ingen mer än finansministern hävdar fungerar?
            </seg>
            <seg n="4da0f717">
              Man säger att det inte går att mäta effekten av jobbskatteavdragen.
              Det är ju en av de bärande delarna i finansministerns politik.
              Försämringarna i a-kassan har inte gjort att fler arbetslösa har
              valt att inte vara arbetslösa eftersom de inte har det valet.
              Det är därför det finns anledning att efterfråga något litet mått
              av eftertankens kranka blekhet. Det må vara hänt att vi bara är
              på sjunde plats i EU. Finansministern kanske är nöjd med det.
              Men det innebär att finansministern i dag sänder signalen att
              8 procents arbetslöshet i Sverige är helt okej. Det tycker jag
              är anmärkningsvärt.
            </seg>
          </u>
          <note type="speaker" n="ff39bf73">
            Anf. 70 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-5" n="564227f1">
            <seg n="d8e17dd4">
              Herr talman! Tack, finansministern, för svaret på en bra interpellation
              från Peter Persson. Vi har ju nyligen debatterat en interpellation
              som hade ett annat fokus, men egentligen handlade om den ekonomiska
              politik som finansministern bedriver.
            </seg>
            <seg n="1d0620c4">
              Eftersom liknande svar fanns med även i den tidigare interpellationen
              skulle det vara intressant om finansministern kunde precisera
              sig. I svaret står det: Regeringen menar att bidragsberoende är
              när en person inte kan försörja sig på egen hand utan är beroende
              av vissa transfereringssystem för sin försörjning.
            </seg>
            <seg n="c2d4bdad">
              Bidragsberoendet har ökat, säger Peter Persson. Med det menar
              han att den andel personer som är beroende av försörjningsstöd,
              det vill säga socialbidrag, har ökat. Det visar Sveriges Kommuner
              och Landstings undersökning.
            </seg>
            <seg n="cb83a28d">
              Det vore intressant om regeringen kunde precisera vad bidragsberoende
              är. Är det att vara beroende av föräldraförsäkring, arbetslöshetsförsäkring
              och sjukförsäkring? Är det vad regeringen avser med beroende av
              vissa transfereringssystem för sin försörjning? Det här är en
              del av socialförsäkringarna.
            </seg>
            <seg n="7d036acc">
              65 000 har blivit utförsäkrade med regeringens politik, och 120
              000 arbetslösa står utan arbetslöshetsförsäkring. Dessa personer,
              som inte har rätt till sjukförsäkring eller a-kassa, hänvisas
              till försörjningsstöd, det vill säga socialbidrag.
            </seg>
            <seg n="eb9a9906">
              I regeringens svar står det vidare att man tänker driva en politik
              där det lönar sig att arbeta och som stärker personer som står
              långt från arbetsmarknaden. Jag antar att man syftar på fas 3
              där 30 000 är inskrivna. Det är en av Sveriges största arbetsgivare
              större än Posten AB. Hur stärker det personer som står långt från
              arbetsmarknaden att de blir inlåsta i fas 3? Vad är syftet? Hur
              ökar man deras chanser att ta sig ur transfereringssystemen? Hur
              ser regeringen på dessa transfereringssystem?
            </seg>
            <seg n="2d382ccf">
              Är det ett bidrag att ha föräldraförsäkring? Är det ett bidrag
              att ha en arbetslöshetsförsäkring? Är det ett bidrag att ha sjukförsäkring?
              Att ta del av de försäkringar som vi själva är med och bidrar
              till att finansiera, är det att vara bidragsberoende?
            </seg>
            <seg n="6d7c54d2">
              Om regeringen anser att oppositionen vill höja bidragen, tycker
              ministern att det är ett problem att höja ersättningen i föräldraförsäkringen?
              Det är viktigt att få reda på det eftersom det finns förslag om
              det.
            </seg>
            <seg n="422d4c8f">
              Om regeringen inte tycker att det är bra att personer lever på
              bidrag, hur kommer det sig då att regeringen för en politik som
              innebär att fler i Sverige är beroende av socialbidrag?
            </seg>
          </u>
          <note type="speaker" n="697f1fc4">
            Anf. 71 JÖRGEN ANDERSSON (M):
          </note>
          <u who="jorgen_andersson_f46852" xml:id="i-bcb2b5b6fac01a61-2" n="22abf81b">
            <seg n="20f9ddf6">
              Herr talman! Jag har den största respekt för den som hittar en
              enskild företeelse som man känner en stor vikt av att sätta fokus
              på, eller för all del för den som brinner för en särskild fråga
              och återkommande tar upp den frågan. Jag förstår också den och
              har respekt för den som har en vision om en annan ordning och
              en idé om ett annat system. Jag respekterar det.
            </seg>
            <seg n="2222cccc">
              Det som jag har svårt att acceptera är när man kategoriskt målar
              upp en bild som om det vore totalt raserat i det här landet, en
              bild av och en föreställning om att läget skulle vara värre än
              i de mest drabbade länderna i ett brinnande Europa i krisens spår.
              Det är en bild som inte alls stämmer med verkligheten.
            </seg>
            <seg n="2ab63d6b">
              Sveriges prestationer i detta perspektiv går inte att förneka.
              Sverige har en av världens mest konkurrenskraftiga ekonomier,
              ett ökat antal sysselsatta i absoluta tal och ett minskat antal
              människor i utanförskap genom satsningar på rehabilitering och
              satsningar och riktade insatser på arbetsmarknadsåtgärder. Sverige
              har kanske haft de mest stabila finanserna i Europa med låg skuldsättningsgrad
              och en stabil tillväxt genom hela krisen. Till detta ska läggas
              att vi har riktat stora satsningar i välfärden genom kommuner
              och landsting.
            </seg>
            <seg n="e54d5460">
              Herr talman! Ni har möjlighet att bryta inlägg som kraftigt avviker
              från ämnet. Jag önskar, herr talman, att ni också hade möjlighet
              att bryta inlägg som kraftigt avviker från verkligheten. Då tror
              jag att tonläget kraftigt skulle sjunka från den socialdemokratiska
              trojkan här i kammaren.
            </seg>
          </u>
          <note type="speaker" n="97c3b60e">
            Anf. 72 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-18" n="fd9ff8f6">
            <seg n="48c0a8d0">
              Herr talman! Låt oss börja med Peter Perssons tal om den socialdemokratiska
              bedriften med full sysselsättning. När Socialdemokraterna styrde
              Sverige toppade utanförskapet 25 procent av befolkningen i arbetsför
              ålder på det mått som den socialdemokratiska regeringen tog fram,
              lade fast och formulerade mål för. De mål som den socialdemokratiska
              regeringen formulerade nådde man aldrig. Det har vi gjort. Nu
              är vi nere på de 800 000 personer som är beroende av sociala transfereringssystem.
            </seg>
            <seg n="2208f3ab">
              Men jag ska inte frånta Socialdemokraterna att de även under
              sin förra mandatperiod gjorde viktiga insatser som har bidragit
              till att Sverige står starkt. De sänkte marginalskatterna med
              ungefär 6 procent genom förslaget om kompensation för egenavgifter.
              Det var bra. De sänkte marginalskatterna från i snitt 46 procent
              till 39,8 procent. Det var en bra åtgärd. Det bidrar till att
              öka sysselsättningen.
            </seg>
            <seg n="16a55bf4">
              De förstärkte kontrollen i a-kassan. Jag satt själv i Ams styrelse
              under dessa år och följde hur P.-O. Edin och Anders L. Johansson
              kontinuerligt skärpte kraven på kontroll av att människor faktiskt
              arbetade.
            </seg>
            <seg n="76e4b2b8">
              De stramade upp förtidspensionerna så att man inte längre kunde
              vara förtidspensionär på samma sätt.
            </seg>
            <seg n="4ce64019">
              Detta skedde för att Socialdemokraterna i regeringsställning
              måste erkänna att det finns en avvägning mellan välfärd och arbete.
              Alltför generösa bidragssystem och alltför svaga drivkrafter leder
              till att man slår ut jobb i privat sektor och bygger utanförskap.
            </seg>
            <seg n="577b0125">
              Nu i opposition är det bara bidragspolitik som gäller. Det är
              inte en enda åtgärd som förstärker drivkrafterna, inte ett enda
              bidragssystem, såvitt jag kan minnas, som de kan hålla sig ifrån
              att förbättra och inte en skatt som de kan hålla sig ifrån att
              höja.
            </seg>
            <seg n="d60a2ec0">
              Vi har haft dessa interpellationsdebatter i olika konstellationer
              under några år. Låt oss göra en liten uppsummering. Den första
              anklagelsen som ni hade var att det skulle bli breda lönesänkningar.
              Ni talade om lönesänkningspartiet. Jag vet inte hur många interpellationsdebatter
              som vi har haft om det. Vi har inte haft ett år med lönesänkningar.
              Vi har haft goda reallöneökningar under dessa år. Det har också
              tydligt varit så att den kommunala sektorn har haft bättre löneökningar
              än vad vi har sett generellt.
            </seg>
            <seg n="62a13d81">
              Sedan fick vi höra att det skulle bli en massiv ökning av socialbidragen
              när vi drog ned de arbetsmarknadspolitiska åtgärderna 20062007.
              Det visar sig att socialbidragsberoendet som andel av hushåll
              nådde sin botten 20072008. Sedan steg det något under krisen.
              Men det ligger i år på en nivå som är lägre än under åtta av de
              tolv år som Socialdemokraterna styrde. Under åtta av tolv år låg
              det högre än det som nu beskrivs som social misär. Vi har inte
              haft den massiva ökning som ni har beskrivit.
            </seg>
            <seg n="6e3d2bd7">
              Beträffande jobben har Sverige varit ett land som har halkat
              efter när det gäller jobb och sysselsättning i privat sektor.
              Nu har de kommit tidigare, snabbare och kraftigare i Sverige än
              i kanske något annat europeiskt land. Vi har sysselsättningsökningar
              som ligger väsentligt högre än i Tyskland och andra länder. Det
              är alldeles tydligt att vi har den lägsta långtidsarbetslösheten,
              lite beroende på måtten men på det sätt som EU-kommissionen redovisar,
              i hela Europa som andel av arbetskraften efter krisen.
            </seg>
            <seg n="fe177ab3">
              Detta har inte visat sig vara den katastrofpolitik som Socialdemokraterna
              har hävdat. Vi har inte rivit upp det svenska samhället. Vi är
              fortfarande bland de länder som har den bästa sociala sammanhållningen.
            </seg>
            <seg n="f0fb904c">
              Detta är en förstelning som håller på att ske av Socialdemokraterna.
              Vi har sagt att vi tror på sammanhållning och att det är ett viktigt
              värde. I sin iver att vara en så kraftfull opposition som möjligt
              har Socialdemokraterna intagit positionen att alla bidrag ska
              höjas, att alla skillnader ska minskas och att varje drivkraft
              ska bort. De har blivit fördelningstalibaner. Jag ska säga, mina
              herrar och damer, att det är en valrörelse som jag verkligen välkomnar.
            </seg>
          </u>
          <note type="speaker" n="566dc7d9">
            Anf. 73 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-3" n="30fcf23a">
            <seg n="310d081b">
              Herr talman! Jag noterar att Anders Borg behöver bredda sina
              historiekunskaper. Han tillbringar för mycket tid i Sofia Arkelstens
              mycket grunda historieskola. Han tror att Sveriges politiska liv
              började 1991 när han skrev tal åt Carl Bildt om semestervikarier
              som pratade upp räntan till 500 procent.
            </seg>
            <seg n="697780a7">
              Kom ihåg, Anders Borg, när du försöker lägga socialdemokratin
              till last att vi inte har stått för full sysselsättning i vårt
              land, att vi fick ta över ett havererat Sverige. Det tog tid innan
              vi började komma i gång, och vi fick ned talen med bland annat
              socialbidrag.
            </seg>
            <seg n="21e3391b">
              Vi genomförde inte försämringar för att vi inte trodde på människor.
              Vi fick sanera ekonomin efter er vanskötsel. Så är historien.
              Du skrev talen. Vi fick fixa till det sedan.
            </seg>
            <seg n="538f7f0c">
              Det stora som du har gjort, Anders Borg, är att du har ökat bidragsberoendet
              och slagit sönder försörjningssystem.
            </seg>
            <seg n="488e5fcc">
              Jag studerade hur det har varit i min nära omgivning i Jönköpings
              län. I Jönköpings kommun 2006 var det 126 miljoner i socialbidrag
              eller försörjningsstöd. Nu är det 145 miljoner. I Nässjö var det
              en ökning från 14 till 28 miljoner. I Tranås var det en ökning
              från 14 till 23 miljoner. I Gnosjö var det en 120-procentig ökning,
              alltså i detta entreprenörstäta Gnosjö som ofta beskrivs som föredömligt
              och är det i många avseenden.
            </seg>
            <seg n="25ceb6ee">
              Era förstörda försäkringssystem har lett till att hela Kommunsverige
              sedan 20062007 har fått ökade kostnader för försörjningsstöd.
              Kostnaderna har ökat från att ha varit nere på 8-miljardersnivån
              till att i dag tangera 12-miljardersnivån. Det vet Anders Borg.
              Detta är det yttersta bidrag som en människa kan få för sin försörjning.
              Dit har ni plågat människor från välfärdssystem, ty det år ni
              vann valet hade 70 procent av de arbetslösa a-kassa.
            </seg>
            <seg n="ae02793c">
              När vi skrev december 2011 hade 36 procent a-kassa. Förutom fruktan
              för morgondagen och plågan av arbetslöshet plågar ni också människor
              ekonomiskt. Jag vill vidhålla och lägga fast: Ni har skapat ett
              ökat och nytt bidragsberoende i vårt land. Ni har misslyckats
              med ambitionerna när det gäller sysselsättningen.
            </seg>
            <seg n="37aa5f60">
              Förvärvsfrekvensen har minskat, arbetslösheten har ökat och långtidsarbetslösheten
              biter sig fast. Det mest dramatiska är alla ungdomar som inte
              har någon försörjning. Reinfeldt ger rådet: Ni får väl gå hem
              till mamma och pappa. Familjen blir en ny försörjningsinstitution
              i det Sverige där Moderaterna sviker solidariteten.
            </seg>
          </u>
          <note type="speaker" n="f14a2d43">
            Anf. 74 PATRIK BJÖRCK (S):
          </note>
          <u who="patrik_bjorck_7044f9" xml:id="i-6f91e74ec656e6ec-3" n="2c49fb91">
            <seg n="64b99042">
              Herr talman! Jag blir lite nervös när vi har en finansminister,
              ansvarig minister i regeringen, som inte ser några som helst bekymmer
              med 8 procents arbetslöshet och säger att långtidsarbetslösheten
              i Sverige inte är något problem. Vi har låg långtidsarbetslöshet,
              säger Anders Borg.
            </seg>
            <seg n="aef78430">
              Herr talman! Bekymret är att alla som följer utvecklingen på
              svensk arbetsmarknad beskriver just den växande långtidsarbetslösheten.
              Genom Anders Borgs politik går människor ut i arbetslöshet i en
              lågkonjunktur, de ligger kvar i arbetslöshet i en högkonjunktur,
              och de kommer in i nästa lågkonjunktur i arbetslöshet.
            </seg>
            <seg n="ab0c3710">
              Det är just utvecklingen att andelen långtidsarbetslösa växer
              och att de kommer allt längre från arbetsmarknaden med Anders
              Borgs politik som alla seriösa bedömare som följer svensk arbetsmarknad
              är som mest oroade över. Men finansministern är helt oberörd.
            </seg>
            <seg n="d707eec1">
              Vi har inga problem. Vi har en låg arbetslöshet. Vi har inga
              problem med långtidsarbetslösheten. Detta är naturligtvis varför
              finansministern inte kan svara på interpellantens fråga om vad
              man ämnar göra för att ta sig ur den väldigt svåra situationen.
            </seg>
            <seg n="01d8a2e2">
              Finansministern börjar säga att hans politik inte har lett till
              lönesänkningar. Det är lite lustigt. Om den inte har gjort det
              har han ju misslyckats. Varför ska man ha differentierade avgifter
              i a-kassan, Anders Borg? Varför skäller Anders Borg ut SKL:s ombud
              för att de är dåliga löneförhandlare?
            </seg>
            <seg n="8aee412d">
              Det är möjligt att Anders Borg inte har nått fram med sin politik.
              Det är lite det som är poängen i vår kritik här i dag. Det vi
              har kritiserat Anders Borg för är att han för en politik som han
              tror ska leda till lönesänkningar och att lönesänkningar ska vara
              en väg för Sverige ur krisen.
            </seg>
            <seg n="705fcf26">
              Det är de inte, de kommer inte att vara det, och det kommer aldrig
              att fungera.
            </seg>
          </u>
          <note type="speaker" n="40d2ced0">
            Anf. 75 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-6" n="564227f1">
            <seg n="b82b23ab">
              Herr talman! Det är möjligt att det är mycket roligare att åka
              på internationella toppmöten än att stå i Sveriges riksdag och
              ta ansvar för sin politik. Jag tycker ändå att det finns ett allvar
              i den interpellation som Peter Persson lyfter fram, och det är
              viktigt att landets finansminister tar frågorna på allvar. I stället
              ägnar han sig åt att nästan stå och skrika. Ett högt tonläge är
              tydligen någonting som Anders Borg är bra på.
            </seg>
            <seg n="a9e9beb3">
              I söndags uttalade statsministern att lönepolitiken hos LO, TCO
              och Saco var fel. Det var därför vi hade en hög arbetslöshet.
              Det var bra att statsministern erkände att det var en hög arbetslöshet.
              Men att skylla på arbetsmarknadens parter är inte speciellt ansvarsfullt.
              Regeringen har ansvar för arbetsmarknadspolitiken och borde försöka
              utveckla den. När man nu har medverkat till att fler är beroende
              av socialbidrag borde man också ta ansvar för det och försöka
              svara på de frågor som ställs.
            </seg>
            <seg n="82ddf5b3">
              Det är 120 000 arbetslösa som inte har någon a-kassa. Det är
              65 000 som är utförsäkrade från sjukförsäkringen. Det är fakta.
              Jag har ställt frågan hur regeringen ser på transfereringssystemet.
              Man skriver att människor är bidragsberoende när de har ersättning
              från föräldraförsäkring, arbetslöshetsförsäkring och sjukförsäkring.
            </seg>
            <seg n="dd265b6a">
              Det vore bra om finansministern kan konfirmera här i talarstolen
              att han ser på ersättningar från dessa socialförsäkringar som
              bidragsberoende. Det gäller människor som har ersättning från
              föräldraförsäkringen. Jag är inte säker på att landets föräldralediga
              uppfattar det så. Det gör de inte ens när de är hemma en dag från
              jobbet för vård av sjukt barn. Då hamnar de i utanförskap enligt
              regeringens bedömning.
            </seg>
            <seg n="a9335170">
              Man säger sig driva en politik där det lönar sig att arbeta men
              skickar samtidigt in 30 000 i fas 3 som inte kommer ut därifrån
              och som inte får en utbildningssatsning. Jag tycker att det är
              en felaktig politik. Om finansministern nu står bakom den politiken
              är det viktigt att han också tar ansvar för den och talar om vad
              han menar med transfereringssystem och bidragsberoende.
            </seg>
          </u>
          <note type="speaker" n="55efbba5">
            Anf. 76 JÖRGEN ANDERSSON (M):
          </note>
          <u who="jorgen_andersson_f46852" xml:id="i-bcb2b5b6fac01a61-3" n="22abf81b">
            <seg n="fab80184">
              Herr talman! Vi har både nu och i en tidigare debatt i dag redogjort
              för vilken politik vi står för. Vi tror på en politik för arbete
              och på människans kraft. Vi vill inte ge upp om en enda människa.
              Det är välfärd för mig när alla får chansen inte bara en gång
              utan kanske ytterligare en gång och en gång till.
            </seg>
            <seg n="e2ad8e07">
              I det sammanhanget har vi i Sverige presterat om man jämför med
              övriga länder i Europa. Vi kan inte förneka att vi har gått igenom
              ett stålbad i Europa med en finanskris och nu ytterligare en skuldkris.
              Det måste ändå tas med i resonemanget.
            </seg>
            <seg n="fa60a198">
              Om vi tittar på tiden från 2006 och fram till i dag har vi sett
              hur sysselsättningen kraftigt har ökat fram till finanskrisen.
              Det har skett en avmattning i samband med den. Det är inget konstigt
              i det. Det är tragiskt men fullt förklarligt.
            </seg>
            <seg n="d81cffbf">
              Det är viktigt att ha med sig det när man gör en bedömning av
              hur politiken har fungerat för att få fler i arbete. Jag vill
              påstå att det är en politik som har fungerat. Det S står för är
              att ge upp om människor, cementera fast människor i ett utanförskap
              och skjuta bort människor från ett deltagande i samhället.
            </seg>
            <seg n="8c1d594f">
              Det var det som hände när S styrde från 90-talet och fram till
              2006. Det är dit ni vill tillbaka. När är ni nöjda? Är det när
              en miljon människor är i utanförskap eller när två miljoner är
              i utanförskap? Hur många är det ni vill skjuta bort från deltagande?
            </seg>
            <seg n="718a60cb">
              Ni står för en gammal politik som inte fungerade förut och som
              inte kommer att fungera framåt heller.
            </seg>
          </u>
          <note type="speaker" n="f21a3e2b">
            Anf. 77 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-19" n="fd9ff8f6">
            <seg n="ab6e894f">
              Herr talman! Jag uppskattar Socialdemokraternas vilja att gå
              tillbaka till 80-talet. Vi är inte primärt här för att tala om
              de misstag som Socialdemokraterna begick för 30 år sedan utan
              mer för att fundera på varför man inte tycks ha lärt något av
              det. Vi hade ett 80-tal med tio år utan reallöneökningar. Det
              var en bubbla som exploderade, och sedan följde massiva nedskärningar
              i den kommunala sektorn.
            </seg>
            <seg n="c88b9eaa">
              Vad ska vi lära oss av det? Vad är det vi ska fundera på med
              den svenska modellen? Jo, att det självklart alltid finns en avvägning
              mellan trygghet, flexibilitet och drivkrafter. Vi vill ha en välfärdsstat.
              Vi vill ha trygghet för människor. Men det måste också finnas
              drivkrafter.
            </seg>
            <seg n="bc4ed125">
              Den läxan lärde Socialdemokraterna. Det var därför vi fick se
              förändringar av förtidspension och sänkta marginalskatter under
              de senaste regeringsåren. Nu i opposition tycks det vara som att
              allt det är bortblåst. All den erfarenhet vi hade av att vi ska
              ha ordning och reda, drivkrafter, konkurrens och företagsamhet
              tycks nu vara borta.
            </seg>
            <seg n="675ec4ea">
              Låt oss konstatera hur Socialdemokraternas ekonomiska politik
              ser ut. Det är höjd a-kassa. Den enskilt viktigaste satsningen
              i Socialdemokraternas politik är att höja ersättningen från a-kassan
              och sänka avgifterna.
            </seg>
            <seg n="9f449bdc">
              Det är sjukförsäkringen. Det är att börja leka med regelverket
              i sjukförsäkringen så att vi återigen hamnar i en sits där sjukfrånvaron
              stiger och börjar tära på möjligheterna att finansiera annan välfärd.
            </seg>
            <seg n="7d596a91">
              Det är förtidspensioneringen. Det handlar om att få upp den igen
              till de nivåer vi levde med under Perssonåren där tiotusentals
              människor varje år tvingades lämna arbetsmarknaden.
            </seg>
            <seg n="d732a83f">
              Det är den traditionella Amspolitiken. Det är inte den som bygger
              på att människor söker jobb och får anställningsstöd utan den
              som bygger på att man låser fast människor så att de står utanför
              arbetsmarknaden.
            </seg>
            <seg n="c3bb72ff">
              Det går inte att göra den bidragssatsningen om man inte höjer
              skatterna. Det är därför den socialdemokratiska politiken ofrånkomligen
              måste lägga bördor på företagen. Det handlar om 15 miljarder i
              arbetsgivaravgifter för ungdomar, 5 miljarder i höjd restaurangmoms
              och de miljarder man drar in när man avskaffar RUT-systemet.
            </seg>
            <seg n="2adb4c65">
              I ett läge med högkonjunktur där man vill bromsa arbetsmarknaden
              kan man möjligtvis förstå att man höjer skatten. Men om vi nu
              har en sysselsättning som bromsar upp och om Socialdemokraterna
              med sin utrerade svartmålningsorgie här ser den kris framför sig
              som återspeglas i inläggen hur kan det då vara rätt att dra på
              med skattebelastningar?
            </seg>
            <seg n="b4c8610f">
              Det kanske skulle vara på sin plats att gå in i en Konsumbutik,
              ställa sig där en stund och räkna hur många av dem som arbetar
              där som är under 25 år. Sedan kan man bara göra en multiplikation
              och se vad det betyder att man höjer arbetsgivaravgiften för dem
              med 15 procent. Det är väl alldeles självklart att det betyder
              att färre människor har arbete när Socialdemokraterna har genomfört
              sin politik. Och det beror på att det är bidragspolitiken som
              är det som Socialdemokraterna prioriterar framför allt annat.
            </seg>
            <seg n="71297aa2">
              Det är detta jag tycker att Socialdemokraterna också ska stå
              för. Man finansierar det hela med kraftigt höjda skatter, och
              man lägger pengarna på att bygga ut bidragen. Tala inte om infrastruktur,
              forskning eller innovationer! Där lägger ni ju smulor. Kärnan
              i budgeten är bidragspolitik. Det är bidragspolitik ni tror på.
            </seg>
            <seg n="253cd4ea">
              Inte minst gäller det våra debattörer här. Det är det som är
              så underbart härligt med dessa debatter; här träder Socialdemokraterna
              fram i sin allra mest utrerade form där det bara är bidragspolitik.
              Det behövs inga drivkrafter. Det behövs inget näringsliv. Allt
              är fördelning, allt är fördelning och allt är fördelning! Det
              är därför ni stelnade så dant att ni förlorade regeringsmakten.
              Välkomna till en repris 2014! Ni kommer att förlora en gång till.
            </seg>
          </u>
          <note type="speaker" n="18fae1e1">
            Anf. 78 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-4" n="30fcf23a">
            <seg n="a2616ed1">
              Herr talman! Det blir alltmer uppenbart att finansministern trivs
              med att i sina debatter återvända till Moderat skolungdom, där
              han en gång började sin politiska karriär. Det tydliga med debatten
              är att Anders Borg inte är ett dugg oroad och inte ett dugg bekymrad
              över att det som förr kallades socialbidrag och nu försörjningsstöd
              kraftigt ökar.
            </seg>
            <seg n="7a769106">
              Det blir ett utgiftstryck i Sveriges kommuner som gör att andra
              delar av den kommunala välfärdspolitiken får reduceras och att
              kommunerna får ekonomiska problem. Framför allt gör det att den
              enskilda människan som trodde på de försäkringssystem som vi solidariskt
              har byggt upp för att skydda vid arbetslöshet och sjukdom nu ser
              dem raseras eller kraftigt försämras. Det är detta debatten handlar
              om, Anders Borg. Du har skapat ett nytt bidragsberoende. Arbetslöshetsförsäkring
              är försäkring. Sjukförsäkring är försäkring. Det ingår i ett solidariskt
              samhälle till att upprätta en välfärd som i grunden tryggar en
              arbetslinje. När ni kallar det för en bidragslinje gör ni det
              bara i avsikt att skjuta sönder solidariteten.
            </seg>
            <seg n="999fda6f">
              Detta är ytterst vad ni har åstadkommit: Den arbetslöse ska inte
              se arbetslöshet som ett samhällsproblem. Den sjuke ska tycka att
              det är hans eget fel. Det är vad ni håller på att göra med Sverige,
              Anders Borg. Du uppfyller dina drömmar från Moderat skolungdom.
            </seg>
          </u>
          <note type="speaker" n="ea41a6ad">
            Anf. 79 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-20" n="fd9ff8f6">
            <seg n="c9fe7ab2">
              Herr talman! Man kan inte nog beklaga att detta är det avslutande
              inlägget i en mycket spännande debatt om svensk politik. Den beskrivning
              som mina meddebattörer gör av Sverige är häpnadsväckande.
            </seg>
            <seg n="ce32529e">
              Låt mig bara dra några grundläggande förhållanden, så att vi
              har det på plats. Reallönerna stiger i Sverige. Disponibelinkomsterna
              stiger i Sverige. Vi har en avtalsförhandling som nu pågår. Jag
              kan inte minnas att det är något förbund som har lagt fram lönesänkningskrav
              i denna. Jag kan minnas fel, men jag har ett märkligt minne av
              att praktiskt taget alla LO-förbund, TCO-förbund och Sacoförbund
              har lagt fram krav på löneökningar. De flesta av dem kräver reallöneökningar,
              och de flesta av dem kommer att få reallöneökningar. Några lönesänkningar
              blev det alltså inte. Inte ens på något enskilt avtalsområde sänktes
              lönerna.
            </seg>
            <seg n="0f606aa5">
              Vi kan konstatera att sysselsättningen gick ned mindre än vad
              vi trodde. Vi räknade med 300 000 i förlorad sysselsättning under
              krisen. Det blev 100 000150 000. Vi trodde att det skulle dröja
              innan jobben kom. Vi talar om kanske flera år av svag sysselsättningsökning.
              Jobben kom direkt. Vi kom upp över krisnivån redan under 2010.
              Jobben ökade kraftigare än vad vi hade trott. Det blev alltså
              mindre, tidigare och kraftigare. Den socialdemokratiska oppositionens
              linje när det gäller denna hållning visar sig inte hålla måttet
              i förhållande till verkligheten.
            </seg>
            <seg n="5668f98f">
              Det handlar om skillnaderna. Nu har vi haft en borgerlig regering
              i Sverige i fem år. Vi har varit kraftfulla i vårt arbete för
              att organisera välfärden. Men varför har då inte skillnaderna
              ökat på det sätt som man vill beskriva det? Sverige är ju fortfarande
              det land som har minst inkomstspridning, minst förmögenhetskoncentration
              och allt det där. Och det ska vi fortsatt vara eftersom detta
              är ett bra land som präglas av sammanhållning.
            </seg>
            <seg n="f28b0d1c">
              Låt oss titta på välfärden! Den har inte raserats. Vi har kunnat
              satsa på sjukvård, skola och äldreomsorg och vi har kunnat tillföra
              resurser. Det är fortfarande ungefär en femtedel av arbetskraften
              som jobbar i de här verksamheterna därför att det är bra och viktiga
              verksamheter som ger människor bra och viktig välfärd, som i sin
              tur bidrar till den sammanhållning vi vill ha. Det är så här Sverige
              ser ut. Välkomna till verkligheten!
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="1d87fe50">
            15 § Svar på interpellation 2011/12:235 om jobbkrisen och kommunalskattehöjningar
          </note>
          <note type="speaker" n="d4535729">
            Anf. 80 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-21" n="fd9ff8f6">
            <seg n="ecda792b">
              Herr talman! Peter Persson har frågat mig vad jag avser att göra
              för att förstärka kommunernas ekonomi.
            </seg>
            <seg n="4fdbd797">
              Jag vill framhålla att regeringen har tagit ett stort ansvar
              för kommunernas ekonomi. Regeringen har nyligen tillfört kommunsektorn
              20 miljarder kronor i konjunkturstöd. Stöden har motverkat uppsägningar
              och nedskärningar i den kommunala verksamheten. Dessa stöd har
              därmed bidragit till att överbrygga nedgången i konjunkturen.
              Utöver konjunkturstöden höjde regeringen förra året också statsbidragen
              till kommunsektorn permanent med 5 miljarder kronor årligen.
            </seg>
            <seg n="267bf73e">
              Regeringens aktuella prognoser tyder på stabila finanser för
              kommunsektorn som helhet. Årets höjning av den genomsnittliga
              kommunalskatten med 5 öre påverkar sektorns intäkter endast i
              liten utsträckning. Oberoende av den mindre skattehöjningen väntas
              kommunsektorn redovisa ett överskott i år och kommande år. Detta
              tyder på att den kommunala verksamheten kan bedrivas med bibehållen
              kvalitet och service.
            </seg>
            <seg n="d4926340">
              Antalet sysselsatta i den kommunalt finansierade verksamheten
              ökade förhållandevis mycket förra året. Sysselsättningen bedöms
              i stort sett vara intakt i år och nästa år. Sammantaget gör regeringen
              i nuläget bedömningen att det inte föreligger något stort behov
              av att pröva frågan om ytterligare resurser till kommunsektorn.
            </seg>
            <seg n="c08aa9b2">
              I dag råder dock stor osäkerhet om konjunkturutvecklingen i Europa
              och i Sverige. Den ekonomiska utvecklingen i kommunsektorn påverkas
              i hög grad av händelser i vår omvärld händelser som är svåra att
              förutse.
            </seg>
            <seg n="8cd3d05a">
              Regeringen följer noga utvecklingen i kommunsektorn och återkommer
              med en ny bedömning av kommunsektorns ekonomi i den ekonomiska
              vårpropositionen.
            </seg>
          </u>
          <note type="speaker" n="be9dc920">
            Anf. 81 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-5" n="30fcf23a">
            <seg n="b8551e1b">
              Herr talman! Jobbkrisen skapar två problem för kommunerna som
              verkar samtidigt. Det första är att intäkterna faller i den ökade
              arbetslöshetens spår. Den regering som Anders Borg är en del av
              har inte ökat förvärvsfrekvensen. Den har minskat den. Den har
              inte minskat arbetslösheten, utan ökat den, särskilt bland de
              unga och bland dem som har gått länge utan jobb. Det är ett intäktsfall
              att man inte har ett arbete och kan betala skatt till kommunerna.
            </seg>
            <seg n="7359a635">
              Det andra problemet är att välfärdssystemen, som förr fångade
              upp dem som olyckligtvis blev arbetslösa i dag är så uttunnade
              att man ramlar rätt igenom och in i det kommunala försörjningsstödet,
              som växer.
            </seg>
            <seg n="fcafc276">
              Det innebär att i kraft av intäktsfall och utgiftsökningar som
              tidigare fanns i välfärdssystemen uppstår budgetgap i kommunsektorn.
              Jag vill påstå att detta förstärks av att regeringen på andra
              områden har överfört kostnader på kommunsektorn. Det handlar till
              exempel om en ofinansierad gymnasiereform, som har diskuterats
              här i kammaren många gånger, och det påförda ansvaret för kommunerna
              att delfinansiera infrastruktur.
            </seg>
            <seg n="67b3da1c">
              Det leder till att det innevarande år beräknas bli en dramatisk
              ökning av antalet kommuner som får underskott i sin ekonomi. Förra
              året hade 3040 kommuner underskott. Redan det är mycket. I år
              förväntas 90 kommuner ha underskott. Det är 64 kommuner som höjer
              skatterna.
            </seg>
            <seg n="76920fe0">
              De skattesänkningar med en inkomstprofil som den moderatledda
              regeringen har gjort, mer till den som redan hade, ersätts nu
              av att man överför kostnader där trycket på försörjningsstödet
              ökar. Det innebär att kommunerna tvingas höja skatterna. Det blir
              en belastning för den med lägre inkomster eftersom kommunalskatten
              är proportionell.
            </seg>
            <seg n="6e193b6a">
              Finansministern verkar vara tämligen obekymrad över att kommunsektorn
              är på väg in i en obalans. Om han hade varit intresserad på allvar
              hade han åkt ut och studerat vad som faktiskt händer i landets
              kommuner. Läs i de olika lokaltidningarna om besparingar i förskola
              och äldreomsorg, om nedläggningar av fritidsgårdar och om försämrade
              öppettider på biblioteken! Det är effekter av en politik som ytterst
              har gett gigantiska skattelättnader till dem som redan hade det
              bra. Nu får kommunerna överta ansvaret för kostnaderna och tvingas
              spara. De arbetslösas barn får också vara med och betala, liksom
              alla andra barn, Anders Borg.
            </seg>
          </u>
          <note type="speaker" n="d59ea8cf">
            Anf. 82 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-22" n="fd9ff8f6">
            <seg n="5df15fed">
              Herr talman! Som vanligt i debatter med Peter Persson får vi
              börja med att ge några grundläggande fakta. Kommunalskatten, det
              samlade skatteuttaget från kommuner och landsting, var 31:60 år
              2006. Det kan vi vara överens om. Det är så siffrorna ser ut.
              Såvitt jag förstår kommer kommunalskatten för 2012 att vara 31:60.
              Om jag jämför 31:60 med 31:60 är det i min föreställningsvärld
              en nästan obefintlig förändring. Kommunalskatten har alltså legat
              på ungefär 31:60 år 2006 och ungefär 31:60 år 2012. Det har alltså
              inte skett någon massiv höjning av kommunalskatterna i svensk
              ekonomi därför att det inte har skett någon massiv övervältring
              och därför att vi inte har undergrävt kommunernas ekonomi.
            </seg>
            <seg n="33c45269">
              Vi har tvärtom förstärkt kommunsektorn i nivå med 25 miljarder
              kronor. Det har skett dels genom höjda statsbidrag, dels genom
              förändrad fastighetsbeskattning och dels genom förändrad arbetsgivaravgift.
              Så ser fakta ut. Kommunernas intäkter, en siffra som är relativt
              enkel att kontrollera, har ökat från 656 miljarder till 800 miljarder
              under åren 20062010. Det är en relativt kraftig ökning. Det är
              en ökning med i storleksordning 20 procent som har inträffat under
              de här åren. Det beror på att regeringens framgångsrika arbetsmarknadspolitik
              och arbetslinje har bidragit till att fler människor arbetar.
              Då stiger skatteintäkterna, och då har vi mer pengar till välfärd.
            </seg>
            <seg n="230f28e7">
              Ni säger att vi nu skulle ha en situation där vi är på väg mot
              dåliga resultat. Titta på 20062010! Vi har levererat överskott
              i kommunresultaten på mellan 8 och 18 miljarder varje år. Det
              har inte varit några underskott i kommunsektorn. Resultaten i
              kommunsektorn har varit starka. Det kan man inte säga att de var
              under hela den socialdemokratiska perioden. Då hade vi underskottsår
              i kommunsektorn.
            </seg>
            <seg n="fc4532ab">
              Det här har inte skett till priset av att lönerna eller sysselsättningen
              i den kommunfinansierade verksamheten har tryckts undan. Vi har
              alltså haft starkare löneökningar i den kommunalt finansierade
              verksamheten än vad vi har haft i näringslivet som helhet. Det
              beror naturligtvis på sammansättning, nyrekryteringsbehov, demografi
              och så vidare, men det är inte så att Kommunals medlemmar har
              fått lönesänkningar för att finansiera stora skattelättnader.
              Kommunalskatten har alltså inte ökat, utan 31:60 till 31:60 är
              en oförändrad kommunalskatt. Därmed tycker jag att den här debatten
              faller lite grann.
            </seg>
          </u>
          <note type="speaker" n="49a64dc0">
            Anf. 83 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-6" n="30fcf23a">
            <seg n="9c0252ef">
              Herr talman! Anders Borg vet att det inte finns några prognoser
              för den genomsnittliga skattesatsen för 2012. Kan du svara på
              min fråga nu? Är det inte korrekt att 64 kommuner i vårt land
              planerar att höja skatten? Jag vill gärna ha ett svar på den frågan.
              Du vet svaret, men du använder väl din vanliga debatteknik att
              aldrig svara på frågor utan bara prata vid sidan om frågeställningen.
            </seg>
            <seg n="46b19dd5">
              Det är ovedersägligt så att det pågår besparingar i den kommunala
              verksamheten i dag. Man nödgas höja skatten på grund av fallande
              intäkter och på grund av ökade kostnader.
            </seg>
            <seg n="4a1b20ab">
              Kanske skulle en betydande andel av de 64 kommuner som nu funderar
              på att höja skatten kunna undvika detta om du öppnade en av dina
              skrivbordslådor där det ligger ett helt enigt förslag till skatteutjämning.
              Men den lådan har du låst två gånger och gömt nyckeln någonstans
              för de andra regeringskamraterna. Din ovilja att ställa upp på
              ett politiskt enigt skatteutjämningsförslag påverkar också kommunernas
              möjligheter att klara sig undan skattehöjningar.
            </seg>
            <seg n="939e5da5">
              Jag vill påstå att Kommunsverige är på väg in i en ekonomisk
              obalans. Det finns ett behov av finansiellt tillskott på 10 miljarder
              kronor. Det framställdes också mycket tydligt till dig i närtid
              när SKL:s ledning hade en diskussion med regeringen. Siffrorna
              är inte obekanta, utan det handlar om att analysera varför de
              har uppkommit. De har uppkommit därför att ni har misslyckats
              med jobbpolitiken, därför att arbetslösheten ökar, därför att
              förvärvsfrekvensen minskar och därför att ni samtidigt har förstört
              de försäkringar som fanns för att undvika att människor ramlar
              igenom ned till den yttersta utposten, det kommunala försörjningsstödet.
              Så möts den enskildes plåga med socialbidraget och kommunens utgifter.
              Det leder sammantaget till att hela den kommunala verksamheten
              utsätts för påfrestningar. Det är det verkliga bidragsberoendet
              som slår både på den enskilde och samhället. Det fördjupar orättvisorna
              i vårt land.
            </seg>
            <seg n="be4a3e09">
              Svara nu på frågan, Anders Borg! Är det inte korrekt att 64 kommuner
              har för avsikt att höja skatten? Jag undrar: Tänker du motverka
              det genom att ta fram det politiskt eniga skatteutjämningsförslag
              som skulle tillse att en del av dessa kommuner fick sådana förstärkningar
              att de kunde undvika en kommunalskattehöjning?
            </seg>
          </u>
          <note type="speaker" n="6468f72e">
            Anf. 84 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-7" n="564227f1">
            <seg n="06c084f1">
              Herr talman! Jag hade egentligen inte tänkt anmäla mig till den
              här debatten. Men med anledning av att finansministern pratar
              om en framgångsrik arbetsmarknadspolitik när vi har en arbetslöshet
              på 8 procent, när långtidsarbetslösheten bland ungdomar ökar,
              när långtidsarbetslösheten över huvud taget ökar och när 30 000
              personer är inskrivna i fas 3 måste jag säga att jag inte tycker
              att det är speciellt framgångsrikt. Jag tycker inte heller att
              det är framgångsrikt att man övervältrar kostnader från staten
              till kommunerna genom att kommunerna får ta kostnaderna för arbetssökande
              och sjuka eftersom regeringen inte gör det.
            </seg>
            <seg n="fe832a53">
              Flera kommuner, bland annat två i mitt län nämligen Karlskoga
              och Degerfors, aviserar skattehöjningar. Man gör det inte därför
              att man vill det utan därför att man känner sig tvingad för att
              kunna bibehålla den välfärd som medborgarna efterfrågar.
            </seg>
            <seg n="40396055">
              Herr talman! Det är nämligen så att försörjningsstöd är lagstadgat.
              Det måste man ge till dem som behöver ha det. Däremot är det inte
              lagstadgat hur många förskollärare det ska vara inom barnomsorgen,
              och det är inte lagstadgat hur många vårdbiträden det ska vara
              på en avdelning inom äldreomsorgen än, men det kommer så småningom.
            </seg>
            <seg n="23e22dbc">
              Det innebär att kommunerna måste omprioritera. Då blir det mer
              pengar till försörjningsstöd och mindre pengar till skolan, äldreomsorgen
              och barnomsorgen. Att finansministern inte vill prata om det här
              förstår jag, men det är faktiskt en övervältring från staten.
            </seg>
            <seg n="60f24104">
              Peter Persson har kanske inte nämnt det hittills, men samma diskussion
              finns också när det gäller infrastruktursatsningar. Även där tycker
              man att kommunerna ska vara med och betala i stället för att staten
              själv finansierar det.
            </seg>
            <seg n="7621cad6">
              Tycker verkligen finansministern att man har en framgångsrik
              arbetsmarknadspolitik när långtidsarbetslösheten ökar både bland
              unga och bland den övriga befolkningen och att vi har en, som
              Anders Borg i alla fall valde att kalla det när han var i opposition,
              massarbetslöshet? Vi har en högre arbetslöshet nu, så det råder
              väl fortfarande massarbetslöshet. Är det framgångsrikt?
            </seg>
          </u>
          <note type="speaker" n="6153b25b">
            Anf. 85 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-23" n="fd9ff8f6">
            <seg n="6163ca3b">
              Herr talman! Jag har tillgång till bedömningar av den kommunala
              skattekraften på 31:60. Dem har jag tillgängliga därför att de
              finns i Peter Perssons interpellation. Där anges att skattesatsen
              ska bli 31:60, och jag antar att vi kan utgå från att det är en
              riktig uppgift. Den överensstämmer för övrigt också med Finansdepartementets
              bedömning.
            </seg>
            <seg n="505edfc5">
              Skillnaden mellan 2006 och 2012 är skillnaden mellan 31:60 och
              31:60. Det har alltså inte skett någon skattehöjning under den
              här mandatperioden på kommunalsidan. Kommunalskattesatsen låg
              2006 på 31:60, och den ligger för 2012 enligt interpellationen
              på 31:60. Att det skulle vara en massiv ökning av det kommunala
              skatteuttaget är för mig en orimlighet, för det har varit oförändrat!
            </seg>
            <seg n="55e813d0">
              Låt oss titta på SKL:s bedömningar. SKL räknar med att den kommunala
              konsumtionen 2012 om det nu inte var 2011, det är bäst att jag
              bläddrar i papperen så att jag får det rätt landar på 697 miljarder
              kronor. Den landade året dessförinnan på 677 miljarder kronor
              och ökade alltså med 20 miljarder kronor. Det är inte så att vi
              har någon massiv nedgång av den kommunala konsumtionen i det här
              landet, utan den ökade alltså med 20 miljarder mellan föregående
              och innevarande år.
            </seg>
            <seg n="2b1bbdd6">
              Tittar vi på resultatbedömningarna ser vi att den senaste prognosen
              som föredragits från SKL:s sida för mig på Finansdepartementet
              visar att man har ett plusresultat i år. Trots att nästan hela
              övriga Europa har stora underskott och att det är ett betydande
              bekymmer uppvisar svenska kommuner faktiskt plusresultat. Det
              är inte några stora plusresultat, men det är ändå plusresultat.
            </seg>
            <seg n="f363f0b8">
              Det här beror på att vi har tillfört stora resurser samlat till
              kommunsektorn. Det handlar om över 25 miljarder kronor i förstärkt
              nivå för kommunsektorn under de här åren. Det är för att vi prioriterar
              välfärden. Vi tycker att det är viktigt med barnomsorg. Vi tycker
              att det är viktigt med sjukvård. Vi tycker att det är viktigt
              att alla har tillgång till äldreomsorg oavsett inkomst. Det är
              inte där den stora skiljelinjen ligger.
            </seg>
            <seg n="e446146d">
              Socialdemokratisk budget är bidragspolitik, inte kommunpolitik.
              Det är klart att ni skulle ha ett väsentligt starkare alternativ
              om det var 1015 miljarder till kommunerna i er budget, men er
              budget innehåller ju inte det utan 1015 miljarder till bidragssystemen.
              Ni prioriterar ju inte välfärdens kärna, utan ni prioriterar bidragssystemen.
            </seg>
            <seg n="54e03a71">
              Det visas i stället att antalet arbetade timmar, som är den viktigaste
              skattebasen, har ökat väldigt kraftigt under de här åren och att
              det gör att kommunerna har en stabil ekonomisk bas. Det är därför
              som det inte heller har skett någon höjning av kommunalskatten.
              Den är 31:60 i år och var 31:60 år 2006, och därmed faller hela
              interpellationen.
            </seg>
          </u>
          <note type="speaker" n="0fe059b6">
            Anf. 86 PETER PERSSON (S):
          </note>
          <u who="peter_persson_cc6ba9" xml:id="i-6e7751502bc47c43-7" n="30fcf23a">
            <seg n="fdf3ba4e">
              Herr talman! 64 kommuner höjer skatten. Det vore klädsamt om
              du ändå sade att det är korrekt, Anders Borg.
            </seg>
            <seg n="05f2ecab">
              Den genomsnittliga skattesatsen ökar nu med en femöring. Det
              är pengar det också. Hur fortsättningen blir är det riktigt intressanta.
              Åtskilliga av de kommuner som nu tvingas höja skatten är sådana
              kommuner som man skulle kunna ge ett skydd i genomförandet av
              den kommunala skatteutjämning som en utredning i bred enighet
              lade fram.
            </seg>
            <seg n="e16e6ce9">
              Anders Borg! När är du beredd att skriva en proposition med den
              som grund? Har interna moderata kretsar låst lådan på departementet
              och kastat nyckeln i Strömmen där ingen kan hitta den?
            </seg>
            <seg n="25e54483">
              Du vet att många barn och gamla i vårt land som är beroende av
              välfärd inte alls har fått de resursökningar de behöver med de
              gigantiska skattesänkningar som har lett till ökad privat konsumtion.
              Vi har en ökad obalans i vårt land mellan offentlig och privat
              konsumtion. Det är många privata excesser medan det offentliga
              faktiskt får spara.
            </seg>
            <seg n="58d44f6f">
              Gå upp i tidningsrummet här i riksdagen! Jag kan följa med och
              visa lokaltidningar och berätta om neddragningar i förskolor och
              äldreboenden, stängningar av fritidsgårdar, försämring av bibliotek
              och annat.
            </seg>
            <seg n="24899172">
              Detta är verkligheten i Kommunsverige på grund av att ni har
              misslyckats med jobbpolitiken. Det är fler arbetslösa och förvärvsfrekvensen
              är mindre, och det gör att intäkterna faller och kostnaderna ökar
              i Kommunsverige. Det är din skuld, Anders Borg.
            </seg>
          </u>
          <note type="speaker" n="aefc051f">
            Anf. 87 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6ee5882f25e57238-8" n="564227f1">
            <seg n="c746cfdb">
              Herr talman! Jag har all respekt för att finansministern väljer
              att bara svara på Peter Perssons fråga, men när han står och säger
              att man har en framgångsrik arbetsmarknadspolitik när man parkerar
              30 000 personer i fas 3, 65 000 personer är utförsäkrade, 120
              000 inte har någon ersättning från a-kassan och vi har en massarbetslöshet
              i Sverige där långtidsarbetslösheten ökar bland de unga och den
              övriga befolkningen framstår det för mig som främmande.
            </seg>
            <seg n="66f0a6e2">
              Förtydliga gärna vad det är som är så framgångsrikt med att ha
              massarbetslöshet! Håll dig gärna också till Sverige, för det är
              ändå det landet vi pratar om.
            </seg>
            <seg n="78fb4cd9">
              Jag pratar om välfärd. Jag har förstått att den här regeringen
              gärna pratar om kärnor. För mig är en generell välfärd viktig
              att värna, inte kärna ur.
            </seg>
            <seg n="4ad8f91e">
              Kommuner som i dag tvingas höja skatten tvingas till det för
              att man har högre arbetslöshet. Man har minskat skatteunderlag
              därför att de som inte har lön naturligtvis inte har möjlighet
              att betala in någon skatt. Om kommunerna dessutom får ta över
              den kostnad som staten ska ta, i form av arbetsmarknadspolitik
              och trygghetssystem, som de får då regeringen har valt att utförsäkra
              personer innebär det att kommunernas kostnader ökar, och därför
              måste de höja skatten.
            </seg>
            <seg n="30f9d77d">
              Det regeringen har gjort är att man har adresserat en kostnad
              till kommunerna, och det blir en ojämlik fördelning som innebär
              att de kommuner som har minst resurser tvingas öka kostnaden.
              Det vore klädsamt om även finansminister Anders Borg tordes erkänna
              att det faktiskt är en övervältring av statens kostnader till
              kommunerna.
            </seg>
          </u>
          <note type="speaker" n="07706849">
            Anf. 88 Finansminister ANDERS BORG (M):
          </note>
          <u who="unknown" xml:id="i-7b17dd6b29284d53-24" n="fd9ff8f6">
            <seg n="b5ff5216">
              Herr talman! Den här debatten handlar om att det skulle ske stora
              skattehöjningar i kommunsektorn som kommuner och landsting tvingas
              till.
            </seg>
            <seg n="53da0e8a">
              Vi konstaterar igen, bara för att göra detta tydligt, att i interpellationen
              står det 31:60, och när vi tillträdde var kommunalskatten 31:60.
              Var är den massiva höjningen av kommunalskatten? Den har inte
              inträffat. Det är inte så verkligheten i kommunerna ser ut.
            </seg>
            <seg n="10f66006">
              Vi hade en valrörelse där Socialdemokraterna hårt drev linjen
              att nu hade det skett en massiv neddragning i kommunsektorn. Det
              var ett genomgående tema.
            </seg>
            <seg n="f54370bc">
              Låt oss titta på siffrorna. När den här regeringen tillträdde
              jobbade 1 199 000 människor i den kommunalt finansierade verksamheten.
              I år är det 1 197 000 personer. Det är alltså en minskning med
              omkring 3 000 personer.
            </seg>
            <seg n="ba55301e">
              Det här är den värsta kris världsekonomin har upplevt sedan 30-talet.
              Ni kanske vill att jag ska upprepa hur det såg ut med uppsägningar
              under 90-talskrisen. Jag kanske ska föredra sysselsättningssiffrorna
              från 1994, 1995, 1996 och 1997 under den socialdemokratiska regeringen.
            </seg>
            <seg n="212a3882">
              Det finns i dag 1 197 000 personer ungefär 25 procent av arbetskraften,
              en av de högsta siffrorna av alla industriländer som jobbar i
              de olika välfärdsverksamheterna. Det har inte skett några massiva
              neddragningar.
            </seg>
            <seg n="01909027">
              Låt oss titta på hur det blir. SKL:s bedömning var att kommunal
              konsumtion uppgick till 654 miljarder kronor 2010. SKL:s bedömning
              är att kommunal konsumtion 2014 uppgår till 750 miljarder kronor.
              Såvitt jag förstår är det en ökning på nära nog 100 miljarder
              kronor av kommunal konsumtion, som Peter Persson vill beskriva
              som närmast en slakt av den kommunala verksamheten.
            </seg>
            <seg n="c1fb83e9">
              Vi har skött kommunerna väl därför att vi prioriterar välfärden.
              Vi håller välfärden främst. Socialdemokraterna är och förblir
              ett bidragsparti !
            </seg>
          </u>
          <note n="7a80dd26">
            Överläggningen var härmed avslutad.
          </note>
          <note n="184c7cc6">
            16 § Bordläggning
          </note>
          <note n="23adc8a5">
            Anmäldes och bordlades
          </note>
          <note n="0af5612d">
            17 § Anmälan om interpellationer
          </note>
          <note n="f6b8df8f">
            Anmäldes att följande interpellationer framställts
          </note>
          <note n="ff07db08">
            den 24 februari
          </note>
          <note n="4aa04761">
            Gunvor G Ericson
          </note>
          <note n="64e73c49">
            den 27 februari
          </note>
          <note n="efaf720e">
            Jonas Sjöstedt
          </note>
          <note n="013a07c5">
            Thomas Strand
          </note>
          <note n="ae7129ed">
            Interpellationerna redovisas i bilaga som fogats till riksdagens
            snabbprotokoll tisdagen den 13 mars.
          </note>
          <note n="a435a0a8">
            18 § Anmälan om frågor för skriftliga svar
          </note>
          <note n="4f7af545">
            Anmäldes att följande frågor för skriftliga svar framställts
          </note>
          <note n="ff07db08">
            den 24 februari
          </note>
          <note n="b4223a3c">
            Amineh Kakabaveh
          </note>
          <note n="c4e65436">
            Mia Sydow Mölleby
          </note>
          <note n="229e377f">
            Abir Al-Sahlani
          </note>
          <note n="229e377f">
            Abir Al-Sahlani
          </note>
          <note n="64e73c49">
            den 27 februari
          </note>
          <note n="8e4b62e7">
            Carina Adolfsson Elgestam
          </note>
          <note n="61637297">
            den 28 februari
          </note>
          <note n="6f0064d8">
            Eva-Lena Jansson
          </note>
          <note n="4057cda1">
            Helén Pettersson
          </note>
          <note n="1c76e70d">
            Olle Thorell
          </note>
          <note n="9fea1c4f">
            Louise Malmström
          </note>
          <note n="2ac5b1cd">
            Roger Haddad
          </note>
          <note n="2ac5b1cd">
            Roger Haddad
          </note>
          <note n="b5075bad">
            Frågorna redovisas i bilaga som fogats till riksdagens snabbprotokoll
            tisdagen den 13 mars.
          </note>
          <note n="466e5bf4">
            19 § Anmälan om skriftliga svar på frågor
          </note>
          <note n="811c716f">
            Anmäldes att skriftliga svar på följande frågor inkommit
          </note>
          <note n="64e73c49">
            den 27 februari
          </note>
          <note n="0d5008f2">
            Per Åsling
          </note>
          <note n="61637297">
            den 28 februari
          </note>
          <note n="6c617c06">
            Gunnar Sandberg
          </note>
          <note n="6c617c06">
            Gunnar Sandberg
          </note>
          <note n="958ca953">
            Johan Löfstrand
          </note>
          <note n="79ebed62">
            Matilda Ernkrans
          </note>
          <note n="964c596d">
            Carina Hägg
          </note>
          <note n="3e1d75f3">
            Nina Lundström
          </note>
          <note n="a1cf6f35">
            Svaren redovisas i bilaga som fogats till riksdagens snabbprotokoll
            tisdagen den 13 mars.
          </note>
          <note n="fedacba9">
            20 § Kammaren åtskildes kl. 19.20.
          </note>
          <note n="1d8cd5d1">
            Förhandlingarna leddes
          </note>
          <note n="0e49ffaa">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
