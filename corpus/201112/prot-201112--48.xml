<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--48</head>
          <docDate when="2011-12-14">2011-12-14</docDate>
        </div>
      </front>
      <body>
        <div>
          <note n="286ec409">
            ﻿
          </note>
          <note n="ed5f7017">
            Riksdagens protokoll
          </note>
          <note n="acda9f78">
            2011/12:48
          </note>
          <note type="date" n="ca639714">
            Onsdagen den 14 december
          </note>
          <note n="11488b71">
            Kl. 09:00 - 23:08
          </note>
          <note n="61674861">
            1 § Justering av protokoll
          </note>
          <note n="9e83498a">
            Justerades protokollet för den 8 december.
          </note>
          <note n="28041b25">
            2 § Anmälan om kompletteringsval
          </note>
          <note n="91c4b80e">
            Andre vice talmannen meddelade att Moderata samlingspartiets
            riksdagsgrupp anmält Montaser Eneim som suppleant i konstitutionsutskottet
            och justitieutskottet under Kajsa Lunderquists ledighet samt Hannes
            Beckman som suppleant i arbetsmarknadsutskottet och EU-nämnden
            under Marta Obminskas ledighet.
          </note>
          <note n="378f82f8">
            Andre vice talmannen förklarade vald under tiden den 14 december
            201130 juni 2012 till
          </note>
          <note n="ecbef06e">
            suppleant i konstitutionsutskottet
          </note>
          <note n="0d4f6fdb">
            suppleant i justitieutskottet
          </note>
          <note n="0c131581">
            Andre vice talmannen förklarade vald under tiden den 14 december
            201117 januari 2012 till
          </note>
          <note n="10dccfb4">
            suppleant i arbetsmarknadsutskottet
          </note>
          <note n="8c01dd0b">
            suppleant i EU-nämnden
          </note>
          <note n="5a9f0a18">
            3 § Anmälan om fördröjt svar på interpellation
          </note>
          <note n="45a574a9">
            Till riksdagen hade inkommit följande skrivelse:
          </note>
          <note n="2322fc9d">
            Interpellation 2011/12:158
          </note>
          <note n="ffb7b2b7">
            Interpellation 2011/12:158 Förberedelser inför en eventuell kollaps
            av euron
          </note>
          <note n="f7d7e987">
            Interpellationen kommer att besvaras fredagen den 16 december
            2011.
          </note>
          <note n="e58d64a6">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="6529a95b">
            Rikard Jermsten
          </note>
          <note n="0b937957">
            4 § Hänvisning av ärenden till utskott
          </note>
          <note n="7ec0c7bb">
            Föredrogs och hänvisades
          </note>
          <note n="97f0b958">
            den 6 februari 2012
          </note>
          <note n="97f0b958">
            den 6 februari 2012
          </note>
          <note n="93a743f7">
            5 § Förnyad bordläggning
          </note>
          <note n="36ff50d8">
            Föredrogs och bordlades åter
          </note>
          <note n="1bdd3583">
            6 § Kommunikationer
          </note>
          <note n="c512915f">
            Föredrogs
          </note>
          <note type="speaker" n="15cef1c8">
            Anf. 1 ANDERS YGEMAN (S):
          </note>
          <note n="5feaf7c0">
            Herr talman! Inledningsvis yrkar jag bifall till de socialdemokratiska
            reservationerna 3 och 4.
          </note>
          <u who="anders_ygeman_4dc216" xml:id="i-1fce0d8ae74804be-0" n="471c0199" prev="i-5267d4b64bca8dc2-0">
            <seg n="4e2c695d">
              Infrastrukturen är själva blodomloppet i det moderna samhället.
              Genom att bygga ut och förfina infrastrukturen kan vi växa som
              nation, skapa nya jobb och nya möjligheter.
            </seg>
            <seg n="e51204de">
              Vill vi som en relativt liten nation här långt upp i norr hävda
              vår plats i den globala konkurrensen räcker det inte med en hyfsad
              infrastruktur, halvhjärtade satsningar eller tåg som bara oftast
              kommer i tid.
            </seg>
            <seg n="81b05468">
              Det krävs en infrastruktur i toppklass en snabb, effektiv och
              modern infrastruktur som underlättar för människor i deras vardag
              och som skapar nya regioner, nya möjligheter och utveckling.
            </seg>
            <seg n="8e5c6e5a">
              Tyvärr ser verkligheten annorlunda ut. Det är nu fem år sedan
              Sverige fick en borgerlig regering. Borgerlighetens facit är beklämmande:
              På många håll finns det stora brister i vägnätet. På järnvägen
              är det förseningar, och inställda tåg är legio. Medierna fylls
              av bilder av huttrande resenärer som evakueras ut på snöfyllda
              banvallar.
            </seg>
            <seg n="e3d6be60">
              Ministerns råd till dem som i jultid ska ta järnvägen är karga
              men säkert välmenande. Inför förra julen sade ministern så här:
              Ta på termobyxor, packa ned filt, termos och matsäck!
            </seg>
            <seg n="0b496ce0">
              Så lyder alltså trafikministerns råd till dem som ska nyttja
              infrastrukturen i högeralliansens Sverige.
            </seg>
            <seg n="0fe103e9">
              Kritiken har varit hård och samstämmig. Alla pekar på behovet
              av ökade investeringar för att vi ska komma till rätta med tågkaoset.
              Men i stället för ökade investeringar halverar regeringen nyinvesteringarna
              i järnväg under mandatperioden.
            </seg>
            <seg n="5e1e57a4">
              Herr talman! Trafikverket har larmat om den förda politikens
              konsekvenser, Riksrevisionen har riktat allvarlig kritik. SJ:s
              förre ordförande, förre moderatledaren och kommunikationsministern
              Ulf Adelsohn, fick sparken när han kallade Sveriges järnväg för
              museal. Ändå ökar inte nyinvesteringarna i järnväg under mandatperioden,
              utan de sjunker och de sjunker dramatiskt. Hur kan detta vara
              möjligt?
            </seg>
            <seg n="c459e9cb">
              En förklaring kan vara den moderate finansministern Anders Borg
              som menar att vi överinvesterat i järnväg. Jag citerar ur tidningen
              Sydsvenskan den 6 november 2007: En investering i väg är fyrafem
              gånger viktigare än i järnväg. Vi har överinvesterat i järnvägar.
              Med den synen blir kanske regeringens nedskärningar på järnvägsområdet
              något mer begripliga.
            </seg>
            <seg n="a32679b7">
              Konsekvenserna av den synen tvingas resenärerna att ta när de
              tvingas stå hoppackade på toaletten på vägen mellan Uppsala och
              Helsingfors, när deras tåg från Karlstad som vanligt är försenat
              eller när mer än vartannat tåg från Malmö har ställts in.
            </seg>
            <seg n="b967068a">
              Vad svarar ministern på den här kritiken? Jo, i den särskilda
              riksdagsdebatten om förra årets vinterkaos svarar hon att hon
              tycker att oppositionens kritik är för hård. Hon säger också:
              De flesta tågen är i tid.
            </seg>
            <seg n="60db97d0">
              Att de flesta tågen går i tid är alltså ministerns besked till
              dem som står och huttrar på perrongerna och till dem som tvingas
              bli evakuerade genom krossade fönster på X 2000-tåg.
            </seg>
            <seg n="08bd6374">
              I stället för att öka investeringarna i järnväg har regeringens
              viktigaste insats mot förseningar blivit att ställa in tåg. Blir
              den här vintern lika snörik som förra vintern planerar regeringen
              att ställa in över hälften av all tågtrafik med X 2000-tågen.
              Man kan undra vad nästa insats från regeringen blir. Ställer man
              in alla tåg har regeringen med ett enkelt klubbslag utraderat
              alla förseningar i Sverige.
            </seg>
            <seg n="9d7c2954">
              I stället för att planera för inställda tåg borde regeringen
              planera för och investera i en utbyggd och pålitlig tågtrafik.
              Sveriges resenärer har rätt att kräva en punktlig tågtrafik under
              årets alla månader.
            </seg>
            <seg n="fc14233a">
              Herr talman! Snart är det jul, den femte julen med en borgerlig
              regering. Förra julen firade regeringen fyraårsjubileum på taburetterna.
              Tågen stod stilla, och ministern fick frågan vad hon gav för råd
              till alla dem som inte kunde fira jul med sina nära och kära.
              Svaret blev: De får väl fira jul en annan dag.
            </seg>
            <seg n="cadd9ef5">
              De får alltså fira jul en annan dag. Kanske kan ministern använda
              några sekunder av sin kammartid här i dag till att upplysa svenska
              folket om vilken dag de i år bör fira jul.
            </seg>
            <seg n="40942226">
              Herr talman! Sverige kallas ibland för landet lagom eller kanske
              till och med, lite pejorativt och sagt med ett snett smil, för
              mellanmjölkens land. Men på ett område skiljer sig Sverige dramatiskt
              från alla sina konkurrentländer. Inget annat land i världen har
              gått så långt som Sverige när det gäller att privatisera och fragmentarisera
              järnvägsunderhåll och järnvägsdrift. Mig veterligt har tre andra
              länder försökt Nya Zeeland, Estland och Storbritannien.
            </seg>
            <seg n="1994dbc2">
              Som en direkt följd av denna fragmentarisering lägger nu Sveriges
              största operatör av kombigods, Cargo Net, ned sin verksamhet.
              I värsta fall kan det leda till att så mycket som 350 000 containrar
              varje år flyttar från järnvägen till våra vägar.
            </seg>
            <seg n="b7014a90">
              Chefen för Cargo Net utrycker sig så här:
            </seg>
            <seg n="1b973445">
              Det generella förtroendet för järnvägen har blivit sämre. Ansvaret
              för terminalerna har dessutom lagts ut på entreprenad. Med så
              många olika aktörer för järnväg och terminaler blir det ingen
              som tar helhetsgreppet, det fungerar inte att stycka upp järnvägsproduktionen
              på det sättet.
            </seg>
            <seg n="1c91de4f">
              I Nya Zeeland gick det efter privatiseringen så långt att man
              lade ned alla järnvägssträckor utom en. Den järnvägssträckan tvingades
              man sedan förstatliga. I Estland och Storbritannien har det varit
              en liknande utveckling.
            </seg>
            <seg n="68a569b7">
              Som jag tidigare nämnt har Ulf Adelsohn varit såväl SJ-ordförande
              som partiledare för Moderata samlingspartiet och kommunikationsminister.
              Han tror att Sverige är på väg att gå i samma fälla som Nya Zeeland,
              Storbritannien och Estland. Jag citerar ur en tidning från i förrgår:
            </seg>
            <seg n="65390e06">
              Ju fler aktörer vi får, desto sämre blir det. Det kommer att
              bli en sådan oreda att man kommer att komma fram till att man
              måste förstatliga järnvägen igen. Vi är på väg dit. Men det måste
              bli sämre innan det blir bättre.
            </seg>
            <seg n="56038766">
              Så har alltså infrastrukturministerns föregångare och den tidigare
              moderatledaren Ulf Adelsohn sagt. Och visst finns det erfarenheter
              att göra.
            </seg>
            <seg n="d081460d">
              Herr talman! I Storbritannien gjorde man i princip samma sak
              som vi. Järnvägen lades ut, och underhållet lades ut. Man fick
              en mängd problem med tågsystemet, och det blev ett antal tragiska
              olyckor.
            </seg>
            <seg n="11edc4ec">
              En av dem var den så kallade Hatfieldolyckan, där 4 människor
              dödades och 70 människor skadades. Ett av de tre företag som erkände
              sig skyldiga till olyckan genom att ha misskött underhållet var
              Balfour Beatty, det så kallade BB Rail. Eftersom de inte hade
              klarat sina åtaganden i det kontrakt de hade med Storbritannien
              fick de betala ett skadestånd på över 80 miljoner svenska kronor
              7 ½ miljon pund.
            </seg>
            <seg n="68c2a0c0">
              Samma företag anlitar vi här i det som i övrigt är mellanmjölkens
              land för det största underhållskontraktet i Sverige det västsvenska.
              När de i Sverige, precis som i Storbritannien, inte kan fullgöra
              sina plikter gentemot de svenska skattebetalarna betalar regeringen
              via Trafikverket ut 125 miljoner kronor i belöning. I Storbritannien
              får de böter när de inte fullföljer sina åtaganden, och i Sverige
              får de en belöning.
            </seg>
            <seg n="fc107874">
              När vi varje dag i tidningarna läser om Caremadirektörer som
              väger blöjor får vi se samma Caremadirektörer inte dras inför
              domstol för att ha vanskött våra äldre utan belönas i samma storleksordning,
              med 120 miljoner kronor. Balfour Beatty och Carema vad är det
              som gör att vi tror att det bästa sättet att använda skattebetalarnas
              pengar är att belöna dem som gör fel?
            </seg>
            <seg n="80c2a0ee">
              Herr talman! Järnvägskrisen har en rad orsaker, men bristande
              spårkapacitet framstår som den enskilt viktigaste förklaringen.
              Ett järnvägssystem som har slagit i kapacitetstaket saknar förmåga
              att hantera störningar. Minsta lilla avvikelse från ideala förhållanden
              riskerar att leda till kaosartade förhållanden i hela järnvägsnätet.
            </seg>
            <seg n="66091232">
              Trots detta är regeringens plan för investeringar i transportinfrastrukturen
              fram till 2021 kliniskt ren på kapacitetshöjande åtgärder längs
              den södra och den västra stambanan, det vill säga ryggraden i
              det svenska järnvägssystemet. I det övriga järnvägsnätet ökar
              dubbelspåren med 5 procent, samtidigt som resandet förväntas öka
              med 40 procent. Annorlunda räknat tillför regeringen mindre än
              två mil dubbelspår per år fram till 2021.
            </seg>
            <seg n="d227a322">
              Det saknas dock inte projekt. Tittar vi i stället i det socialdemokratiska
              förslaget hittar vi bland annat dubbelspår TomtebodaKalhäll, Västlänken,
              första etappen av Norrbotniabanan, fyrspår MalmöLund samt dubbelspår
              på Nynäsbanan, Västkustbanan och HallsbergMjölby. Det finns projekt
              att ta av. Alla är satsningar som saknas i regeringens förslag
              och som skulle kunna avhjälpa delar av det tågkaos vi ser i dag.
            </seg>
            <seg n="10a8aefe">
              Sanningen är att regeringen inte vill göra något åt Södra stambanan
              och Västra stambanan ryggraden i svensk järnväg medan vi i oppositionen
              vill dra de första höghastighetsbanorna just där för att frigöra
              kapacitet för godstrafiken.
            </seg>
            <seg n="2baa54cb">
              Herr talman! Västra stambanan mellan Göteborg och Helsingfors
              invigdes 1862. Den fick dubbelspår 1958, men i grunden är det
              än i dag samma bana vi åker på. När satsningen diskuterades här
              i riksdagen ifrågasattes nödvändigheten av att bygga stambanorna
              och att kunna åka så fort som 40 kilometer i timmen vi hade ju
              redan Göta kanal. Gripenstedt, den dåvarande finansministern,
              fick utstå hård kritik för satsningen på stambanorna som kostade
              i storleksordningen två till tre gånger så mycket som statens
              hela intäkter.
            </seg>
            <seg n="50d36492">
              Stambanorna var en framsynt satsning av framsynta politiker på
              1800-talet. I dag är problemet detsamma: Även i dag finns det
              ledande beslutsfattare som inte hänger med i utvecklingen. Även
              i dag finns det de som hellre lappar och lagar i 150 år gammal
              infrastruktur i stället för att öka kapaciteten och bygga en ny
              fungerande järnväg.
            </seg>
            <seg n="c95e357f">
              Herr talman! För 46 år sedan fick Japan sin första höghastighetsbana.
              Det var fyra år innan vi fick färg-tv i Sverige. Till dags dato
              har det främst i Europa byggts 13 000 kilometer höghastighetsbanor.
              Inte en enda meter av dem har byggts i Sverige. Just nu pågår
              byggande i världen av 11 000 kilometer höghastighetsbanor. Inte
              en enda meter av dem byggs i Sverige. Just nu projekteras 18 000
              kilometer höghastighetsbanor. Inte en enda meter av dem projekteras
              i Sverige.
            </seg>
            <seg n="208d703e">
              Om den här regeringen får fortsätta att bestämma kommer det inte
              heller att byggas en enda meter höghastighetsbana före år 2021
              i Sverige. När länder som Ryssland, Marocko och Algeriet projekterar
              för höghastighetsbanor projekterar den svenska regeringen för
              inställda tåg.
            </seg>
            <seg n="a2b6dce4">
              Herr talman! I detta budgetbetänkande dras tydliga skillnader
              upp mellan regeringen och Socialdemokraterna. Socialdemokraterna
              står för konkurrenskraftiga villkor för tågen, medan regeringen
              chockhöjer banavgifterna. Socialdemokraterna presenterar konkreta
              åtgärder för att rusta järnvägen för vintern så att tågen kan
              gå i tid, medan regeringen nöjt utropar att de flesta tåg faktiskt
              går i tid. Socialdemokraterna vill investera 101 miljarder kronor
              i nya järnvägar, medan regeringen halverar nyinvesteringarna i
              järnväg under mandatperioden.
            </seg>
            <seg n="df86f228">
              Precis här, i skärningspunkten mellan vardagsproblem och framtidsinvesteringar,
              går den politiska skiljelinjen mellan oss socialdemokrater som
              vill investera Sverige starkt för framtiden och den högerregering
              som står handfallen inför infrastrukturens sammanbrott och i stället
              prioriterar sänkt krogmoms och en ständig nedskrivning av statsskulden.
            </seg>
            <seg n="2df3ee3e">
              (Applåder)
            </seg>
          </u>
          <note n="c998dcc7">
            I detta anförande instämde Gunilla Carlsson i Hisings Backa,
            Monica Green, Leif Jakobsson, Lars Mejern Larsson, Leif Pettersson
            och Suzanne Svensson (alla S).
          </note>
          <note type="speaker" n="6c00072e">
            Anf. 2 STINA BERGSTRÖM (MP):
          </note>
          <u who="stina_bergstrom_82e851" xml:id="i-c071720ffe191000-0" n="fd019e3d">
            <seg n="495df8da">
              Herr talman! Jag börjar med att instämma i Anders Ygemans anförande.
            </seg>
            <seg n="4fb20ae6">
              Förra året när jag stod här och debatterade betänkandet om våra
              kommunikationer gjorde jag det genom att inledningsvis berätta
              om en strapatsrik resa med X 2000 hem till Värmland. Det var en
              resa fylld med frusna växlar, signalfel, långsamma godståg framför
              tåget och informationsmissar. Det var en resa som slutade med
              att jag kom hem kl. 02 på natten i stället för kl. 20 på kvällen.
            </seg>
            <seg n="77eba573">
              Jag skulle kunna berätta om många liknande tågresor jag har varit
              med om sedan dess, både i snö och i solsken. Det är historier
              som alltför många svenskar känner igen sig i. Men i dag tänker
              jag i stället tala om godstransporter och om vad regeringens politik
              innebär för näringslivet och för klimatet. Jag ska tala om att
              regeringens dåliga järnvägspolitik gör att alltmer gods flyttar
              över från järnväg till väg i stället för tvärtom.
            </seg>
            <seg n="eba0aa9c">
              Herr talman! De tunga transporterna har en nyckelroll i klimatfrågan.
              I Sverige är det den enda sektorn som fortsätter att öka sina
              utsläpp. Sedan 1990 har utsläppen inom vägtransportsektorn i Sverige
              ökat med 10 procent eller cirka 1,7 miljoner ton koldioxid. Bara
              under 2010 ökade utsläppen inom vägtransportsektorn i Sverige
              med cirka hundra tusen ton.
            </seg>
            <seg n="47ce25e3">
              Hur ser det då ut på spåren? Ja, vi ser att många företag av
              klimatskäl vill transportera sitt gods på tåg. Godstrafiken på
              spåren har ökat med 20 procent sedan 1997. Det är glädjande. Samtidigt
              är det viktigt att komma ihåg att lastbilstransporterna har ökat
              ännu mer.
            </seg>
            <seg n="bd34e172">
              Vi i Miljöpartiet ställer oss positiva till att EU-kommissionens
              vitbok Färdplan för ett gemensamt europeiskt transportområde innehåller
              målsättningen att öka järnvägens och sjöfartens andel av godstransporterna
              och att den förespråkar en obligatorisk infrastrukturavgift för
              tunga lastbilar. Tyvärr går den svenska regeringens politik åt
              motsatt håll i sitt utlåtande över vitboken motsatte sig allianspartierna
              dessa båda målsättningar. Regeringens målsättning är tydligen
              mer gods på vägen och mindre på spår och vatten.
            </seg>
            <seg n="e9c7f771">
              Herr talman! Resultatet av regeringens politik har blivit skrämmande
              aktuellt den senaste tiden. Precis som Anders Ygeman nämnde har
              företaget Cargo Net, som står för en stor del av kombitrafiken
              på järnväg, beslutat att lägga ned sin verksamhet. Det är det
              tredje tåggodsföretaget som lägger ned sin verksamhet bara i år.
            </seg>
            <seg n="bb87269e">
              När Cargo Net lägger ned sin trafik och godset flyttar över till
              väg innebär det en ökning av koldioxidutsläppen i Sverige med
              85 000 ton. Det är en stor summa. Det är nästan lika mycket som
              hela ökningen från transportsektorn förra året. I måndags fick
              vi reda på att ungefär hälften av denna trafik kommer att fortsätta
              i alla fall fram till mars. Ja, då var vi nere i bara 45 000 koldioxidton.
            </seg>
            <seg n="86c1ad44">
              Många har förstås reagerat starkt på detta. Helt vansinnigt!
              Vad är det för mening med att sitta i Durban och förhandla när
              vi inte sköter oss på hemmaplan? Det är några kommentarer som
              jag har mötts av. Och jag kan tänka mig att Catharina Elmsäter-Svärd
              fick höra liknande kommentarer när hon gjorde en blixtvisit i
              Umeå i fredags inbjuden av Handelskammaren i Norrbotten. Men ministern
              kom tomhänt till mötet. Hon hade inga förslag för att rädda situationen.
              Hon hade inga förslag för att rädda trafiken. I gårdagens interpellationsdebatt,
              då vi debatterade problemen, sade infrastrukturministern: Jag
              ser ingen anledning att vidta några särskilda åtgärder.
            </seg>
            <seg n="35adc60c">
              Vad är då problemen, herr talman? Vad är det för problem som
              vi och näringslivet men inte regeringen ser? Varför går Cargo
              Net och andra företag som transporterar gods på räls på knäna?
              Jo, det handlar framför allt om tre saker.
            </seg>
            <seg n="5542a7fd">
              För det första: Det stora problemet är detsamma som för persontrafiken,
              en sliten, dåligt underhållen järnväg och för lite spår. Under
              alltför många år har alltför lite pengar satsats på den svenska
              järnvägen.
            </seg>
            <seg n="51e3b162">
              För det andra: Avregleringen, splittringen av järnvägssystemet.
              Ett problem för Cargo Net har varit driften av terminalerna som
              ägaren Jernhusen sedan några år tillbaka har lagt ut på en rad
              olika företag, något som gjort omlastningarna både dyrare och
              krångligare för företaget.
            </seg>
            <seg n="2eae2d95">
              För det tredje: Regeringens höjning av banavgifterna.
            </seg>
            <seg n="7b753d9d">
              På samtliga dessa tre viktiga områden väljer regeringen att slå
              till dövörat för näringslivets synpunkter. Miljöpartiet har däremot
              förslagen för hur vi kan komma till rätta med problemen. Vi har
              aldrig slutat lyssna på de företag som vill ha klimatsmarta transporter.
            </seg>
            <seg n="d1dc69a3">
              Herr talman! Vad behöver vi då göra för att få en robust järnväg
              som klarar av både dagens och morgondagens trafik? Ja, vilka akuta
              satsningar som behöver göras för järnvägen och var de värsta flaskhalsarna
              finns har Trafikverkets kapacitetsutredning talat om för oss.
              Vi har redan fått signaler om hur mycket pengar som behövs på
              kort sikt, och det är summor långt över de som regeringen föreslår
              i sin budget.
            </seg>
            <seg n="4f784045">
              I Miljöpartiets budgetförslag har vi tagit fasta på det som kapacitetsutredningen
              föreslår. Vi föreslår 13 miljarder mer än regeringen i satsningar
              på järnväg under budgetperioden 20122014. Precis som kapacitetsutredningen
              föreslår anslår vi 2,3 miljarder extra per år till underhåll och
              i snitt 1,5 miljarder per år till att bygga bort flaskhalsarna.
              Vi gör det nu, inte om tio år. Och vi gör det långsiktigt. Vi
              gör inga tillfälliga tvåårssatsningar som regeringen.
            </seg>
            <seg n="39d032fb">
              Vi har öronmärkta pengar till de lågtrafikerade banorna, vi återinför
              statsbidraget för inköp och reinvesteringar i tågfordon och vi
              ökar statsbidraget för att köra persontrafik på de lågtrafikerade
              banorna.
            </seg>
            <seg n="479a1388">
              Men, herr talman, det räcker inte att underhålla det vi har.
              Det behövs också helt nya banor för tåg i Sverige.
            </seg>
            <seg n="801bda14">
              Miljöpartiet vill bygga höghastighetsbanor som kan avlasta den
              befintliga järnvägen. Det ger utrymme för fler godståg och gör
              det svenska järnvägsnätet mindre sårbart för störningar.
            </seg>
            <seg n="afbfdecb">
              Vi vill också bygga Norrbotniabanan, en ny bana mellan Umeå och
              Luleå, för att klara godstrafiken till och från övre Norrland
              och Finland och Ryssland. Det är glädjande att den banan nu finns
              med även i EU:s prioriteringar, men den finns inte i regeringens.
            </seg>
            <seg n="b5c4552c">
              Att regeringen Reinfeldt måste göra omprioriteringar och satsa
              mycket mer pengar på järnvägen är tydligt. Det duger inte med
              en tvåårig konjunktursatsning på underhåll. Sverige och svenskarna
              förtjänar bättre.
            </seg>
            <seg n="278e6fca">
              Men, herr talman, allt handlar inte om pengar. Avregleringen
              av godstrafiken har på flera sätt varit positiv med fler aktörer
              som har börjat köra godståg med olika upplägg för olika kundgrupper.
              Men uppsplittringen av själva infrastrukturen har ställt till
              med problem, för företagen är beroende av en väl sammanhållen
              infrastruktur, av att människor är ute på spåren och skottar snö
              och lagar räls, inte sitter vid förhandlingsbordet och tvistar
              om hur mycket underhåll som ingår i kontrakten. De är beroende
              av att terminalerna är öppna när tågen kommer dit, även om de
              är försenade på grund av snöstorm.
            </seg>
            <seg n="335bbff6">
              Miljöpartiets förslag till en ny tågordning innehåller många
              viktiga förslag för godstransporterna. Att Trafikverket ska driva
              terminalerna och sköta underhållet i egen regi är två av dessa
              förslag.
            </seg>
            <seg n="172a243b">
              Herr talman! Det finns alltid en droppe som får bägaren att rinna
              över. För många järnvägsoperatörer stavas den droppen höjda banavgifter.
            </seg>
            <seg n="764fa991">
              Regeringen aviserar i budgeten att man tänker höja intäkterna
              från avgifterna med 140 miljoner nästa år, 285 miljoner 2013.
              Det är inte någon jättestor siffra i statens budget, men för dem
              som ska betala är den stor. Banavgifterna utgör redan i dag 510
              procent av företagens kostnader.
            </seg>
            <seg n="0351dff6">
              Miljöpartiet anser att varje trafikslag ska bära sina kostnader,
              inklusive de externa kostnaderna för till exempel slitage och
              miljöpåverkan. Det gör inte den tunga vägtrafiken i dag. I väntan
              på att en lastbilsskatt införs säger Miljöpartiet därför nej till
              de föreslagna höjningarna av banavgifterna.
            </seg>
            <seg n="d562594b">
              Herr talman! En politiskt enad klimatberedning ställde sig en
              gång i tiden bakom ett införande av en avståndsbaserad skatt för
              tunga lastbilar. Ett tiotal länder i Europa har infört eller beslutat
              att införa avgiften, och EU-kommissionen förespråkar den som sagt
              i sin aktuella vitbok. Men den svenska regeringen säger nej. Den
              svenska regeringen vill fortsätta att gynna transporterna på väg.
            </seg>
            <seg n="107a35af">
              En lastbilsskatt är rättvis då samtliga tunga fordon som sliter
              på vägarna är med och betalar. I dag slipper de utländska åkerierna
              helt dessa kostnader. De utländska lastbilarnas marknadsandelar
              av de utförda transporterna är i dag 20 procent och ökar hela
              tiden. De flesta lastbilarna kommer från Danmark, Norge, Tyskland
              och Polen, och det är länder som redan har infört eller tänker
              införa en lastbilsskatt.
            </seg>
            <seg n="b000c7cd">
              Med en rättvis lastbilsskatt, det vill säga en vägavgift vid
              sidan av en banavgift, tar vi rätt kurs och flyttar över bröden,
              Billyhyllorna och breven från lastbilsflaken till järnvägsvagnarna.
            </seg>
            <seg n="1a9bbe9a">
              Herr talman! Avslutningsvis ställer jag mig självklart bakom
              alla Miljöpartiets reservationer och särskilda yttranden, men
              för tids vinnande yrkar jag bifall bara till reservationerna 3
              och 4.
            </seg>
          </u>
          <note type="speaker" n="2a4f4bdb">
            Anf. 3 TONY WIKLANDER (SD):
          </note>
          <u who="tony_wiklander_006280" xml:id="i-a72865e564d9d020-0" n="dd025980">
            <seg n="5ad1ae9a">
              Herr talman! Vi behandlar som sagt kommunikationer, i första
              hand anslagsfrågor under punkt 4.
            </seg>
            <seg n="ce2f2462">
              Låt mig bara konstatera att ramarna är antagna. Det är inte mycket
              vi kan göra åt detta med gällande budgetsystem. Jag vill ändå
              anföra att vi i det särskilda yttrande som vi har lämnat in har
              högre ambitioner än regeringen på utgiftsområdet, och det gäller
              i det här fallet järnvägsunderhållet. De tidigare två talarna
              har uttalat samma sak. Det känns ju glädjande, men det har tydligen
              ingen inverkan på det slutliga beslutet här i kammaren.
            </seg>
            <seg n="4dcdbb5e">
              Jag får nöja mig med att redovisa vad SD anser om det hela. Att
              underhållet av det svenska järnvägsnätet är extremt eftersatt
              sätter vi som första punkt. Där förefaller vi vara överens med
              åtminstone de hittillsvarande talarna, men jag tror att de flesta
              inser att det förhåller sig på det sättet. Det är inte acceptabelt.
              En kraftig förbättring måste åstadkommas.
            </seg>
            <seg n="987852b2">
              För att säkerställa ett effektivt utnyttjande av infrastrukturen
              menar vi att det behövs trimningsåtgärder, mötesplatser och förbigångsspår.
              Jag ska i sammanhanget också påpeka, med all tydlighet, att vi
              vill markera att vi motsätter oss att finansieringen och upprustningen
              ska ske genom höjda banavgifter. Enligt vår mening skulle det
              nämligen riskera att leda till en prisökning som motverkar nyttjandet
              av järnvägen.
            </seg>
            <seg n="17d38209">
              Det har talats mycket om höghastighetståg. Tidigare ministrar
              har hälsat på oss och talat vackert om att det är det vi genomgående
              ska satsa på. Det nämndes också att det inte kostar mer att bygga
              höghastighetsjärnväg. Jag har försökt fråga om detta men aldrig
              fått något som helst svar som påvisar och bevisar att det förhåller
              sig på det sättet.
            </seg>
            <seg n="0d3fe416">
              Vår ambition är att få det nuvarande järnvägsnätet att fungera,
              att tågen kommer och går så att folk tryggt kan förlita sig på
              dem. Tills vidare nöjer vi oss med den ambitionen.
            </seg>
            <seg n="c5286f92">
              Vi behöver prioritera kapacitetsökningar på bland annat Södra
              och Västra stambanan, Ostkustbanan, Malmbanan samt runt storstäderna.
              Med det tror jag att jag har sammanfattat de största problemen
              med järnvägen. För att komma till rätta med det föreslår vi i
              år och kommande år att man sammanfattningsvis har ett tillskott
              på totalt 3,5 miljarder fram till 2015.
            </seg>
            <seg n="c850d99c">
              Det kuriösa är att man tydligt kan utläsa att det finns en majoritet
              för ökade anslag till järnvägssatsningar, men oförmågan till samling
              inom denna opposition visar sig här i dag med all önskvärd tydlighet.
              Nu får väl ansvaret ligga hos dem som mest eftertraktar och är
              mest angelägna om att fälla regeringen, för några ansatser i riktning
              mot en samordning har mig veterligen inte skett.
            </seg>
            <seg n="d34d3a89">
              Med detta sagt ber jag att få övergå till punkt 11, Särskilda
              infrastrukturåtgärder. Vi vill lyfta fram behovet av följande
              angelägna satsningar.
            </seg>
            <seg n="bd16f613">
              En ny kustjärnväg, sydostkustbanan, behövs för att bidra till
              en positiv utveckling i regionen. Vi menar att det är angeläget
              att börja utreda och planera för denna bana. När det gäller Västkustbanan,
              en av Sveriges viktigaste järnvägsförbindelser, har man i 20 års
              tid planerat och grejat med den. Nu vill vi se att det sker ett
              avslut. Vi känner väl till Hallandsåsproblemet, men trots det
              skulle vi sannerligen vilja se ett avslut på detta.
            </seg>
            <seg n="624e6bdf">
              Vidare anser vi att hela E20-sträckningen genom Skaraborg och
              E22-sträckningen genom Skåne måste byggas ut till full motorvägsstandard.
              Av samma skäl bör motorvägen E6 mellan Malmö och Helsingborg byggas
              ut till trefilig väg i båda riktningarna. Här handlar det inte
              bara om dålig framkomlighet utan även om en starkt försämrad trafiksäkerhet.
            </seg>
            <seg n="5f10643e">
              För att säkerställa en långsiktigt hållbar trafikförsörjning
              i Öresundsregionen är det angeläget att planera för en ny, fast
              förbindelse i regionen. De nya transportflöden som Fehmarn bält-förbindelsen
              kommer att medföra ställer krav på en fast förbindelse mellan
              Helsingborg och Helsingör. Därigenom kan kapacitet frigöras i
              transportsystemet, vilket är nödvändigt för att klara den framtida
              pendeltrafiken i regionen.
            </seg>
            <seg n="7157acc4">
              Vi har noterat att regeringen aviserat sin avsikt att under mandatperioden
              återkomma med förslag till nytt infrastrukturbeslut. Det är viktigt
              att regeringen då tar med de angelägna satsningar som jag ovan
              redovisar. Jag har på känn att det är fler än vi som efterlyser
              desamma.
            </seg>
          </u>
          <note type="speaker" n="93a34a52">
            Anf. 4 SIV HOLMA (V):
          </note>
          <u who="siv_holma_e183cc" xml:id="i-abd2e80472c26176-0" n="f13e6438">
            <seg n="1a155f9f">
              Herr talman! Jag vill börja med att instämma i mycket av den
              kritik som på ett lysande sätt framförts av både Anders Ygeman
              och Stina Bergström.
            </seg>
            <seg n="c5b78f4d">
              Herr talman! I betänkandet finns fyra reservationer. Vänsterpartiet
              står tillsammans med Socialdemokraterna och Miljöpartiet bakom
              samtliga. För att vinna tid i voteringen yrkar jag bifall till
              två av dessa, det vill säga reservation 3 och 4, som dels handlar
              om höghastighetsbanor, dels om Norrbotniabanan och Botniska korridoren.
            </seg>
            <seg n="110bb443">
              Betänkandet behandlar i första hand budgetpropositionen för 2012
              när det gäller utgiftsområde 22 Kommunikationer. Betänkandet behandlar
              också två skrivelser från regeringen med anledning av de granskningar
              som Riksrevisionen presenterat tidigare under året om kostnadskontrollen
              i stora järnvägsinvesteringar respektive Trafikverkets produktivitet.
            </seg>
            <seg n="31673f1a">
              Herr talman! Jag ska i mitt anförande redogöra för vad Vänsterpartiets
              budgetalternativ handlar om och varför det är bättre än regeringens.
              Jag kommer också att redogöra för varför höghastighetsbanor är
              viktiga och riktiga framtidsinvesteringar. På samma sätt kommer
              jag att argumentera för varför Norrbotniabanan i Botniska korridoren
              är en viktig och riktig investering.
            </seg>
            <seg n="576eb4f2">
              Herr talman! Massarbetslösheten har blivit vardag och ojämlikheten
              har etsat sig fast i samhällskroppen. Nu är det hög tid att få
              bukt med både massarbetslösheten och ojämlikheten. Det kan vi
              få om vi vågar investera för framtiden i fler jobb, ökad jämlikhet,
              klimatomställning och bättre välfärd. Med Vänsterpartiets budgetalternativ
              kan vi skapa förutsättningar för 125 000 nya jobb och utbildningsplatser
              redan 2012.
            </seg>
            <seg n="c2008cf2">
              Full sysselsättning är för oss det överordnade målet. Det är
              därför vårt alternativ är inriktat på att investera i nya jobb.
              Förutom välfärdssatsningarna vill vi införa en riskkapitalfond
              för hållbar industriell utveckling och avsätta särskilda medel
              för att stimulera innovationer och utveckling inom mindre företag
              och för branschprogram inom exempelvis vindkrafts- och besöksnäringen.
              Vi investerar i fler bostäder, upprustar välfärdslokaler och förbättrar
              den fysiska tillgängligheten för att funktionsnedsatta ska kunna
              leva ett fullvärdigt liv.
            </seg>
            <seg n="d3291488">
              Vänsterpartiets satsningar på en kraftigt ökad kapacitet av järnvägen
              innebär att förseningarna på allvar minskas för både människor
              och gods. Det är satsningar som samtidigt skapar nya jobb. Detsamma
              gäller våra satsningar för att öka resandet med kollektivtrafik.
            </seg>
            <seg n="441475b9">
              Herr talman! Vänsterpartiets förslag inom utgiftsområde 22 Kommunikationer
              utgör en del i helheten i budgetalternativet. Sambandet mellan
              ekonomisk tillväxt och ökad klimatpåverkan från transportsektorn
              måste brytas. Järnvägstransporterna utgör det mest miljövänliga
              sättet på fastlandet att resa och frakta gods. Punktliga och tillförlitliga
              järnvägstransporter är fundamentala tillväxtfaktorer samtidigt
              som de håller ihop Sverige från norr till söder, från öst till
              väst. Utifrån ett internationellt perspektiv är de en grundförutsättning
              för oss som är ett mycket exportberoende land. Vänsterpartiet
              vill därför kraftfullt öka satsningarna på tåg och järnväg. Vi
              fortsätter att prioritera järnväg före väg.
            </seg>
            <seg n="62134d82">
              Regeringen gör en tillfällig förstärkning av bananslaget med
              1,8 miljarder kronor 2012 och 2013. Vänsterpartiet anser att de
              tillfälliga nivåhöjningarna måste permanentas och höjas. I går
              hade vi en interpellationsdebatt om kombiterminalernas framtid.
              I den debatten tog jag upp Sekos beräkningar på vad förseningarna
              kostar samhället. Deras beräkningar pekar på drygt 5 miljarder.
              Infrastrukturministern kompletterade denna siffra med att säga
              att det handlar om 11 miljarder. Det är alarmerade siffror, och
              det måste få regeringen att öka sina satsningar på drift, underhåll
              och reinvesteringar. Dessutom måste kapaciteten kraftigt byggas
              ut på landets järnvägar.
            </seg>
            <seg n="d1595805">
              Herr talman! Sverige har för vana att framställa sig som att
              vara eller vilja vara i världsklass. Detta kan man inte påstå
              om dagens svenska järnvägssystem. Bland annat beskriver Seko regeringens
              utgifter till drift, underhåll och reinvesteringar i jämförelse
              med andra länder med orden Sverige i botten. I jämförelse med
              21 länder mellan åren 2007 och 2013 ligger utgifternas andel av
              längden tågräls på i genomsnitt 1,35 miljoner euro. Sverige ligger
              sist på 0,33 miljoner euro. Sverige ligger alltså sist, trots
              den tillfälliga höjningen 2012 och 2013. Vänsterpartiet har stora
              förväntningar på att den aviserade kapacitetsutredningen ska resultera
              i att bananslaget kraftigt höjs och att denna höjning permanentas
              under resten av planperioden till åtminstone 2021.
            </seg>
            <seg n="b5174bea">
              I detta sammanhang vill vi i Vänsterpartiet att de lågtrafikerade
              banorna ska tas till vara. Vi vill att de blir mer utnyttjade
              än vad som sker i dag. En förutsättning för detta är att de rustas
              upp och blir det alternativ de kan vara i omställningen av exempelvis
              godstrafik från väg till järnväg. Vi vill också bevara och utveckla
              kapillärspåren. Det är enligt vår mening av största vikt att företag
              har närhet till industrispår som leder ut till Trafikverkets banor.
              Om det är smidigt och enkelt att frakta gods via järnväg ökar
              företagens vilja att flytta över gods från väg till järnväg. För
              att få fler att ta tåget och mer gods att fraktas på spår är det
              angeläget att bygga fler spår. I Vänsterpartiets budgetalternativ
              avsätter vi drygt 18 miljarder kronor under en treårsperiod, varav
              2 miljarder under 2012.
            </seg>
            <seg n="57fc056d">
              Herr talman! Regeringen vill höja banavgifterna kraftigt från
              715 miljoner kronor 2011 till 1 000 miljoner kronor 2013. Så länge
              varken flyg- eller vägtrafiken står för sina fullständiga samhällsekonomiska
              kostnader anser vi att det inte är rimligt att belasta järnvägstrafiken
              med ökade kostnader. Det skulle försämra järnvägens attraktionskraft
              gentemot de övriga trafikslagen, och det rimmar illa med vår strävan
              att skapa ett mer ekologiskt hållbart transportsystem. Det är
              därför Vänsterpartiet vill införa en avståndsbaserad vägavgift
              en så kallad lastbilsskatt. Vänsterpartiet vill också införa en
              klimatskatt på inrikesflyg. Regionalt upphandlad flygtrafik ska
              inte belastas, och därför blir den i vårt förslag kompenserad.
            </seg>
            <seg n="a023b7ab">
              Herr talman! I går debatterade vi kombiterminalernas framtid.
              En av operatörerna, Cargo Net, lägger ned sin verksamhet i landet.
              Visserligen fortsätter de till den 31 mars nästa år i reducerad
              form, men det är viktigt att ta del av varför de lägger ned sin
              verksamhet. Det norska statliga bolaget Cargo Nets svenska motsvarighet
              heter Green Cargo. De är samstämmiga när de beskriver orsaken
              till problemen. Det handlar om den sjunkande lönsamheten för godsföretagen
              de senaste fyra fem åren. Detta beror på de senaste årens vinterkaos
              på järnvägarna, de kraftigt eftersatta satsningarna på drift,
              underhåll och reinvesteringar plus de negativa effekterna av avregleringarna.
            </seg>
            <seg n="9f972258">
              Som lök på laxen ska dessa hårt pressade företag betala höjda
              banavgifter på spår som är kvalitetsmässigt under all kritik.
              Jag vädjar än en gång till majoritetens regeringspartier att besinna
              sitt ansvar. Menar ni allvar med att ni också vill ha mer gods
              på järnväg så borde ni ompröva besluten om att höja banavgifterna
              för att säkra godstrafiken på järnväg. Ryck inte på axlarna! Ta
              ert politiska ansvar!
            </seg>
            <seg n="38229ec2">
              Herr talman! Avreglering och bolagisering har inte medfört ett
              nyttjande av järnvägskapaciteten på ett samhällsekonomiskt riktigt
              sätt. Enligt Vänsterpartiet ska utgångspunkten i stället vara
              en helhet som tillgodoser samhällets intressen för gods- och persontransporter
              och inte kortsiktiga ekonomiska krav som utelämnar möjligheten
              till miljövänliga transporter i hela landet. Uppstyckningen av
              järnvägssystemet skapar onödiga samordningsproblem. Bristande
              samordning löser man inte med ännu mer konkurrensutsättning. Det
              är ju konkurrensutsättningen som är roten till den bristande samordningen.
            </seg>
            <seg n="4bac5c1a">
              Vi har alltså en regering som är fullständigt tondöv i detta
              sammanhang. Jag har vid flera tillfällen bett regeringen att åtminstone
              lyssna på den avgående ordföranden i SJ, moderaten Ulf Adelsohn.
              Han ville att man skulle ta timeout och göra en utvärdering för
              att se om avregleringen hade fått de positiva effekter som man
              trodde. Vänsterpartiet vill att avreglering och bolagisering ska
              omprövas.
            </seg>
            <seg n="04fbf20b">
              Herr talman! Vänsterpartiet vill också se fler och bättre kollektiva
              resor. Vi vill att kollektivtrafikens andel av antalet resor fördubblas
              till 2020. Ett ökande resande med kollektivtrafik för med sig
              en rad positiva effekter, bland annat ett mer effektivt resursutnyttjande,
              minskade utsläpp, färre trafikolyckor och inte minst ökade möjligheter
              för grupper med låga inkomster att förflytta sig. Mot denna bakgrund
              vill vi genomföra ett fullskaligt försök med avgiftsfri kollektivtrafik,
              så kallad klimattaxa, i ett storstads- och i ett landsbygdslän
              och koppla forskarstöd till försöken.
            </seg>
            <seg n="66e905ed">
              Herr talman! För att kunna fördubbla antalet resor med kollektivtrafiken
              vill vi stimulera den lokala och regionala kollektivtrafiken med
              5 000 miljoner under en treårsperiod. För 2012 utgår 1 500 miljoner
              i stimulansbidrag. Vi vill också att trängselavgifterna i Helsingfors
              i första hand ska användas till att förbättra kollektivtrafiken
              i regionen. Vi motsätter oss starkt regeringens föresats att dessa
              medel ensidigt ska användas till att finansiera vägprojekt, framför
              allt Förbifart Helsingfors.
            </seg>
            <seg n="ce2e5ee9">
              Vänsterpartiet vill tillföra den interregionala kollektiva persontrafiken
              200 miljoner kronor nästa år. Tillskottet ska kompensera två saker.
              Det ena är att kompensera för de minskade statliga anslagen till
              upphandling av interregional persontrafik. Det andra handlar om
              att regeringen har varit pådrivande i att konkurrensutsätta spåren,
              vilket har medfört ökade upphandlingskostnader för interregional
              trafik med drygt 100 miljoner.
            </seg>
            <seg n="18ce0a75">
              Herr talman! Vänsterpartiet vill också påskynda utbyggnaden och
              användandet av förnybara bränslen. Vi avsätter pengar till investeringsprogram
              som ska stimulera utbyggnaden av svensk produktion och distribution
              av biogas och därigenom förbättra tillgången till bensinstationer
              med biogas runt om i landet. På motsvarande sätt vill vi också
              främja utbyggandet av elladdstationer. Vi vill också stimulera
              en förnyelse av bussparken i en mer miljövänlig riktning. Vi vill
              påskynda utbytet av bussar som drivs med förnybara bränslen. Vi
              vill införa en allmän skrotningspremie för att förnya bilparken
              till mer miljövänliga fordon.
            </seg>
            <seg n="96028800">
              Herr talman! Avslutningsvis vill jag lyfta fram två järnvägssatsningar
              som har stor betydelse för att höja kapaciteten i järnvägssystemet.
              Det ena är höghastighetsbanor, som enligt vår mening är en del
              av lösningen på den befintliga kapacitetsbristen. Ett system med
              höghastighetsbanor skapar en kraftigt utökad kapacitet och minskar
              samtidigt sårbarheten. En satsning på höghastighetståg är också
              väsentlig av klimatskäl, bland annat genom att det skapas klara
              alternativ till inrikesflyget på berörda sträckor. Den frigör
              spår för mer regional tågtrafik och mer godstrafik, vilket innebär
              att både bil- och lastbilstrafiken kan minska.
            </seg>
            <seg n="1263df29">
              Det andra är Norrbotniabanan. I dag saknas 27 mil järnväg, Norrbotniabanan,
              för att Botniska korridorens del inom Sverige ska vara komplett.
              Det är en kustnära järnväg mellan Umeå och Luleå och utgör en
              naturlig förlängning av Ostkustbanan och Botniabanan. Det är positivt
              att Europeiska kommissionen anser att denna sträcka är angelägen
              i den transeuropeiska transportinfrastrukturen. Förhoppningsvis
              betyder detta att den svenska regeringens tveksamma inställning
              till Norrbotniabanan förändras till en mer positiv hållning. Regeringen
              har utlovat att komma tillbaka hösten 2012 med beslut.
            </seg>
            <seg n="3777dc4b">
              Att bygga denna bana är en klok investering som gör Sverige starkare.
              Det är en investering som skulle kunna effektivisera företagens
              transporter. Kostnaderna beräknas kunna minska med 30 procent.
              Hade vi haft en rödgrön regering så skulle vi kunna bygga första
              etappen 20142017 till en beräknad kostnad på 10 miljarder.
            </seg>
          </u>
          <note type="speaker" n="8c082635">
            Anf. 5 JAN-EVERT RÅDHSTRÖM (M):
          </note>
          <u who="jan-evert_radhstrom_5e7cf4" xml:id="i-9426ffec921cc1d0-0" n="8aa7dcfb">
            <seg n="42dbabb0">
              Herr talman! Vi vet sedan tidigare att regeringen har påbörjat
              en historisk satsning på Sveriges infrastruktur med de ca 500
              miljarder kronor som har avsatts i den nationella planen för 20102021.
            </seg>
            <seg n="364c25a6">
              Den nationella planen pekar ut vilka projekt som Trafikverket
              ska prioritera under perioden och hur Trafikverket ska fördela
              medlen för drift och underhåll. Av alla dessa pengar är 417 miljarder
              statligt finansierade och resterande 65 miljarder finansieras
              på annat sätt, bland annat via vägavgifter, trängselskatt, kommunala
              satsningar och banavgifter.
            </seg>
            <seg n="3e4057db">
              Efter förra årets problem, inte minst på grund av de extrema
              väderförhållandena för järnvägen men även för vägen, har regeringen
              bestämt att utöver den nationella planen satsa ytterligare 5 miljarder
              kronor på infrastruktur under 20122013. Pengarna ska gå främst
              till drift och underhåll, reinvesteringar och trimningsåtgärder
              på både väg- och järnväg. Detta innebär att regeringen satsar
              7 miljarder kronor per år 2012 och 2013 för underhåll av järnvägen
              och ca 11 miljarder på vägunderhåll. Det är gigantiska belopp
              som vi talar om.
            </seg>
            <seg n="7bebfc45">
              En god och utbyggd infrastruktur är grunden för att stimulera
              sysselsättning och samtidigt stärka Sveriges konkurrenskraft,
              både vad gäller storstad och landsbygd. Tack vare regeringens
              ordning och reda i statsfinanserna kan vi tillföra 5 miljarder
              kronor extra till infrastrukturen trots den finansiella oro som
              råder i vår omvärld. Vilket land kan stoltsera med detta? Det
              finns väl knappast något land som har möjlighet att göra så stora
              satsningar på infrastrukturen med en budget i balans.
            </seg>
            <seg n="335a3bb6">
              Att alliansregeringen ser vår infrastruktur som en del i vår
              tydliga jobbpolitik råder det ingen tvekan om. Vi har visat att
              vi prioriterar infrastruktur med riktig finansiering och riktiga
              pengar. Det är något som landet Sverige inte har varit bortskämt
              med under tidigare sosseledning. Under den ledningen var det mycket
              prat och väldigt lite riktiga pengar.
            </seg>
            <seg n="c977de07">
              Vi vill bygga bort dagens flaskhalsar, förbättra drift och underhåll,
              reinvesteringar och trimningsåtgärder. Det satsas dessutom stora
              resurser på viktiga nyinvesteringar i olika delar av landet.
            </seg>
            <seg n="d9ffbc33">
              När vi talar om reinvesteringar innebär det att vi vill påskynda
              utbytet av gamla delar i järnvägssystemet och ersätta dem med
              nya. På så sätt minskar vi underhållsbehovet på sikt när vi ser
              till att få utbyten gjorda av exempelvis ställverk, räls, spårväxlar
              och kontaktledningar med mera. Det blir lite ironiskt när oppositionen
              vill beskylla nuvarande regering för bristande underhåll och reinvesteringar.
              Ta bara exemplet att järnvägsväxlarna i Sverige är i snitt 45
              år gamla. Det är vi som nu ser till att dessa 12 000 järnvägsväxlar
              blir utbytta. Var fanns Socialdemokraterna förr när ni hade ansvar
              för att byta växlar och kontaktledningar? Det var mycket prat
              men ingen handling.
            </seg>
            <seg n="965f7178">
              Herr talman! Trafikutskottet bjöd nyligen in till en hearing
              om vinter och järnväg i riksdagen. Det är inte första gången utskottet
              bjuder in berörda myndigheter och tågoperatörer till riksdagen,
              och jag tycker mig redan nu ha märkt att kommunikationen mellan
              infrastrukturens olika aktörer har blivit betydligt bättre. Det
              utlovades att snöröjning, avisning och information kommer att
              fungera bättre än föregående år. För att stå bättre rustade inför
              extrema vädersituationer har det införts vintertidtabeller som
              bland annat medför större mellanrum mellan avgångarna, vilket
              möjliggör för fler snöröjningståg att komma fram. Detta är något
              som Ygeman raljerar om. Det är beklämmande att ni inte ser allvaret
              när vi har extrema vädersituationer.
            </seg>
            <seg n="fc908f52">
              Jag tycker att vi ska ha respekt för att extrema vintrar kan
              vara svåra att klara av på flera sätt. Jag kan som exempel ta
              Hallsbergs bangård. Det är lätt att beskylla Trafikverket för
              att det inte fungerade vid förra årets snöoväder. Egentligen kanske
              kritiken skulle ha riktats mot de arkitekter som en gång i tiden
              ritade denna bangård. Den ritades på ett sådant sätt att all snö
              måste skyfflas bort överallt. Man kunde inte ens låta snö ligga
              kvar mellan de olika spåren. Då kan man ställa frågan: Vad händer
              när det som förra året kom 60 centimeter snö över Hallsbergs bangård?
            </seg>
            <seg n="71efc6cd">
              Ingen maskinell utrustning i världen klarar av att omedelbart
              få bort den mängden snö. Det innebär faktiskt att man måste köra
              bort snö motsvarande 112 500 lastbilslass. Det ger respekt för
              att det är stora problem.
            </seg>
            <seg n="7c4378dd">
              Gemensamt för oppositionen är att samtliga vill höja anslagen
              för investeringarna i infrastrukturen utöver de historiska satsningar
              som regeringen nu genomför. Det är inget ovanligt i det. Det har
              bland andra sossar alltid gjort när de inte har makten. De anslår
              mycket pengar i opposition men lite pengar när de är i regeringsställning.
              Vi grundar dock vår budget på fakta och underlag från Trafikverket
              som analyserar hela transportsystemet och vad som är en rimlig
              nivå på satsningar.
            </seg>
            <seg n="f895e8d3">
              Socialdemokrater brukar alltid vilja hävda att de har gjort en
              RUT-undersökning som visar hur mycket pengar de satsar. Ygeman
              har nu blivit överbevisad och har därför inte använt sig av detta
              i denna debatt. Det är den RUT-rapport som Socialdemokraterna
              tog fram som jag har i min hand. Där vill de påvisa att de anslår
              mest pengar. Men när man ser på den RUT-rapport som Socialdemokraterna
              har tagit fram visar det sig att de satsar pengar bara när de
              är i opposition. Det vore smakligt om Ygeman kunde redovisa RUT-rapporten
              ytterligare en gång med verklig bakgrund.
            </seg>
            <seg n="1c68ab38">
              Herr talman! Jag tänker nu uppehålla mig en stund kring reservation
              3 från Socialdemokraterna, Vänsterpartiet och Miljöpartiet om
              höghastighetsbanor, vars syfte jag finner minst sagt oklart och
              näst intill oseriöst. Där efterfrågas bättre och mer underlag.
              I den delen är det lovvärt då beslut i den storleksordningen kräver
              goda underlag. Allt annat vore direkt oansvarigt mot skattebetalarna.
              Men samtidigt som de säger det vill de ha en avsiktsförklaring
              om att vi ska bygga höghastighetsjärnvägar, detta utan tillförlitliga
              underlag och utan att de mest centrala frågorna har utretts färdigt
              om vad vi ska uppnå och hur detta kan göras på bästa sätt.
            </seg>
            <seg n="945696f1">
              Låt mig för en kort stund gå tillbaka till underlagsfrågan. Trafikverket
              har av regeringen fått i uppdrag att utreda och identifiera vilka
              kapacitetshöjande åtgärder i järnvägssystemet som ger den samhällsekonomiskt
              effektivaste lösningen för att nå ett långsiktigt hållbart transportsystem.
              Låt mig upprepa: effektivaste lösningen för att nå ett långsiktigt
              hållbart transportsystem. Kanske anser man från oppositionens
              sida att detta inte är tydligt nog.
            </seg>
            <seg n="568711bc">
              Låt mig då vara ännu tydligare. Jag citerar: Trafikverket ska
              utreda kraftfulla kapacitetsstärkande åtgärder för att ge förutsättningar
              för valfrihet och flexibilitet på längre sikt. Olika scenarier
              för utbyggnad av höghastighetsjärnväg kommer att studeras, liksom
              ett alternativ med utbyggda stambanor. Är det så att oppositionen
              vill sparka in öppna dörrar och utreda det som redan utreds, eller
              kan det vara så att man bortser från skrivningen effektivaste
              lösningen och fokuserar bara på hastighetsstandarder i stället
              för på behov?
            </seg>
            <seg n="9d75d77a">
              En ansvarsfull politik, och i synnerhet en ansvarsfull infrastrukturpolitik,
              bygger på att man svarar på ett antal grundläggande frågor om
              vad man ska uppnå, hur det kan genomföras och för vem det ska
              genomföras. Den som säger sig vara beredd att investera över 100
              miljarder kronor av våra gemensamma resurser utan att ha svaret
              på dessa grundläggande frågor är varken ansvarsfull eller trovärdig.
            </seg>
            <seg n="fc827ae3">
              Men låt oss återkomma till dessa vad och hur för en kort stund.
              Vad är det man vill uppnå? Handlar det om att skapa ökade förutsättningar
              för godstransporter på järnväg? Varför vill man då stänga ute
              en stor del av trafiken genom separerade spår? I andra länder
              kan vi se att biltrafiken ökar för att man ensidigt har satsat
              på höghastighetsbanor som tränger undan konventionell järnvägstrafik.
              Jag skulle gärna vilja att Stina Bergström redogör för situationen
              i Frankrike. Vad har skett när man ensidigt har satsat på höghastighetsjärnväg?
              Vad har hänt med den konventionella järnvägen i Frankrike?
            </seg>
            <seg n="8cff3fab">
              Kanske handlar det inte om godstransporter utan om persontransporter
              för oppositionen? Men varför satsar man då på det långväga resandet,
              vilket höghastighetståg per definition just handlar om? Det gör
              man trots att vi vet att 98 procent av alla resor är kortväga
              resor. Borde vi då inte prioritera det som är mest effektivt,
              alltså pendeltåg och kollektivtrafik och regionala resor?
            </seg>
            <seg n="9680a9f6">
              Kanske handlar det från oppositionens sida varken om gods- eller
              persontransporter utan om påståendet om förbättrad miljö. Men
              några reella miljöeffekter går det knappast att tala om. Enligt
              Expertgruppen för miljöstudier så skulle höghastighetsbanor kunna
              minska våra utsläpp med 0,3 procent. Jag tycker att Stina Bergström,
              Miljöpartiet, här i kammaren tydligt för svenska folket ska redovisa
              miljöaspekterna på sitt ställningstagande för höghastighetsjärnväg.
              Det är dags att detta kommer upp.
            </seg>
            <seg n="85966791">
              När vi sedan kommer till finansieringsfrågorna blir frågorna
              allt fler och svaren lyser med sin frånvaro. Särskilt intressant
              blir det i ljuset av både Vänsterpartiets och Miljöpartiets motstånd
              till förslagen om höjda banavgifter i dagens järnvägssystem. Man
              motsätter sig regeringens höjning av banavgifter. Det är nya pengar
              som skulle gå direkt till förbättrat underhåll och reinvesteringar
              i järnvägen. Men samma partier verkar samtidigt köpa det förslag
              som presenterades i Höghastighetstågsutredningen med banavgiftshöjningar
              på närmare 1 000 procent för den järnvägen. Var är logiken, Siv
              Holma och Stina Bergström? Ni säger ja till 1 000-procentiga banavgiftshöjningar
              i detta ärende.
            </seg>
            <seg n="f4e25d4f">
              Herr talman! Jag vill vara väldigt tydlig. Tåg ska både gå och
              komma fram i utsatt tid, och de ska gärna gå fort. Men vi måste
              först få goda underlag om vad som ska uppnås och hur. Därför återkommer
              jag till regeringens uppdrag till Trafikverket. Det handlar om
              den effektivaste lösningen för att nå ett långsiktigt hållbart
              transportsystem. Denna redovisning kommer vi att få från Trafikverket
              den 30 april. Vi kommer att få de svar som vi vill ha. Det är
              ansvarstagande från alliansregeringen att vi vill ha goda underlag
              innan vi tycker till.
            </seg>
            <seg n="da77a23f">
              Herr talman! Det är många viktiga saker i Trafikutskottets betänkande
              som jag skulle vilja ta upp utöver det som jag redan nämnt. Jag
              avstår dock från detta eftersom vi har äran att ha både vår infrastrukturminister
              och vår it-minister närvarande här i dag. Dessutom kommer mina
              allianskolleger att redovisa olika områden som gäller sjöfart,
              vägtransporter, it-politik och så vidare.
            </seg>
            <seg n="7e3575eb">
              Herr talman! Nu är julen snart här, och jag vill passa på att
              tacka trafikutskottets kansli för ytterligare ett år med ett fantastiskt
              bra arbete. Ni har varit oss till mycket stor hjälp. Jag tror
              att jag talar för alla utskottets ledamöter här. Innan debatten
              fortsätter vill jag även önska talmannen med personal en god jul.
              Jag vill önska god jul till oppositionen, mina vänner i Alliansen
              och naturligtvis till våra ministrar. En riktigt god jul och ett
              gott nytt år till alla!
            </seg>
          </u>
          <note type="speaker" n="a946fe62">
            Anf. 6 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-0" n="471c0199">
            <seg n="551bc8e2">
              Herr talman! Vi får för Jan-Evert Rådhströms skull hoppas att
              det inte finns några tv-skärmar på Sveriges stationer, där folk
              ser verkligheten utanför kammarens talarstol. De ser tågen som
              inte går i tid. De ser de nedlagda frakttågen. De tvingas evakueras
              ut på snötäckta banvallar. Men Jan-Evert Rådhströms svar är: Allting
              är perfekt! Och det är inte perfekt bara av en slump utan på grund
              av den borgerliga alliansregeringen.
            </seg>
            <seg n="eb76aee9">
              Sällan har väl skillnaderna mellan verklighet och talarstol varit
              så stora. När Jan-Evert Rådhström räknar upp planmål efter planmål
              ser jag ett namn framför mig. Det namnet är inte Jan-Evert Rådhström
              utan Ivan Gavrilovitj Aleksandrov, den legendariske generaldirektören
              för Gosplan, den ryska planmyndigheten, som varje år ställde upp
              nya stolta mål och varje år kom till Högsta sovjet och sade: Vi
              har överträffat målen! Läget i landet är fantastiskt! Tågen går
              i tid, och vi har aldrig någonsin satsat så mycket som nu på tågen!
            </seg>
            <seg n="c281880e">
              Problemet är bara, Jan-Evert, att tågen står stilla. De är försenade
              och går inte i tid. Folk står och väntar på dem. Sveriges två
              största och viktigaste godstransportörer på järnväg lägger ned
              verksamheten. Jan-Evert Rådhströms svar blir: Vi har aldrig satsat
              så mycket som nu! Finns det någon liten spricka i fasaden är det
              Socialdemokraternas fel, som styrde landet för fem år sedan.
            </seg>
            <seg n="37ffa4b4">
              Jan-Evert Rådhström hänvisade till någon undersökning från RUT.
              Jag såg inte vad det var du fladdrade med. Enligt den RUT-undersökning
              som jag har läst var det dock så att varje år när vi lade fram
              vår budget om underhåll till järnvägar var det varje gång något
              av allianspartierna som röstade för en lägre nivå på underhållet.
              Ett av de partier som ville ha lägre underhåll när vi satsade
              var Moderata samlingspartiet, numera känt som Nya moderaterna.
            </seg>
          </u>
          <note type="speaker" n="585e41aa">
            Anf. 7 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-1" n="8aa7dcfb">
            <seg n="f3eb6739">
              Herr talman! Er egen RUT-rapport kan jag gärna överlämna till
              Ygeman, och jag kan också för tv-tittarnas skull lägga ut den
              på min hemsida så att alla i Sverige kan se vad det faktiskt står.
            </seg>
            <seg n="e69f9191">
              Det skiljer mellan allianspartierna i satsningar, men vi har
              alltid tagit ansvar och satsat reella, riktiga medel inte luftsiffror
              som Socialdemokraterna alltid har haft.
            </seg>
            <seg n="1e73aa5b">
              Ygeman säger att folk står på perrongerna och fryser. Det är
              alldeles riktigt. Sådant händer, och det ska inte behöva hända.
              Vi vet att vår minister därför har kallat ihop alla parter inom
              denna sektor. Operatörerna har själva haft mycket jobb för att
              se till att det ska bli bättre. Vi ska ha respekt för att det
              har varit problem.
            </seg>
            <seg n="aca47f87">
              Men populismen har en gräns, Ygeman. När vi under perioden 20062011
              har ökat anslagen för drift och underhåll på järnvägssidan med
              60 procent från en socialdemokratisk, katastrofalt dålig nivå
              då är det allvarligt.
            </seg>
            <seg n="e3f95706">
              Vi har faktiskt gjort jättestora höjningar. Jag tycker att de
              som har möjligheter att gå in och se på repris på Ygemans anförande
              ska göra det. Vad talar han om i sitt anförande? Jo, han talar
              om nyinvesteringar igen. Det är samma luftsiffror som ni hade
              tidigare när ni hade en infrastrukturplan som var ofinansierad.
            </seg>
            <seg n="d3d398a6">
              Ygeman talar ingenting om behovet av drift och underhåll i sitt
              anförande. Det är kärnan för dem som står och fryser, Ygeman.
              Det är drift och underhåll och inte att bygga ny höghastighetsjärnväg
              mellan Malmö och Helsingfors som är färdig om 25 år.
            </seg>
          </u>
          <note type="speaker" n="4ff76ee9">
            Anf. 8 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-1" n="471c0199">
            <seg n="3f126baf">
              Herr talman! Nu har jag bara en enkel fråga till Jan-Evert. Om
              anslagen under vår tid var katastrofalt låga, varför föreslog
              du i kammaren att de skulle vara lägre? Om anslagen under vår
              tid var katastrofalt låga, varför sade Anders Borg när ni kom
              till makten att vi har överinvesterat i järnväg? Hur kommer det
              sig? Förklara gärna det för mig. Jag får det inte riktigt att
              gå ihop. Om nivåerna var katastrofalt låga förut och ni ville
              ha lägre nivåer, hur går det ihop? Förklara det för tv-tittarna
              och kammaren.
            </seg>
          </u>
          <note type="speaker" n="fa234b85">
            Anf. 9 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-2" n="8aa7dcfb">
            <seg n="c3af38c0">
              Herr talman! Det referat av Anders Borg som Anders Ygeman vill
              hänvisa till är taget ur en intervju från 2007. Han tar där upp
              ett resonemang om hur förhållandet har varit mellan väg och järnväg.
              Vi har ett vägnät som är tio gånger större än järnvägsnätet. Det
              var i det sammanhanget som vår finansminister tog den diskussionen.
              Det var inte en kritik mot järnvägen på något sätt.
            </seg>
            <seg n="a24b8769">
              Det är lite beklämmande när vi har en företrädare för Socialdemokraterna
              som ska försöka använda ett lösryckt uttalande från 2007 om att
              vi investerar för mycket i järnväg. Låt oss se vad vi har gjort,
              Ygeman. Vi har gjort historiens största satsning 2007, när du
              påstår att uttalandet var så beklämmande.
            </seg>
            <seg n="7305457d">
              Vår finansminister har varit med och gjort en historiskt stor
              satsning 2008, trots hur du läser hans uttalande. Vi har gjort
              en historiskt stor satsning 2009, trots vad du läser att han sade
              2007. Det måste finnas rim och reson. Det klingar tomt i Ygemans
              argumentation.
            </seg>
            <seg n="851edc5f">
              Det vore glädjande om Ygeman intresserade sig för drift- och
              underhållsfrågor och inte bara höghastighetsprojekt. Vi har känt
              alltför länge att ni under den tid det var socialdemokratisk regering
              tyckte om att klippa band. Men drift- och underhållsfrågor var
              tydligen inte så viktigt för den dåvarande socialdemokratiska
              regeringen. Det är det inte heller för Ygeman.
            </seg>
          </u>
          <note type="speaker" n="bf0fd0af">
            Anf. 10 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-1" n="fd019e3d">
            <seg n="8d36e744">
              Herr talman! Jag har god lust att hänga på den diskussion som
              Jan-Evert Rådhström hade med Anders. Men jag vill tala om de lågtrafikerade
              banorna som ligger mig varmt om hjärtat
            </seg>
            <seg n="c9b47620">
              Den 16 januari invigs elektrifieringen av Genvägen som är en
              del av Inlandsbanan som går mellan Kristinehamn och Ludvika. Det
              har vi värmlänningar sett fram emot. Vi har alltför länge fått
              åka med gamla dieselosande rälsbussar när vi ska pendla från Storfors
              och Filipstad eller åka vidare till Dalarna.
            </seg>
            <seg n="a205d3e0">
              Döm om vår bestörtning när persontrafiken i juni i år lades ned
              ett halvår innan elektrifieringen är klar. Anledningen är att
              stödet till trafiken från Rikstrafiken har dragits in. Utan det
              bidraget har kommunerna och länen inte möjlighet att köra trafiken.
            </seg>
            <seg n="a55406ab">
              Rikstrafiken är numera en avdelning av Trafikverket. Det har
              fått ett minskat anslag under en rad år. Det har fått till följd
              att viktig arbets- och skoltrafik med tåg har dragits in på flera
              ställen i landet.
            </seg>
            <seg n="b915fc1b">
              Jag vill fråga Jan-Evert Rådhström: Hur tänker du agera för att
              persontrafiken på Genvägen och andra lågtrafikerade banor ska
              kunna fortsätta? Tycker inte du, Jan-Evert, att det är konstig
              ordning att först fatta beslut om att elektrifiera en bana och
              sedan lägga ned persontrafiken på den?
            </seg>
          </u>
          <note type="speaker" n="1e8d0db3">
            Anf. 11 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-3" n="8aa7dcfb">
            <seg n="c10ae698">
              Herr talman! Om vi ska ta helheten i den problematiken tycker
              jag att Stina Bergström ska dra sig till minnes varför vi elektrifierade
              den sträckan just när det gjordes. Det fanns en vilja från tågoperatörerna.
              Det var en av landets viktigaste sträckor att få elektrifierad
              för att vi skulle få godstrafiken att fungera. Det var förutsättningarna.
              Det lyckades alliansregeringen med att genomföra. Tyvärr hände
              ingenting före 2006 när Miljöpartiet stödde dåvarande regering.
              Men vi tog tag i problemet och fixade det.
            </seg>
            <seg n="c639ede5">
              När det gäller persontrafiken är det i detta fall en diskussion
              mellan Värmlandstrafik och Rikstrafiken. Det är en fråga som jag
              tror att inte ens Stina Bergström vill gå in och försöka lösa
              här i kammaren. Det är en regionalpolitisk fråga där vår länspolitiker
              får göra en prioritering om de vill satsa på den trafiken. Rikstrafiken
              anser att det är alldeles för lite persontrafik på sträckan och
              vill därför dra in stödet. Jag tror att till och med Stina Bergström
              stöder mig i min uppfattning att det inte är en riksdagsfråga,
              eller har Miljöpartiet någon helt ny politik för vad riksdagen
              ska besluta om?
            </seg>
            <seg n="db56255c">
              Jag kan passa på att tala om höghastighetståg. Miljöpartiet vill
              satsa allt de kan mellan våra storstadsregioner. De glömmer bort
              regional förstoring och regionala resor. De vill satsa på 2 procent
              av resorna mellan Helsingfors, Göteborg och Malmö. Jag vill fråga
              Stina Bergström: Varför vill ni ödelägga landsbygden med kilometerskatt?
              Vi kan ta en regionalpolitisk debatt. Varför säger du nej till
              Kristdemokraternas förslag om järnvägstrafik mellan Oslo och Helsingfors?
              Det har ni yrkat nej till i det här betänkandet. Ni satsar bara
              på Helsingfors, Göteborg och Malmö.
            </seg>
          </u>
          <note type="speaker" n="4434e56a">
            Anf. 12 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-2" n="fd019e3d">
            <seg n="2c9c0804">
              Herr talman! Jag talar gärna om trafik på landsbygden, och då
              talar jag gärna om de lågtrafikerade banorna. De är viktiga både
              för gods- och persontrafiken. Det är 10 procent av godstrafiken
              som startar på en lågtrafikerad bana.
            </seg>
            <seg n="e7d70eac">
              I Värmland har vi sett exempel på vad trafiken på Frykstadsbanan
              betytt för möjligheten att bo kvar på landet. Jag är övertygad
              om att goda kollektiva kommunikationer på landsbygden är någonting
              som kommer att locka människor att bosätta sig på landsbygden.
            </seg>
            <seg n="e88ce561">
              Miljöpartiet har inte ändrat någon politik när det gäller detta.
              Vi har länge i våra budgetmotioner anslagit pengar till de lågtrafikerade
              banorna både för upprustning och för persontrafiken på banorna
              som är en viktig del.
            </seg>
            <seg n="62e54713">
              Det är inte bara en fråga för kommuner och regioner. Det är faktiskt
              så att riksavtalen anslår pengar för detta. Men de pengarna har
              minskat från 1 058 miljoner till 831 miljoner åren 20082011. Det
              handlar om drygt 200 miljoner mindre till persontrafiken på de
              lågtrafikerade banorna under de åren.
            </seg>
            <seg n="0b9ec46c">
              Vi har lyft tillbaka de pengarna i vårt budgetförslag. Jag vill
              fråga Jan-Evert Rådhström: Tycker inte du att det är väl använda
              pengar? Månar inte du om persontrafik på de järnvägar som är viktiga
              för landsbygdens överlevnad?
            </seg>
          </u>
          <note type="speaker" n="6de55678">
            Anf. 13 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-4" n="8aa7dcfb">
            <seg n="517c8eaa">
              Herr talman! Jo, det är viktigt att vi har de lågtrafikerade
              banorna. Jag är glad att vi fick ett regeringsskifte 2006. Miljöpartiet
              har varit med och stött en regering som skulle riva upp och ta
              bort de lågtrafikerade banorna som det var allra minst trafik
              på. Vi satte stopp för den hysterin.
            </seg>
            <seg n="82bf6e6d">
              Det är viktigt. Även om det i dag till och med finns banor som
              det i dag inte finns trafik på har vi bett Trafikverket att se
              över: På vilket sätt kan vi använda de järnvägsbanor som finns?
              Det är ett arbete som pågår.
            </seg>
            <seg n="fae71169">
              Jag kan inte säga att varje bana som det i dag inte är trafik
              på kommer att få trafik, absolut inte. Men det är viktigt att
              vi vet vad vi gör. Vi är inte så huvudlösa att vi lägger fram
              ett förslag om att vi bara ska ta bort lågtrafikerade banor.
            </seg>
            <seg n="38d7beb1">
              Jag tror, säkert i likhet med Stina Bergström, att våra reguljära
              järnvägsbanor har en framtid. Jag tror att det är viktigt att
              vi fortsätter diskussionen och kampen för att de ska användas
              i större utsträckning. Jag ser ingen motsättning mellan de politiska
              partierna i detta. Jag hoppas att vi kommer att ha en trafik som
              blomstrar. Men glöm inte var du lägger pengarna, Stina Bergström
              Helsingfors, Göteborg och Malmö.
            </seg>
          </u>
          <note type="speaker" n="baf0171d">
            Anf. 14 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-1" n="f13e6438">
            <seg n="4d0a0024">
              Herr talman! Rådhström beskriver i bombastisk ton att den förra
              infrastrukturplanen var ofinansierad. Jag är less på den argumenteringen.
              En lögn blir inte en sanning även om man tjatar om den i all evinnerlighet.
            </seg>
            <seg n="d56f3366">
              Det fanns 70 miljarder i överskott i statsbudgeten. Regeringen
              har kunnat sänka skatter med 100 miljarder; alltså fanns det pengar.
              Kom inte dragandes med det gamla tjatet! Det intressanta är att
              Moderaterna har låga nivåer på sina satsningar både i opposition
              och i majoritet.
            </seg>
            <seg n="177669bd">
              Jag vill ställa en fråga som gäller banavgifter. Ni vet vad som
              händer med kombiterminalen nu. Finns det ingenting som Rådhström
              kan tänka sig att göra, som till exempel att inte höja banavgifterna
              för godstrafiken? Det är hemskt att de som står på randen och
              har röda siffror i boksluten ska påföras en banavgift trots att
              banorna inte håller hög kvalitet. Man talar om att finansiera.
              Varför ska just de som har det svårast finansiera? Det finns andra
              och bättre sätt att finansiera banorna än att höja banavgifterna.
            </seg>
            <seg n="baa475a4">
              Jag vill att Rådhström svarar på frågan: Vad är Rådhström villig
              att göra för att rädda godstrafiken och kombiterminalen?
            </seg>
          </u>
          <note type="speaker" n="e2799067">
            Anf. 15 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-5" n="8aa7dcfb">
            <seg n="34a44e69">
              Herr talman! Jag vill fortsätta med det vi har prioriterat. Vi
              gjorde en närtidssatsning med enormt mycket pengar där vi prioriterade
              exakt det som tågoperatörerna tyckte var viktigast för att öka
              kapaciteten för godstrafiken på järnvägsnätet. Vi vill satsa på
              drift och underhåll för att förbättra järnvägsnätet och öka säkerheten.
              Det är märkligt att Siv Holma kan tycka att det är just de 5 procent
              av transportkostnaderna som utgörs av banavgifter som är helt
              avgörande för om företag kan transportera på järnväg. Det finns
              operatörer som kör på järnväg i dag och som inte lägger ned utan
              växer och frodas.
            </seg>
            <seg n="dc5153bd">
              Siv Holma borde titta på vilket trafikslag som står minst för
              sina kostnader när det gäller slitage med mera. Det är faktiskt
              järnvägstrafiken som står minst för sina kostnader. Siv Holma
              vill göra det ännu värre. Jag tror inte att det räddar några bolag.
              Det som räddar bolag är vår fortsatta kamp för att järnvägssystemet
              ska bli ännu mer intressant.
            </seg>
            <seg n="cec46094">
              Ni har fel fokus när ni bara pratar om investeringar på nya höghastighetståg.
            </seg>
            <seg n="dd49053f">
              Läs vilken infrastrukturproposition ni själva skrev på med Ulrica
              Messing, Siv Holma! Det råder ingen tvekan om att 65 miljoner
              var ofinansierade.
            </seg>
          </u>
          <note type="speaker" n="7a9a16e2">
            Anf. 16 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-2" n="f13e6438">
            <seg n="bd7b838a">
              Herr talman! Jag uppmanar Rådhström att själv läsa budgeten.
              Det var faktiskt ett överskott på 70 miljarder när ni tog över
              regeringsmakten 2006.
            </seg>
            <seg n="0c0ca2dc">
              Höghastighetsbanor är viktiga eftersom vi vill höja kapaciteten
              både för persontrafiken på de korta sträckorna och för godstrafiken.
              Vi ser det i ett sammanhang.
            </seg>
            <seg n="4313893b">
              Att inte göra något när godstrafiken som är så viktig har svårigheter
              och bara bombastiskt upprepa sitt mantra är att vara tondöv för
              de faktiska förhållandena. Människor hittar inte på att kombiterminaltrafiken
              läggs ned. Den läggs ju ned. Vad gör man när man har politiskt
              ansvar? Rycker man bara på axlarna och låter det ske eller försöker
              man förändra och förbättra?
            </seg>
            <seg n="67904130">
              Banavgifterna har ju betydelse, men vad finns det att göra på
              kort sikt? På kort sikt är det viktigt att se till att möta företagens
              önskemål. Regeringen har ju rådgivare jag tror att det heter Logistikforum
              som var inne på samma förslag som det jag förespråkar.
            </seg>
            <seg n="adba670f">
              Jag tycker att järnvägstrafiken ska ha bra förhållanden. Vi har
              ingen lastbilsskatt, och vi har ingen klimatskatt på flyget. Det
              borde finnas transportslagsneutrala avgifter i det här sammanhanget,
              eller hur?
            </seg>
          </u>
          <note type="speaker" n="1b336c66">
            Anf. 17 JAN-EVERT RÅDHSTRÖM (M) replik:
          </note>
          <u who="jan-evert_radhstrom_5e7cf4" xml:id="i-9426ffec921cc1d0-6" n="8aa7dcfb">
            <seg n="af105882">
              Herr talman! Hallå, Siv Holma! Har vi ingen lastbilsskatt? Ni
              vill se till att det blir ännu dyrare för lastbilstrafiken med
              kilometerskatt. Siv Holma borde ha redovisat lite tydligare i
              sitt anförande hur hon vill delfinansiera höghastighetståg mellan
              Helsingfors, Göteborg och Malmö med en lastbilsskatt som drabbar
              Norrbotten, Västerbotten, Sveriges inland och svenska industriföretag.
            </seg>
            <seg n="03727348">
              Jag är inte förvånad. Siv Holma är nu engagerad i att se till
              att ett norskägt företag ska få bättre förutsättningar. Hon vill
              att staten ska gripa in. Det är som med Saab. Så fort det är ett
              företag som faller Siv Holma i smaken ska staten gripa in. Det
              lackas mot jul, och Siv Holma har väl säcken full med pengar.
            </seg>
          </u>
          <note type="speaker" n="0c3051d9">
            Anf. 18 LARS TYSKLIND (FP):
          </note>
          <u who="lars_tysklind_44f290" xml:id="i-0f3e2a5f3a251079-0" n="b4556a3b" next="i-6ccd6fd8f3bfb170-0">
            <seg n="9b8e7c79">
              Herr talman! Jag instämmer i Jan-Evert Rådhströms anförande.
            </seg>
          </u>
          <note n="e04fc57f">
            Jag yrkar bifall till förslaget i betänkandet och avslag på samtliga
            reservationer.
          </note>
          <u who="lars_tysklind_44f290" xml:id="i-6ccd6fd8f3bfb170-0" n="b4556a3b" prev="i-0f3e2a5f3a251079-0">
            <seg n="a01202c2">
              Fungerande, eller kanske i högre grad inte fungerande, kommunikationer
              påverkar människors vardag. Det är det som gör att utgiftsområde
              22 är så engagerande. För den enskilde handlar det om att komma
              fram på ett tryggt och säkert sätt. Samma sak gäller för gods.
            </seg>
            <seg n="22b37d3e">
              Det har sagts mycket om järnväg här i dag och bara lite om kollektivtrafiken.
              Jag saknar det transportslagsövergripande tankesättet som är ledstjärnan
              i dagens infrastrukturpolitik. En väl fungerande infrastruktur
              är den bästa tillväxtfaktorn här i landet. Det gäller väg, järnväg,
              flyg och sjöfart. Det gäller även elektronisk kommunikation. Det
              handlar om att använda det mest ändamålsenliga. Ett trafikslag
              är ju inget självändamål. Det handlar om att använda det mest
              lämpliga. Frågan om intermodalitet saknas helt från oppositionen
              i dagens diskussion.
            </seg>
            <seg n="104798ae">
              Man kan också konstatera att för att nå det övergripande målet
              i transportpolitiken, att säkerställa en samhällsekonomisk, effektiv
              och långsiktigt hållbar transportsförsörjning för medborgare och
              näringsliv i hela landet, krävs det långsiktiga samhällsinsatser
              i form av stora nyinvesteringar och att man i lika hög grad satsar
              pengar på drift och underhåll. Det har väl inte minst dagens debatt
              i viss mån visat.
            </seg>
            <seg n="239a5c97">
              Herr talman! När man lyssnar på oppositionen kan man lätt få
              intrycket att det finns obegränsade resurser och att man travar
              det ena projektet på det andra. Det kanske är så man för en debatt,
              och det är väl bra. Men vi vet alla att för att det här ska fungera
              krävs det nödvändiga och väl avvägda prioriteringar och att de
              pengar som verkligen satsas används effektivt och till rätt saker.
            </seg>
            <seg n="dadfcf4e">
              Riksrevisionen har lämnat ett antal granskningsrapporter under
              de senaste åren. Vi har behandlat en del av de här rapporterna
              tidigare i riksdagen. De har handlat om just drift och underhåll
              av vägar och järnvägar och kostnadskontroll av stora väginvesteringar.
              I dagens betänkande finns det ytterligare två granskningsrapporter.
              De handlar om Trafikverkets produktivitet och kostnadskontroll
              vid stora järnvägsinvesteringar. Det är väldigt nyttigt med sådana
              här granskningsrapporter och att man tittar bakåt och ser vad
              som händer och sker.
            </seg>
            <seg n="d1c234e5">
              Regeringen instämmer till stor del i Riksrevisionens iakttagelser
              men konstaterar också att man har vidtagit ett flertal kraftfulla
              åtgärder för att åtgärda detta. Det finns paralleller. När vi
              diskuterar kostnadskontroller av stora väginvesteringar spiller
              det naturligtvis över genom att man vidtar åtgärder som också
              ger utslag på stora järnvägsinvesteringar. För regeringens del
              innebär det också att en bättre återrapportering till riksdagen
              ska utvecklas.
            </seg>
            <seg n="d2bf544f">
              För Trafikverkets del har det handlat om förändringar i ekonomimodell,
              riskhantering, styrgrupper för stora projekt och så kallade successiva
              kalkyler för att ha en bättre kontroll över stora investeringar.
              Riksrevisionen har redovisat en del siffror som innebär att man
              kan ställa sig frågande till vad som egentligen har hänt.
            </seg>
            <seg n="03214e78">
              Vi kan konstatera att Riksrevisionens rapporter till en del har
              bidragit till att man, med start redan under den förra mandatperioden,
              har vidtagit många kraftfulla åtgärder för att förbättra produktiviteten
              inom Trafikverket och även få en ökad kostnadskontroll över stora
              investeringar.
            </seg>
            <seg n="23868a22">
              Jag tror att det är rätt ögonblick att säga att man slår in öppna
              dörrar i den reservation som finns från Socialdemokraterna, Miljöpartiet
              och Vänsterpartiet. Ibland kanske man använder det uttrycket lite
              okänsligt, men i det här sammanhanget tror jag att jag har rätt.
              Reservationen vänder sig inte mot dagens läge utan mot någon historisk
              händelse.
            </seg>
            <seg n="f8a19698">
              Herr talman! Låt oss återgå till budgetförslaget för 2012. Det
              omsluter 43 miljarder. Det är en gigantisk summa pengar. Man kan
              också konstatera att det innehåller en förstärkning på 2,7 miljarder,
              eller 2 750 miljoner, för drift och underhåll, reinvesteringar
              och trimningsåtgärder för väg och järnväg. Mycket fokus har legat
              på de störningar som har varit de senaste vintrarna på järnvägssidan.
              Vi är helt överens om att det finns brister i underhållet. Jag
              vet inte hur mycket tåg Anders Ygeman åker, men jag åker tåg i
              Sverige minst två gånger i veckan. Även om det är störningar ibland
              är världen inte riktigt så bedrövlig som den beskrivs.
            </seg>
            <seg n="c8971cde">
              Men det är precis som Trafikverkets generaldirektör uttryckte
              sig vid något tillfälle, nämligen att det inte finns något quick
              fix för detta. Lösningen är att arbeta långsiktigt för att successivt
              betala av den underhållsskuld som vi är överens om finns. Fungerar
              det inte är det naturligtvis någonting som måste åtgärdas. Jag
              kan inte se annat än att det är den strategi som alliansregeringen
              har haft sedan 2006.
            </seg>
            <seg n="2eaa1beb">
              Faktum kvarstår, som Jan-Evert Rådhström tog upp, att nivån på
              drift och underhåll av järnväg låg på 3,8 miljarder 2006, och
              den ligger i dag på drygt 7 miljarder. Det är kalla siffror, och
              man kan naturligtvis göra mer för 7 miljarder än för 3,8.
            </seg>
            <seg n="033ddf41">
              Jag tolkar oppositionens förslag välvilligt och tror att man
              delar Folkpartiets och övriga Alliansens stora ambition att successivt
              göra det svenska järnvägsnätet robustare och mer väl fungerande.
              Jag tror inte att det är någon partiskiljande fråga. Men man måste,
              som jag var inne på tidigare, göra detta utifrån en långsiktig
              strategi och välgrundade budgetprioriteringar och se till att
              pengarna anslås på ett effektivt sätt. När man tittar på de siffror
              som regeringen föreslår och som utskottsmajoriteten ställer sig
              bakom kan man inte säga annat än att de är välgrundade och ändamålsenliga
              och ligger på bra nivåer.
            </seg>
            <seg n="2811324f">
              Även Trafikverket har vissa begränsningar. Man kan ösa på hur
              mycket pengar om helst, men det ska ändå ordnas och det går fortfarande
              tåg ute i systemet. Vi kan inte stänga av tågsystemet och satsa
              hur mycket pengar som helst under ett år.
            </seg>
            <seg n="66a7dd71">
              Sedan har jag en liten fundering. Låt oss gå över till att prata
              lite om väg. Det kan alltid vara intressant. Det har inte sagts
              så mycket om väg här i dag. Siv Holma från Vänsterpartiet lämnade
              en ganska detaljerad redovisning av olika järnvägsprojekt, men
              jag tror inte att det nämndes med ett ord var pengarna ska tas.
              Det är en gigantisk nedprioritering av nyinvesteringar i väg.
              Det handlar om 4,6 miljarder. Sätter man det i proportion till
              hela investeringsramen, som jag tror ligger på 14 miljarder varav
              10 är från anslag, är det ett gigantisk summa som tas bort. Jag
              tycker att det är på sin plats att man redovisar vilka människor
              i det här landet som inte ska få sina vägar och vilka enskilda
              människor som ska avstå från sina kommunikationsmöjligheter. Alla
              har ju trots allt inte tillgång till järnväg. Men jag kanske har
              missat något i redovisningen.
            </seg>
            <seg n="cda2cc3e">
              Hur som helst måste man tänka lite trafikslagsövergripande så
              att man gör investeringar i alla trafikslag. Jag tycker också
              att järnvägen ska finnas där den fungerar bra.
            </seg>
            <seg n="c6f9a822">
              Jag skulle vilja lyfta fram två punkter i budgeten där det egentligen
              inte finns några motstående synpunkter och som är oerhört viktiga
              för människor som bor på landsbygden, det vill säga den absolut
              största delen av Sverige. Det är kanske inte de flesta människorna
              men i alla fall den största delen av landet.
            </seg>
            <seg n="9dfc888d">
              Den första gäller förstärkningen av anslaget för bärighet och
              tjälsäkring. Det andra anslaget som jag vill ta upp gäller långsiktigt
              framåt och ligger på en nivå på drygt 1 miljard. Det handlar om
              bidrag till enskilda vägar. Det är ett anslag som har ökat från
              knappt 700 miljoner år 2006 till drygt 1 miljard nu. Tittar man
              framåt i planen ligger det på det. Det är något som betyder oerhört
              mycket för människor på landsbygden.
            </seg>
            <seg n="c30affbc">
              Herr talman! Det finns några punkter om höghastighetsbanor, Norrbotniabanan
              och Botniska korridoren i betänkandet. Vi i Folkpartiet tycker
              att det måste vara rimligt att vi avvaktar den trafikslagsövergripande
              Kapacitetsutredningen som kommer nästa år innan vi bestämmer oss
              för hur vi exakt ska göra. Jag tycker, precis som Jan-Evert Rådhström
              var inne på, att det är lite ansvarslöst att inte se vad det betyder.
              Precis som jag sade i början kan ett trafikslag och ett projekt
              aldrig vara ett självändamål. Det måste finnas ett syfte, och
              det måste vara rätt prioritering för de pengar vi har. Vi kommer
              att få ett mycket bredare och trafikslagsövergripande underlag.
              Det är en förutsättning för att kunna fatta den typen av beslut.
              Därmed inte sagt att man är emot höghastighetsbanor eller Norrbotniabanan,
              utan de ska ha sin rätta plats i prioriteringen.
            </seg>
            <seg n="96882d20">
              Herr talman! Jag vill avsluta exakt som jag gjorde förra året.
              Jag förväntar mig att regeringen återkommer med en strategi för
              sjöfarten som dels innehåller hur vi ska utnyttja sjöfarten som
              trafikslag bättre, dels innehåller åtgärder för att säkra den
              svenska sjöfartens konkurrenskraft under svensk flagg, och då
              handlar det om näringen sjöfart. Det finns två sidor av den saken.
            </seg>
          </u>
          <note n="afcff45c">
            I detta anförande instämde Gunnar Andrén (FP).
          </note>
          <note type="speaker" n="b6096faa">
            Anf. 19 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-3" n="fd019e3d">
            <seg n="5e190b85">
              Herr talman! Det gläder mig mycket att Lars Tysklind avslutade
              med att tala om att vi behöver en strategi för sjöfarten.
            </seg>
            <seg n="7295c446">
              Vi var båda i Lysekil för några veckor sedan och tittade på hamnen
              och på Lysekilsbanan som numera är nedlagd. Man kör inte ens gods
              på banan längre. Det körs i stället på lastbilar. Det är inte
              lönsamt att köra det på järnvägen, tycker de som kör där.
            </seg>
            <seg n="099bf07e">
              Lars Tysklind började med att instämma i Jan-Evert Rådhströms
              anförande. Jag hoppas dock att Tysklind inte instämmer i den osanning
              som Jan-Evert Rådhström förde fram vad gäller kostnaderna för
              vägtrafiken respektive järnvägen. Jan-Evert Rådhström påstod att
              järnvägen inte bär sina kostnader medan vägen gör det.
            </seg>
            <seg n="2aa8305d">
              Trafikverket har tittat på detta i rapporten Trafikslagsövergripande
              planeringsunderlag för begränsad klimatpåverkan . Man skriver
              att den externa kostnaden för transport av ett ton gods transporterat
              50 mil i lastbil är 87 kronor medan motsvarande transport med
              eldrivet godståg är 8 kronor. Redan innan den planerade höjningen
              av banavgifterna bär järnvägen alltså en större del sina kostnader
              än lastbilen.
            </seg>
            <seg n="14a2d7ea">
              Jag skulle vilja höra vad Lars Tysklind anser om detta.
            </seg>
          </u>
          <note type="speaker" n="d99c523a">
            Anf. 20 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-0" n="b4556a3b">
            <seg n="8d881526">
              Herr talman! När det gäller konkurrensneutralitet mellan transportslagen,
              det vill säga att man bär sin del av kostnaden, hade vi ett intressant
              frukostmöte i riksdagen jag tror att Stina Bergström också var
              där där Per Kågeson talade om detta. Där påstods det tvärtom att
              fjärrtrafiken med långtradare bär sina kostnader 2015 medan järnvägen
              inte gör det.
            </seg>
            <seg n="6914bd05">
              Vi talar mycket om gränssnittet mellan väg och järnväg, men det
              som kanske är mer problematiskt är gränssnittet mellan landtransport
              och sjötransport och att sjötransporten är missgynnad. Vi skapar
              en kapacitetsbrist på land eftersom vi inte utnyttjar vår sjöfart
              fullt ut. Detta måste vi titta vidare på.
            </seg>
            <seg n="9983e1d7">
              Det är en otroligt komplex fråga. Vi kan påstå både det ena och
              det andra, och alla har delvis rätt.
            </seg>
            <seg n="3a90ee53">
              Det intressanta med banavgifter är att de också kan användas
              som ekonomiskt styrmedel. Man kan differentiera så att de tåglägen
              som är mindre attraktiva kostar mindre. På så sätt kan man få
              ökad kapacitet i järnvägsnätet. Det går dock inte att rabattera
              noll, och därför måste man ha något att rabattera. Banavgifterna
              har alltså ytterligare en dimension utöver att de skapar ökade
              resurser för drift och underhåll.
            </seg>
          </u>
          <note type="speaker" n="ca4e77d6">
            Anf. 21 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-4" n="fd019e3d">
            <seg n="78947945">
              Herr talman! Det är en bra idé med banavgifter och att kunna
              använda de pengarna till underhåll av rälsen. På samma sätt kan
              man tänka när det gäller vägen.
            </seg>
            <seg n="fb18934a">
              En avgift på vägen, en kilometerskatt eller lastbilsskatt, kan
              också användas till investeringar. Lars Tysklind talar om bärigheten
              på vägen på landsbygden. Det är en viktig investering som har
              kostat väldigt mycket pengar.
            </seg>
            <seg n="9ed4cd2e">
              Med en lastbilsskatt skulle vi kunna få in 4 miljarder per år
              till statskassan. Dessa pengar skulle vi kunna använda till järnväg
              och kanske också delvis till väg.
            </seg>
            <seg n="28b1f8f9">
              Tror inte Lars Tysklind att det vore bra med en vägavgift också?
            </seg>
          </u>
          <note type="speaker" n="00db84a2">
            Anf. 22 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-1" n="b4556a3b">
            <seg n="5b400d32">
              Herr talman! Det som blir lite kullerbytta i den ekonomiska beräkningen
              är att lastbilstrafiken redan i dag betalar mycket skatt. Lägger
              vi på ytterligare kostnader sätter vi verkligen transportsystemet
              på landsbygden i en dålig sits. I dagens läge är jag därför inte
              beredd att förorda kilometerskatt.
            </seg>
          </u>
          <note type="speaker" n="59cae88b">
            Anf. 23 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-3" n="f13e6438">
            <seg n="02eff5d3">
              Herr talman! Jag tänker ta fasta på Tysklinds frågor om var pengarna
              kommer från och våra prioriteringar. Vänsterpartiet använder inga
              andra pengar än vad allianspartierna gör, men vi använder dem
              på ett annat sätt. Vi prioriterar till exempel inte 5,4 miljarder
              till sänkt krogmoms. För de pengarna kan vi göra en hel del infrastruktursatsningar.
              Så ligger det till med det.
            </seg>
            <seg n="f0f4ceb2">
              Jag vill ta upp ett exempel på allvarlig kritik från näringslivet
              vad gäller godstrafikförhållandena i landet. Stora Enso drabbades
              av vinterkaoset den 4 januari i år. Flera miljoner frös fast när
              hälften av bolagets leveranser stod stilla på den svenska järnvägen.
              Enligt Stora Enso blev en direkt följd av tågkaoset att kunderna
              kräver att transporterna flyttas från tåg till lastbil. Detta
              är mycket allvarligt av flera skäl.
            </seg>
            <seg n="679cdfe8">
              Tysklind förespråkar att det ska vara mer gods på järnväg och
              mindre på väg. Då måste man ta kritiken på allvar. Man kan inte
              vänta i oändlighet. Medan gräset gror dör kon, brukar man säga.
              Vad kan Lars Tysklind tänka sig att göra för att på kort sikt
              få godstrafiken på järnvägen att fungera bättre?
            </seg>
          </u>
          <note type="speaker" n="d5a8fbd7">
            Anf. 24 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-2" n="b4556a3b">
            <seg n="a0762ecc">
              Herr talman! Jag har stor respekt för att olika partier prioriterar
              olika i en budget. Vänsterpartiet har säkert prioriterat bort
              krogmoms och annat, men man har även prioriterat bort 4,6 miljarder
              på nyinvesteringar på väg. Var ligger dessa vägar och vilka människor
              ska inte få någon väginvestering? Siv Holma talar mycket om vilka
              som ska få järnvägsinvesteringar men inte ett dugg om vem som
              blir av med väginvesteringar.
            </seg>
            <seg n="5356fb8f">
              Stora Ensos kritik visar att det finns brister. Ingen har väl
              sagt något annat. De åtgärder som främst infrastrukturministern
              har vidtagit för att samla alla aktörer har till syfte att förbättra
              detta. Den utfrågning vi nyligen hade om nästa års vintertrafik
              visade tydligt att man är på banan, om jag får uttrycka mig så.
              Aktörerna pratar med varandra och samverkar. Att det behövdes
              två kalla vintrar för att man skulle börja samverka kan dock tyckas
              vara en omständlig väg.
            </seg>
            <seg n="3f0d9f9d">
              Jag är full av tillförsikt. Det kommer att fungera bättre. Det
              är givetvis helt oacceptabelt att Stora Ensos gods står fast på
              järnvägen. Det har bland annat att göra med att man har planerat
              bangårdar fel, vilket Jan-Evert Rådhström var inne på. Det finns
              alltså historiska brister, men med en långsiktig strategi kan
              detta rättas till.
            </seg>
            <seg n="2d2ceaa0">
              Det viktigaste är att vi använder rätt trafikslag på rätt ställe.
              Inget trafikslag är i sig ett självändamål.
            </seg>
          </u>
          <note type="speaker" n="8436b648">
            Anf. 25 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-4" n="f13e6438">
            <seg n="e84a941e">
              Herr talman! Att använda rätt trafikslag på rätt sätt, säger
              Lars Tysklind. Enligt mitt sätt att se det handlar det om mer
              gods på järnväg och mindre på väg. Då får man laga efter läge.
            </seg>
            <seg n="e6dcba13">
              I Norge behöver godstrafiken inte betala banavgifter eftersom
              man vill stimulera till mer gods på järnväg och mindre på väg.
            </seg>
            <seg n="322f451e">
              För Vänsterpartiet är det självklart att satsa på bärighetsåtgärder
              på väg. I de delar av landet där det saknas kollektivtrafik, till
              exempel järnväg, är det självklart att vägsystemet ska fungera.
            </seg>
            <seg n="440ad1ad">
              I första hand har vi vänt oss mot Förbifart Helsingfors och att
              man satsar så oerhört mycket. Det handlar väl om 28 miljarder
              som Förbifart Helsingfors ska kosta. Dem tycker vi att man kan
              använda till kollektivtrafik i stället. Det har vi också redogjort
              för.
            </seg>
            <seg n="196c6a7d">
              Skulle ni från Folkpartiets sida kunna tänka er att dra lärdom
              av hur man löser saker och ting i Norge? Nu vet jag att Cargo
              Net har röda siffror i Norge också. Den problematiken hänger ihop
              med att det finns ett eftersatt underhåll även där. När det gäller
              eftersatt underhåll får man också dra sina slutsatser. Här handlar
              det om att agera snabbt eftersom det tar så lång tid innan det
              blir förbättringar. Det är det vi från Vänsterpartiets sida vill
              göra. Jag uppfattar nog att det är lite för mycket långbänk i
              allianspartierna på regeringssidan.
            </seg>
          </u>
          <note type="speaker" n="f6c1908f">
            Anf. 26 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-3" n="b4556a3b">
            <seg n="3e473a6b">
              Herr talman! Siv Holma kallar det långbänk. Jag vet inte riktigt
              vad hon syftar på. Är det långbänk att vi under ett halvår ska
              vänta in Kapacitetsutredningen för att se på de transportslagsövergripande
              konsekvenserna och få ett bra underlag innan vi börjar fatta inriktningsbeslut
              om höghastighetsbanor och Norrbotniabanan, då kan jag ta den långbänken.
              Det är ett väldigt ansvarsfullt sätt att arbeta.
            </seg>
            <seg n="5515e34c">
              Jag fick ett svepande svar på frågan om vägar. Vi pratar ändå
              om 2012 års budget, som börjar gälla om mindre än en månad. Där
              tar Vänsterpartiet bort 4,6 miljarder på nyinvesteringar i vägar.
              Det är klart att det måste få konsekvenser någonstans. Jag tycker
              inte att man har redovisat det på ett bra sätt.
            </seg>
            <seg n="c33d9e2b">
              Faktum kvarstår: Alliansregeringen satsar oerhörda summor på
              drift och underhåll av järnväg för att rätta till de brister som
              finns. Det är penningdelen. Sedan satsar alliansregeringen också
              väldigt mycket på att vara en samtalspartner som ska samordna
              de intressen som finns för att det ska fungera på ett robust och
              bra sätt.
            </seg>
          </u>
          <note type="speaker" n="b793d47b">
            Anf. 27 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-2" n="471c0199">
            <seg n="4aa6dec5">
              Herr talman! Att vara liberal är att vara kluven, sade Gunnar
              Helén vid något tillfälle. Det är ett bevingat uttryck som nog
              passar ganska bra in på Lars Tysklinds position. Lars Tysklind
              tycker måhända att tillståndet för järnvägen är bedrövligt, men
              inte fullt så bedrövligt som undertecknad vill göra gällande.
            </seg>
            <seg n="eb5327aa">
              Kanske är Lars Tysklind, sina tågresor till trots, lite långt
              från resenärernas verklighet. Låt mig därför ge några lite mer
              närliggande exempel på hur järnvägens organisation just nu fungerar.
            </seg>
            <seg n="90425ea8">
              Jan-Evert Rådhström missade förra årets budgetdiskussion i trafikutskottet.
              Varför? Jo, tåget var inställt. För några dagar sedan höll utskottet
              en hearing om situationen i järnvägsnätet inför vintern. Några
              av stenograferna kunde inte komma, för tåget var försenat. En
              av föredragshållarna kom i mitten av hearingen. Tåget var försenat.
            </seg>
            <seg n="9e042f1c">
              Du kunde måhända ha frågat din partisekreterare Nina Larsson,
              som har slutat åka tåg från Karlstad till Helsingfors för att
              hon inte litar på tåget. Hon flyger den sträcka som ska ta två
              timmar och 20 minuter att åka med tåg. Partisekreteraren, före
              detta trafikpolitisk talesman i Folkpartiet, deklarerar: Det går
              inte att lita på tåget jag flyger i stället!
            </seg>
            <seg n="2f21878e">
              Om du inte instämmer i min verklighetsbeskrivning och anser att
              det är så bedrövligt som jag säger måste jag fråga Lars Tysklind:
              Hur bedrövligt är det då?
            </seg>
          </u>
          <note type="speaker" n="c13fca9f">
            Anf. 28 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-4" n="b4556a3b">
            <seg n="936be2dc">
              Herr talman! Det finns grader i helvetet.
            </seg>
            <seg n="512e7d23">
              Angående bedrövligheten kan jag berätta en annan historia om
              en försening. Jag var själv en timme försenad till Göteborg i
              fredags förmiddag. Det är klart att det kändes hårt. Men vad som
              hände var att ett träd blåste ned över båda spåren, rev ned ledningarna
              och fattade eld söder om Alingsås. Tåget blev stående där och
              fick sedan backa tillbaka. Att Trafikverket fick i gång ett spår
              inom en timme får man snarare säga är en ganska god insats. Det
              har nog att göra med det arbete som alliansregeringen har stått
              bakom för att skapa bättre organisation. Man har pressat fram
              något bättre.
            </seg>
            <seg n="d8d1c455">
              Det är klart att det händer saker och ting som inte är bra. Anders
              Ygeman står här i talarstolen och radar upp tillfällen då det
              inte har fungerat. Det är klart att det är väldigt tråkigt när
              det inte fungerar, vilket ibland är fallet. Men jag har även gjort
              ett test i april på SJ:s X 2000 mellan väst och öst. Det kan ha
              varit för två år sedan. Jag åkte 14 turer på rad, och alla gick
              exakt i tid och kom fram exakt i tid. Det är naturligtvis olika
              vid olika tillfällen. Men det är ingen ursäkt för att inte satsa
              på drift och underhåll, vilket dock alliansregeringen nu gör för
              att komma till rätta med detta och göra det ännu bättre. Anders
              Ygemans exempel skulle jag närmast kalla raljerande.
            </seg>
          </u>
          <note type="speaker" n="219d3c47">
            Anf. 29 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-3" n="471c0199">
            <seg n="c1d3b767">
              Herr talman! Det skulle vara lätt att raljera över det faktum
              att det är alliansregeringens politik som ser till att träden
              tas bort från banan när det stormar. Jag ska undanhålla mig från
              det och i stället konstatera två saker.
            </seg>
            <seg n="50a4a44b">
              Det första är att jag och Lars Tysklind, den liberala kluvenheten
              till trots, är överens om att det är ett helvete för järnvägen,
              om än av olika grader.
            </seg>
            <seg n="fae8db7b">
              Det andra är att vi är överens om att underhållskostnaderna måste
              bli större. Vi är till och med överens om nivån. Lars Tysklinds
              problem är måhända att vi föreslog den här nivån för underhållet
              för fem år sedan, medan Lars Tysklind varje år har yrkat avslag
              på samma krav i kammaren för att i dag, fem år senare, kunna hålla
              tal och säga: Alliansregeringen satsar historiskt mycket på underhåll!
              Jag säger bara: Grattis och välkommen i klubben! Ni kunde ha gjort
              det för fem år sedan. Då hade kanske till och med den folkpartistiska
              partisekreteraren kunnat ta tåget till jobbet.
            </seg>
          </u>
          <note type="speaker" n="10f4507b">
            Anf. 30 LARS TYSKLIND (FP) replik:
          </note>
          <u who="lars_tysklind_44f290" xml:id="i-57e4698d74eebdb1-5" n="b4556a3b">
            <seg n="8b6a2b8d">
              Herr talman! Jag tror att den liberala kluvenheten är ganska
              ändamålsenlig ibland; man kan se två sidor av saker och ting.
            </seg>
            <seg n="1edca0cd">
              Naturligtvis har det varje år gjorts prioriteringar. Men som
              jag sade i mitt anförande kvarstår faktum: År 2006 var nivån 3,8
              miljarder för drift och underhåll på järnväg. Det var inte en
              alliansbudget. I dag är den på drygt 7 miljarder, och det är en
              alliansbudget. Man kan prata om siffror, men det är detta som
              är verkligheten.
            </seg>
          </u>
          <note type="speaker" n="7ae3ad30">
            Anf. 31 ANDERS ÅKESSON (C):
          </note>
          <note n="69782be0">
            Herr talman! Låt mig inledningsvis få yrka bifall till förslaget
            i utskottets betänkande och samtidigt yrka avslag på de reservationer
            som finns i detta betänkande.
          </note>
          <u who="anders_akesson_9ea517" xml:id="i-7ad5d9caf2db5de1-0" n="5bfbbfe3" prev="i-108961c12f08cc1c-0">
            <seg n="cfe78feb">
              Herr talman! Låt oss för ett ögonblick anta resenärens, användarens
              och transportköparens hela perspektiv när vi nu i dag i kammaren
              debatterar trafikutskottets betänkande nr 1 och för första gången
              den här hösten diskuterar trafikpolitik! Låt oss därför vidga
              diskussionen till att omfatta alla transportslag och trafikslag!
              Ur resenärens, användarens och transportköparens perspektiv är
              det så att järnvägen, vägen, flyget, farleden, sjöfarten och telekommunikationen
              utgör de instrument och de transportslag man använder och förhåller
              sig till när man köper sin transport eller planerar sin resa och
              sitt dagliga liv.
            </seg>
            <seg n="17da69b0">
              Jag noterar, herr talman, att såväl Anders Ygeman som Stina Bergström
              använder 99 procent av sina anföranden till att uppehålla sig
              vid järnvägen. Det finns skäl till detta, men ska vi seriöst diskutera
              transportpolitik för landet måste självklart alla transportslag
              och deras förmåga att samverka belysas.
            </seg>
            <seg n="f8f0ca64">
              Det är lika viktigt att fundera på hur det fungerar ihop som
              att betänka att Billyhyllan, brödkakan och resenären inte alltid
              har en järnvägsstation eller tunnelbana om hörnet. Snarare är
              det så att man till fots, med bil, buss eller lastbil gör resan
              eller transporten tillsammans med en del via järnväg.
            </seg>
            <seg n="9fc18486">
              Fru talman! För oss som i Sveriges riksdag har anförtrotts att
              hantera andra människors pengar de skatter som folk betalar in
              och utifrån det fatta nationellt påverkande beslut om trafik och
              transporter är det särskilt viktigt att vara lyhörda för människors
              behov och beteenden i perspektivet av hela resan och hela transporten.
            </seg>
            <seg n="d38ccbb4">
              Det är bara så, genom att se till helheten, till resenärens,
              användarens och transportköparens alla behov som vi kan få fram
              de kloka och de bästa lösningarna för ett helt samhälle. Att staten,
              riksdag och regering, nästa år kommer att lägga drygt 43 miljarder
              kronor på infrastruktur och transportpolitik är inget självändamål,
              utan vi prioriterar det av de samlade resurserna för att samhället
              som sådant ska fungera och fylla de behov som medborgare, företag
              och andra har rätt att ställa.
            </seg>
            <seg n="882a92bd">
              Och så, bara genom att se till och bejaka behoven och förutsättningarna
              i alla delar av landet, får vi hela landet att växa. Bara så tar
              vi vara på alla delar av landets förutsättningar att växa och
              bidra till den gemensamma välfärden. Det är därför bra att budgeten
              för 2012 som vi hanterar för transportområdet innebär åtaganden
              i alla transportslag över hela landet.
            </seg>
            <seg n="8ff2df44">
              Fru talman! Det finns de som i debatten här i dag ställt vägen
              mot järnvägen och bilen mot tåget, i ett slags antingeneller-resonemang.
              Men så ser ju inte verkligheten ut för oss som nyttjar trafiksystemet.
              Bilen, bussen, flyget, tåget, cykeln och gående konkurrerar inte
              med varandra de kompletterar varandra. För miljöns och samhällets
              skull är det inte bilen eller lastbilen som ska stoppas det är
              deras utsläpp som ska bort, utsläpp som är lika otrevliga och
              bekymmersamma och utgör lika stor fara för vår framtid på detta
              klot oavsett om de kommer från en dålig bil, en dålig buss eller
              ett dåligt tåg.
            </seg>
            <seg n="9f6bec26">
              Fru talman! Politikens uppgift är att se till att transportsystemet
              underlättar vardagen för människor och företag genom att erbjuda
              säkra, resurseffektiva och miljöanpassade resor. Regeringens,
              Centerpartiets och min målsättning är att hela Sverige ska vara
              möjligt att bo i. Då fordras det ett transportsystem och trafiksystem
              som håller ihop hela landet och att de olika trafikslagen fungerar
              mycket bättre, både var för sig och tillsammans.
            </seg>
            <seg n="994b8ff9">
              Det är ett obestridligt faktum att såväl nyinvesteringar som
              underhåll i tågtrafiken, som vi har uppehållit oss rätt mycket
              vid här, har ökat under den tid som alliansregeringen har haft
              ansvar för landets styre. Det är likaså ett oomtvistat faktum
              att dessa områden historiskt har varit eftersatta.
            </seg>
            <seg n="4ae677bf">
              Pengarna för drift och underhåll av statliga vägar och järnvägar
              har nu ökats på i flera steg. År 2006 var avsättningen 3,8 miljarder
              för drift och underhåll av järnväg. Fyra år senare, en mandatperiod
              senare med alliansregering, låg nivån på 5,2 miljarder. I denna
              budget tillför vi ytterligare 5 miljarder varav 3,6 går till järnväg
              och 1,4 till väg för åren 2012 och 2013. Utöver detta fick Trafikverket
              800 miljoner kronor extra för att klara eftersatt underhåll under
              innevarande år. Lägg därtill satsningar som kom såväl järnvägssystem
              och vägsystem som andra transportsystem till godo i den närtidssatsning
              som genomfördes 20082010 och som innehöll drygt 8 miljarder kronor.
            </seg>
            <seg n="c9c548ab">
              Vi kan konstatera att intresset för och resurserna till underhåll
              av trafiksystem har ökat rejält under Alliansens ledning av landet.
              Men man ska också erkänna att mycket återstår att göra, och det
              finns all anledning för både majoritet och opposition i denna
              kammare att känna en stor ödmjukhet inför den utmaningen. Men
              förenkla för den skull inte diskussionen till att enbart handla
              om ett transportsystem! Billyhyllan, brödet och resenären behöver
              flera transportslag för att vardagen ska fungera.
            </seg>
            <seg n="7970f79b">
              Fru talman! Alliansregeringen inledde förra mandatperioden ett
              mycket omfattande renoveringsarbete när det gäller landets infrastruktur,
              och det är bra att det arbetet nu fortsätter. Visar det sig, till
              exempel i den kapacitetsutredning som just nu pågår och som ska
              slutrapportera under våren 2012, att vi för att klara de mål vi
              har satt upp måste satsa ännu mer resurser på underhåll och investeringar
              i olika delar av trafiksystemet. Då, fru talman, är både Centerpartiet
              och jag villiga att driva på för detta givet att analysen visar
              att behoven finns och att analysen tar sitt avstamp i transportslagsövergripande
              synsätt.
            </seg>
            <seg n="021b0808">
              Men när vi gör de satsningarna ska det vara med riktiga pengar.
              Användarna av trafiksystemet är inte ett dugg betjänta av forna
              tiders ofinansierade drömmar om vägar och järnvägar i vårt land
              eller åtaganden utställda med checkar betalade av en inhemsk skatt
              på avstånd i vårt land genom den kilometerskatt som framför allt
              Miljöpartiet gjort sig till talesperson för. Vi har ett ansvar
              som politiker att veta att varje investerad krona ger mesta möjliga
              effekt avseende effektivitet, säkerhet och miljö för både passagerar-
              och godstrafik.
            </seg>
            <seg n="c4ea82e5">
              Avslutningsvis, fru talman, är ytterligare ett område som är
              föremål för behandling här i dag politiken för informationssamhället.
              Ur ett demokratiskt perspektiv och ett välfärdsperspektiv är det
              avgörande att alla medborgare har tillgång till internet och väl
              fungerande elektroniska kommunikationer. Alla ska kunna ta del
              av de möjligheter som denna teknik erbjuder, oavsett användarens
              ålder, kön, funktionsnedsättning eller var i landet man råkar
              befinna sig, i staden eller på landsbygden.
            </seg>
            <seg n="de66c702">
              Ur ett tillväxtperspektiv vi är ett parlament i ett av världens
              mest handels- och exportberoende länder på jordklotet kan man
              därför inte sätta målet lägre än att vi som land ska vara bäst
              i världen på att använda digitaliseringens möjligheter. Att ha
              den höga ambitionen motsäger inte på något vis den demokratiska
              aspekten att alla ska ha tillgång till denna infrastruktur.
            </seg>
            <seg n="0ab3703b">
              Budgeten anger att Sverige som nation ska vara ledande vad gäller
              att använda it, för att på så vis nå politiska mål för tillväxt,
              social välfärd, demokrati och klimatförbättringar. Vi har en ledande
              ställning i världen, men det finns ingen anledning att slå sig
              till ro och tro att inte andra länder har liknande, motsvarande
              och till och med högre ambitioner. Vi måste därför fortsätta att
              anstränga oss för att ligga på topp. Det är ingen tvekan om att
              informationssamhället med därtill hörande framväxt av teknik och
              kompetens, dess nya affärsmöjligheter, nya yrken och karriärvägar,
              förmågan att överbrygga stora avstånd, har inneburit ett rejält
              tillskott till välståndsbygget i vårt land och Europa.
            </seg>
            <seg n="09c36535">
              Det är därför bra att regeringen inte enbart satt upp målet att
              vara bäst i världen på att använda digitaliseringens möjligheter,
              utan också i konkret handling och anslagna resurser pekat ut hur
              det ska gå till. Det är bland annat genom en tvärsektoriellt framtagen
              digital agenda, och därtill kopplat en strategi för hur vi ska
              få ut bredband till alla som efterfrågar detta i hela landet,
              alltså även där marknaden inte räcker till.
            </seg>
          </u>
          <note type="speaker" n="d6701d32">
            Anf. 32 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-5" n="fd019e3d">
            <seg n="d0b1b5ce">
              Fru talman! Nu får jag göra Anders Åkesson besviken, men jag
              tänker fortsätta att prata järnväg. Jag vill debattera de så kallade
              lågtrafikerade banorna. Egentligen tycker jag att ordet underutnyttjade
              vore ett bättre ord.
            </seg>
            <seg n="e4ef2b2d">
              Inlandsbanan mellan Mora och Gällivare förvaltas av bolaget Inlandsbanan
              AB. Det ägs av 13 kommuner längs banan. Men banan ägs av staten,
              och det är regeringen som anslår pengarna till driften.
            </seg>
            <seg n="3b478965">
              Trafiken på banan har nu glädjande nog börjat växa. Persontrafiken
              är inte längre bara de långsamma turisttågen. Det går till exempel
              en studentpendel på helgerna mellan Östersund och Mora, och det
              finns planer på en skidpendel från Malmö till Vemdalen under vinterhalvåret.
            </seg>
            <seg n="d55771e3">
              Men denna ökning av trafiken förutsätter förstås att spåren hålls
              i gott skick. IBAB äskar varje år ungefär 300 miljoner till underhållet
              och får av regeringen ungefär en tredjedel av de pengarna. Det
              leder förstås till att slitna spår blir alltmer slitna.
            </seg>
            <seg n="518c6bb9">
              Jag vill ställa en fråga till Anders Åkesson: Vad tycker du om
              att Inlandsbanan och andra lågtrafikerade banor inte får det underhåll
              som de behöver för att åtminstone upprätthålla den standard som
              de har i dag?
            </seg>
          </u>
          <note type="speaker" n="27df7f72">
            Anf. 33 ANDERS ÅKESSON (C) replik:
          </note>
          <u who="anders_akesson_9ea517" xml:id="i-642d8efa81657c34-0" n="5bfbbfe3">
            <seg n="7cabced7">
              Fru talman! Jag känner mycket väl till Inlandsbanan AB, IBAB,
              Stina Bergström.
            </seg>
            <seg n="a3d8dae1">
              Tråkigt nog bortsåg Stina Bergström från det mycket stora godsarbete
              som Inlandsbanan genomför. Det var ju tack vare omloppstrafik
              på Inlandsbanan i vintras som katastrofen inte blev total för
              Borlänge och SSAB genom att man kunde leda omloppstrafik på Inlandsbanan
              när det uppstod ett rälsbrott i Bräcke i jultid.
            </seg>
            <seg n="8b92ecee">
              Man kan alltså inte ha sitt fokus på enbart passagerartrafik
              utan måste även ha med godstrafik, Bergström, för det är helheten
              som skapar styrkan, motiven och argumenten för de samtal som IBAB,
              Inlandsbanan AB, nu avser att föra med Trafikverket.
            </seg>
            <seg n="97abb8b0">
              Jag delar Inlandsbanan AB:s ambition att stärka funktionaliteten
              och rusta banan. Det bygger på intermodalitet mellan alla transportslag
              i Norrlands inland. Det bygger, fru talman, på att man som i Storuman
              satsar stora resurser på omlastning mellan gummihjul och järnhjul,
              men det är kombinationen järnhjul och gummihjul som kommer att
              skapa argument och motiv för Inlandsbanans funktionalitet och
              stöd med statliga resurser.
            </seg>
            <seg n="685cf30b">
              Så hänger det ihop.
            </seg>
          </u>
          <note type="speaker" n="629df250">
            Anf. 34 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-6" n="fd019e3d">
            <seg n="8f7cabb0">
              Fru talman! Jag tycker inte riktigt att jag fick svar på min
              fråga. Jag fick höra att jag inte prioriterar eller förstår att
              det är mycket godstrafik som går på banan. Det förstår jag mycket
              väl, men jag tycker också att det är roligt att persontrafiken
              ökar, för den är viktig för landsbygdsutvecklingen.
            </seg>
            <seg n="9507ab0e">
              Regeringen anslog 1,8 miljarder extra till underhåll nästa år.
              Trafikverket hade äskat 2,3 miljarder, men Catharina Elmsäter-Svärd
              och Gunnar Malm sade att 1,8 miljarder var vad Trafikverket kunde
              göra av med.
            </seg>
            <seg n="7d12fe8d">
              De pengarna är avsedda bara för de större banorna. Men behovet
              av upprustning av de mindre banorna är också stort. Det märker
              man inte bara om man åker Inlandsbanan utan också om man åker
              Bohusbanan, Tjustbanan, Stångedalsbanan och Västerdalsbanan, som
              är i bedrövligt skick.
            </seg>
            <seg n="fd493ce0">
              Trafikverket gjorde i slutet av 90-talet en utredning som visade
              att det behövdes 12 miljarder för att återställa de lågtrafikerade
              banorna till sin grundstandard. I dagens penningvärde skulle det
              väl motsvara ungefär 13 miljarder och mer, om man vill utveckla
              banorna också.
            </seg>
            <seg n="5f5787c1">
              I Miljöpartiets budgetförslag öronmärker vi ungefär 3 miljarder
              de närmaste tre åren för de banorna.
            </seg>
            <seg n="23f79eff">
              Min fråga till Anders Åkesson är återigen: Hur mycket vill Centerpartiet
              och regeringen satsa på de här banorna de närmaste åren och under
              planperioden?
            </seg>
          </u>
          <note type="speaker" n="c0b2f001">
            Anf. 35 ANDERS ÅKESSON (C) replik:
          </note>
          <u who="anders_akesson_9ea517" xml:id="i-642d8efa81657c34-1" n="5bfbbfe3">
            <seg n="3547b230">
              Fru talman! Jo, Stina Bergström, det finns skäl för att återigen
              argumentera som man gjorde. Miljöpartiet ställer gods mot person,
              järnväg mot väg. För att Inlandsbanan ska bli en funktion i landets
              transportinfrastruktur måste vi bejaka alla former av transportslag
              som gör affären Inlandsbanan AB möjlig.
            </seg>
            <seg n="b5d688e2">
              Betänk att det längs Inlandsbanans sträckning finns en tredjedel
              av landets skogsyta, 25 procent av landets skogsinnehav! Det är
              genom en kombination av transportslag som skogen blir möjlig att
              exploatera för användande exempelvis som biobränsle i Europa.
              Då måste kombinationen gummihjul och järnhjul fungera. Vi måste
              satsa på intermodalitet.
            </seg>
            <seg n="9b3066a0">
              I övrigt, fru talman, är jag full av förtröstan över den kapacitetsutredning
              som just nu tar fram flaskhalsarna och behov av reinvestering
              och eventuell nyinvestering i landets transportsystem, givet att
              vi bejakar intermodalitet, det vill säga samverkan. Att med näst
              intill religiös fanatism peka på enbart ett transportslag och
              bortse från alla andra, Stina Bergström, är jag rädd för är en
              björntjänst för dem som tycker om Inlandsbanan och annan järnvägsinfrastruktur.
            </seg>
            <seg n="bd78e57f">
              Tänk vidare, tänk bredare, tänk modernt!
            </seg>
          </u>
          <note type="speaker" n="3cce36a2">
            Anf. 36 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-5" n="f13e6438">
            <seg n="66dd54aa">
              Fru talman! Jag kan inte låta bli att börja med att säga att
              jag uppfattade att förra infrastrukturministern Åsa Torstenssons
              lögner om att den förra infrastrukturplanen inte var finansierad
              var ett sätt för henne att dölja sina egna tillkortakommanden.
              Det är trist att denna lögn återupprepas i det oändliga.
            </seg>
            <seg n="fd0660d1">
              Jag vet att Åkessons partikamrat i Norrbotten Stefan Tornberg
              har drivit Norrbotniabanan mycket hårt. Då vill jag höra av Åkesson:
              Vad kan Tornberg räkna med att få stöd för av honom och alliansregeringen
              när det gäller Norrbotniabanan?
            </seg>
            <seg n="618c2af6">
              Jag vill också säga att det Stina Bergström tog upp om Inlandsbanan
              är oerhört viktigt. Vänsterpartiet har i tidigare debatter tagit
              upp behovet av hållbara malm- och godstransporter. Vi talar om
              Malmbanan och vi talar om en ny järnväg i KaunisvaaraSvappavaara,
              men vi tar också upp vikten av att rusta upp Inlandsbanan.
            </seg>
            <seg n="8e20da64">
              Då vill jag ställa en direkt fråga: På vilket sätt kan och vill
              Åkesson driva frågan, så att det blir en faktisk upprustning av
              Inlandsbanan, inte bara ett välvilligt förhållningssätt?
            </seg>
          </u>
          <note type="speaker" n="792a19f7">
            Anf. 37 ANDERS ÅKESSON (C) replik:
          </note>
          <u who="anders_akesson_9ea517" xml:id="i-642d8efa81657c34-2" n="5bfbbfe3">
            <seg n="871ed55d">
              Fru talman! Det räcker inte, Siv Holma, med bara god vilja, utan
              det måste finnas pengar och det måste finnas en affär.
            </seg>
            <seg n="df761e03">
              Åsa Torstensson ljög dess värre inte, Siv Holma, när hon i inledningen
              av sin ministerperiod kunde konstatera att hon ärvde en infrastrukturplanering
              lagd av den regering där Siv Holma utgjorde ett stöd där infrastrukturperioden
              20042015, vill jag minnas, var underfinansierad med drygt 65 miljarder
              kronor. Det går att läsa i en proposition, Siv Holma. Vi fick
              börja med att skaffa pengar till hålet. Sedan kunde vi börja bygga
              vidare.
            </seg>
            <seg n="91a25d0e">
              Beträffande Norrbotniabanan: Jag träffade Stefan Tornberg så
              sent som i går kväll, efter att jag hade varit i Pajala och studerat
              den mycket stora gruvetablering som pågår där. Stefan Tornberg
              och jag är båda fyllda av tillförsikt utifrån den TEN-T-planering
              som nu pågår, där Botniska korridoren blir en del av det europeiska
              korridorsystemet och transportslaget.
            </seg>
            <seg n="af1268fa">
              Jag är, fru talman, alldeles övertygad om att vi kommer att kunna
              förverkliga en transportkorridor med intermodalitet järnvägvägsjöfart
              upp längs Norrbottenskusten, inte minst mot bakgrund av att 90
              procent av Europas järnmalm exploateras där.
            </seg>
            <seg n="625f092b">
              Låt mig passa på att nämna att man i Pajala upplevde det som
              ett större bekymmer att en införd kilometerskatt skulle fördyra
              uttransporten av järnmalm från den gruvan med 6070 miljoner kronor
              per år, Siv Holma.
            </seg>
            <seg n="3973c445">
              Jag tycker att Siv Holma ska sätta sig ned och räkna på vilka
              fler objekt i Norrbotten och Norrbottens inland som hotas av att
              man inför en särskild lastbilsskatt på avstånd i vårt land.
            </seg>
          </u>
          <note type="speaker" n="6d85d3c6">
            Anf. 38 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-6" n="f13e6438">
            <seg n="3ed53e85">
              Fru talman! Jag måste börja med att säga en gång för alla att
              det fanns 70 miljarder i överskott i statsbudgeten 2006. Regeringen
              har sänkt skatterna med 100 miljarder det senaste är 5,4 miljarder
              för restaurangmomsen. Man kan använda pengarna på olika sätt.
              Det kan du inte komma ifrån.
            </seg>
            <seg n="a4c0ef06">
              När det gäller EU-kommissionen och TEN-T-projekt och så vidare
              är det jättebra. Nu handlar det om att regeringen också har en
              hemläxa att göra. Det återstår att se på vilket sätt man vill
              göra den hemläxan.
            </seg>
            <seg n="56773a3b">
              Sedan talar man om att jag ska utreda och undersöka det här med
              kilometerskatten. Jag har gjort det. Jag vet att man kan genomföra
              differentierad kilometerskatt, Åkesson. Jag vet vad man gör för
              att kunna ha en regionalt rättvis infrastruktur. Det trista är
              väl att Centerpartiet har blivit ett storstadsparti, kanske med
              undantag för Åkesson, men det är en ropandes röst i öknen i det
              partiet.
            </seg>
            <seg n="8ae181f1">
              Avståndsbaserad vägavgift ja. Man kan differentiera. Vi har undersökt
              det utifrån vad EU säger i de här sammanhangen. Det handlar också
              om att kunna utforma den på ett sådant sätt att den fungerar.
              Framför allt handlar det om att kunna ha samma system som man
              har i övriga EU. EU har faktiskt sagt att det är bra med en kilometerskatt
              utifrån att det ska bli konkurrensneutrala villkor för lastbilstrafiken.
            </seg>
            <seg n="29d1c9ac">
              Kom inte och slå blå dunster i ögonen på mig. Jag har läst på.
              Frågan är om Åkesson har läst på.
            </seg>
          </u>
          <note type="speaker" n="0ef9e4d3">
            Anf. 39 ANDERS ÅKESSON (C) replik:
          </note>
          <u who="anders_akesson_9ea517" xml:id="i-642d8efa81657c34-3" n="5bfbbfe3">
            <seg n="d57a4778">
              Fru talman! Vi kan börja med infrastrukturpropositionen, Siv
              Holma. Den var underfinansierad med drygt 60 miljarder kronor.
              Man kan inte flytta pengar från ficka till ficka i statsbudgeten.
              I varje fall angav inte vare sig Vänsterpartiet eller Socialdemokraterna
              eller Miljöpartiet, som då var regeringsunderlag, att man avsåg
              att göra det.
            </seg>
            <seg n="9587efdd">
              Det faktum att den var underfinansierad med drygt 60 miljarder
              kronor kvarstår, Siv Holma. Man kan slå mycket blå dunster i ögonen
              på människor och säga att man vill göra saker och att det vore
              önskvärt att göra saker. Men det handlar om att få det att fungera,
              att få det att bli grus på vägen eller räls på spåret. Det åstadkommer
              man inte med stora miljardunderskott i finansieringen.
            </seg>
            <seg n="3c0cfaa0">
              Hemläxan är vi självklart beredda att göra. Det pågår här och
              nu avseende TEN-T. Jag hoppas att vi kan hjälpas åt och ha en
              gemensam syn på det.
            </seg>
            <seg n="0c0a5740">
              Fru talman! Det finns skäl, tycker jag, att ibland studera konsekvenserna
              på hemmaplan, Siv Holma, av den politik man för i riksdagen.
            </seg>
            <seg n="13ec0cda">
              Visst kan vi skapa undantag för kilometerskatten. I valrörelsen
              2010, för drygt ett år sedan, skulle man undanta skogsindustrin.
              Hälften av landets transportbehov i fråga om lastbil står skogsindustrin
              för. Det skulle i det konkreta fallet Pajala innebära, fru talman,
              att merkostnaden inte skulle stanna vid 70 utan vid 140 miljoner
              kronor om året i den kilometerskatt som Siv Holma med flera vill
              plocka ut på svensk åkerinäring, trots att vi har lagt en miljöskatt
              på dieselbränsle. Vi tror nämligen inte att det handlar om transporten.
              Det är inte lastbilen som ska bort. Det är effekterna av att man
              driver fordon, oavsett vilket, med fel bränsle. Det är då vi uppnår
              en miljöeffekt. Det är då vi uppnår ett incitament för åkaren,
              föraren av tåget och föraren av bilen. Det handlar om att välja
              rätt. Man uppnår inte detta genom att beskatta avstånd i vårt
              långa land.
            </seg>
          </u>
          <note type="speaker" n="87f7f96f">
            Anf. 40 ANNELIE ENOCHSON (KD):
          </note>
          <u who="annelie_enochson_10acf2" xml:id="i-fd230cadf5d9c436-0" n="64320df7">
            <seg n="359f47fa">
              Fru talman! Mitt fokus i denna budgetdebatt kommer bland annat
              att ligga på sjöfartspolitiken. Sjöfarten i Sverige behandlas
              i trafikutskottet och ingår i de fyra trafikslagen. Men frågan
              är om man inte också ska börja se sjöfarten som den viktiga näring
              den är för Sverige. Historiskt har sjöfarten varit en av våra
              basnäringar med omfattande handel långt bort, till länder som
              Kina, och med handelskompanier som Ostindiska kompaniet, som bildades
              1731 i Göteborg. Sverige är fortsatt ett exportberoende land,
              och i dag går omkring 90 procent av utrikeshandeln via sjöfarten.
            </seg>
            <seg n="88f690de">
              Den svenska sjöfartsnäringen är viktig för Sverige, och genom
              en stor svenskflaggad handelsflotta kan Sverige påverka utformningen
              av de internationella reglerna för sjöfarten. Svensk sjöfartstradition
              har alltid förknippats med hög sjösäkerhet. Det är viktigt att
              Sverige fortsätter att vara pådrivande för bättre sjösäkerhet
              inom berörda internationella organ, som IMO. Och det är vi endast
              om vi själva har en stor svenskflaggad flotta. Det är glädjande
              att Sverige i november blev omvalt till IMO:s råd för de kommande
              två åren. Rådet är IMO:s verkställande organ och består av 40
              medlemsländer från alla världsdelar.
            </seg>
            <seg n="020fe518">
              Att sjöfarten som näring är viktig för Sverige kan man förstå
              när statistik visar att det går en färja eller ett lastfartyg
              in i eller ut ur en svensk hamn varannan minut.
            </seg>
            <seg n="dfd9ab66">
              Den myndighet som ansvarar för sjöfarten är Sjöfartsverket, vars
              verksamhet till allra största del finansieras genom farledsavgifter.
              Under förra året var dessa avgifter en dryg miljard. Till det
              kommer lotsavgifter på 450 miljoner. Sjöfartsverket har haft negativt
              resultat de senaste åren och har därför påbörjat ett förändringsarbete
              mot att bli en mer service- och kundorienterad myndighet med en
              ekonomi i balans. I detta effektiviseringsarbete ligger ett utökat
              samarbete med Luftfartsverket om gemensamma servicefunktioner.
              Detta arbete påbörjades i juni i år. Målsättningen är att man
              ska reducera kostnaderna med 120 miljoner under en treårsperiod.
            </seg>
            <seg n="b57579df">
              Sverige har många inre vattenvägar, som Göta älv, Vänern och
              Mälaren. Med Europas längsta kust har vi också en stor kustsjöfart
              som kan införlivas i de inre vattenvägarna. Utredningen Genomförande
              av EU:s regelverk om inre vattenvägar i svensk rätt presenterades
              i januari i år. Frågan om genomförande av EU:s regelverk om inre
              vattenvägar bereds för närvarande i regeringen. Jag anser att
              det skulle underlätta mycket för inlandssjöfarten om man kunde
              införa EU:s regelverk i Sverige. Vi i Sverige har i dag endast
              7 procent av vårt gods på närsjöfarten medan man i Europa har
              37 procent av godset på närsjöfarten. Att flytta över mer gods
              från bil och tåg till båt skulle ge klimatpolitiska framgångar
              och minska samhällskostnaderna.
            </seg>
            <seg n="9a45579a">
              Sjöfartsnäringen är miljömedveten, och man försöker på många
              olika sätt bidra med sin del för att minska svavel, kväve och
              koldioxid.
            </seg>
            <seg n="3e808b51">
              Under den senaste tiden har det varit mycket fokus just på svavel
              eftersom IMO har bestämt att svavelhalten i fartygsbränslet får
              vara max 0,1 procent år 2015 för fartyg i Östersjön, Engelska
              kanalen och Nordsjön. Sedan den 1 augusti 2010 får svavelhalten
              vara högst 1 procent i dessa områden. Kristdemokraterna anser
              att det är bra för miljön att minska svavelhalten, men samtidigt
              måste det ske på ett konkurrensneutralt sätt. Det vore önskvärt
              att hela EU ställde sig bakom dessa krav för att inte vi i norr
              ska bli särbehandlade. Medelhavet måste väl anses vara ett lika
              känsligt innanhav som Östersjön. EU-kommissionens konsekvensutredning
              framhäver tydligt att partikelutsläppen från svavel är störst
              i Medelhavet. Det är också i Medelhavsområdet som hälsoproblem
              av det här slaget är störst. I debatten om svavel florerar uppgifter
              om 50 000 för tidiga dödsfall det handlar om att man dör fyra
              till fem månader tidigare än annars. Detta är inte begränsat till
              enbart utsläppen från sjöfarten, utan det handlar om de totala
              utsläppen.
            </seg>
            <seg n="3aea9f7c">
              De två föregående vintrarna har varit bistra med mycket is och
              stora svårigheter för sjöfarten att komma fram. Behovet av isbrytarassistans
              under vintern 20102011 har varit det största sedan de stränga
              isvintrarna under 1980-talet. Väntetiden för att få assistans
              har varit nio timmar under vintern. Det kan jämföras med Sjöfartsverkets
              rekommenderade tid på max fyra timmar. Under denna höst har därför
              Sjöfartsverket intensifierat sitt samarbete med Finland för att
              få effektivare isbrytning för den kommande vintern, om det nu
              kommer någon is.
            </seg>
            <seg n="c428712d">
              När det gäller säkerheten till sjöss är det glädjande att inte
              en enda person omkom eller skadades allvarligt under 2010. Under
              året infördes samma promillegränser för sjöfylleri som gäller
              för rattfyllerister. Sedan den 1 juni 2010 finns en fast gräns
              på 0,2 promille för sjöfylleri. Regeln gäller alla fartyg som
              kan framföras i minst 15 knop eller har ett skrov som är minst
              tio meter. Lagen gäller såväl yrkessjöfart som fritidssjöfart.
              Kustbevakningen och polisen får utföra slumpmässiga nykterhetskontroller
              till sjöss.
            </seg>
            <seg n="e76abb05">
              Fru talman! Ett ökat hot mot säkerheten för sjöfarten är de accelererande
              piratangreppen på våra handelsfartyg. Området runt Afrikas horn
              är ett av världens mest trafikerade farvatten. Ca 25 000 passager
              görs av handelsfartyg i detta område. I maj 2011 fanns det 529
              civila sjömän och 24 handelsfartyg i piraternas våld. Förra året
              kapades 61 fartyg med 1 180 sjömän ombord som misshandlades och
              användes som mänskliga sköldar. Det är inte bara stora oceangående
              handelsfartyg som drabbas. Svårt ansatta är också regionala fiskare.
            </seg>
            <seg n="3f226fd2">
              För de internationellt opererande rederierna innebär den ökade
              risken ett kostnadstillägg uppgående till 1020 procent på grund
              av piraterna. Kostnadstillägget hamnar i slutändan hos konsumenterna.
              Den norska rederiföreningen beräknar att piratverksamheten utanför
              Somalia har kostat 12 miljarder USD, varav huvuddelen är för de
              internationella bevakningsoperationerna.
            </seg>
            <seg n="f9d852c5">
              Här måste till krafttag för att skydda besättningar och varor.
              Jag anser att man ska överväga möjligheten att beväpna handelsfartyg
              som går i farvatten med piratverksamhet. Det är nu dags att visa
              politisk handlingskraft och bistå vår handelsflotta genom att
              kraftfullt medverka till att lösa problemet med piratverksamheten.
            </seg>
            <seg n="8d655f71">
              Fru talman! Mitt andra fokus i dag är trafiksäkerhet, och där
              vill jag särskilt lyfta fram de initiativ som regeringen har tagit
              när det gäller att undersöka mobiltelefonanvändandet i trafiken.
              Ett uppdrag har getts till VTI att tillsammans med andra aktörer
              inom forskningen kring fordon och trafiksäkerhet lämna förslag
              till åtgärder för att minimera förares användande av teknisk utrustning
              på ett trafikfarligt sätt. Detta ska redovisas till Regeringskansliet
              den 1 april nästa år.
            </seg>
            <seg n="39fc8d6c">
              Under 2010 har antalet omkomna i vägtrafiken minskat ytterligare
              jämfört med 2009, från 358 till 266 personer. De reformer som
              införts för säkrare förare i form av introduktionsutbildning vid
              privat övningskörning, utökad riskutbildning för B-körkort och
              ny riskutbildning för motorcykelbehörighet torde ha haft betydelse
              för denna olycksutveckling.
            </seg>
            <seg n="5112cbd2">
              Från och med den 1 januari 2012 har Transportstyrelsen också
              möjlighet att pröva ansökningar om körkort med villkor för alkolås
              till personer som är dömda för rattfylleri. Den som fått eller
              riskerar att få sitt körkort återkallat på grund av rattfylleri
              eller grovt rattfylleri har möjlighet att ansöka om körkort med
              villkor om alkolås i stället för att vara utan körkort. Förutsättningen
              är att man har ett svenskt körkort och att det handlar om rattfylleri
              på grund av alkohol och inte andra droger. Böter eller fängelsestraff
              utdöms även om man får villkor om alkolås. Beslutet påverkar alltså
              inte straffet.
            </seg>
            <seg n="f8862a25">
              Trafiksäkerheten kommer fortsatt att vara i fokus för alliansregeringen.
              Regeringen har i detta sammanhang framhållit betydelsen av att
              arbetsgivare och transportbeställare tar ett ökat ansvar för trafiksäkerheten.
              Detta gäller inte minst inom yrkestrafiken. Där har vi i trafikutskottet
              en parlamentarisk grupp som tittar just på problemen för yrkestrafiken.
              Några problem som kvarstår att lösa är att det ännu inte finns
              något krav på vinterdäck för lastbilar och att det är utbrett
              hos utländska fordon att komma hit med blanka däck. Det är bristfälliga
              alkoholkontroller runt färjetrafiken trots att det är ett omvittnat
              alkoholbruk på färjorna och förarna sedan sätter sig och kör nästa
              dag. Vidare är det brist på säkra rastplatser så att yrkeschaufförer
              kan sova tryggt utan att lasten stjäls. Det finns två privata
              sådana i Sverige.
            </seg>
            <seg n="7cddf8ca">
              Avslutningsvis vill jag bara kort nämna regeringens ambition
              att effektivisera planeringen av transportinfrastrukturen genom
              att under 2012 lämna en proposition om nya former för planeringen.
              I det arbetet kommer bland annat Transportinfrastrukturkommitténs
              betänkande Effektivare planering av vägar och järnvägar samt Medfinansieringsutredningens
              slutbetänkande Medfinansiering av transportinfrastruktur att utgöra
              grunden.
            </seg>
            <seg n="521cb371">
              Med dessa ord vill jag yrka bifall till propositionen och avslag
              på alla reservationer.
            </seg>
            <seg n="2df3ee3e">
              (Applåder)
            </seg>
          </u>
          <note type="speaker" n="582548e8">
            Anf. 41 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-25fb5f1f75fd9af2-0" n="9556b1b6">
            <seg n="e02dc607">
              Fru talman! När jag nu har haft förmånen att få sitta och lyssna
              hela förmiddagen här i kammaren känns det som om vi nog skulle
              kunna vara överens om att just bra infrastruktur och goda transporter
              är förutsättningen för att människor ska ha ett fungerande vardagsliv
              och ett fungerande arbetsliv. Det är också förutsättningen för
              att företag ska kunna verka och växa.
            </seg>
            <seg n="904a43f7">
              Det är just transportpolitiken som är verktyget för att hela
              landet ska kunna vara med och bidra till den tillväxt som vi alla
              tycker behövs. Men då måste vi nog, kanske något mer än det jag
              tycker att jag hör från oppositionen, försöka reda ut vad som
              är realism och vad som är populism. Om vi verkligen ska fokusera
              på och utgå från att det finns en hel del som behöver bli bättre
              bör vi vara mer uppmärksamma på vad som behöver göras. Nästa steg
              är att veta när det är möjligt att göra detta, sedan ska vi komma
              fram till vad det kostar och därefter är det dags att prata finansiering.
            </seg>
            <seg n="e7427d2e">
              I det sammanhanget får vi inte glömma, som några av Alliansens
              företrädare har tagit upp, att vi också måste analysera hela transportsystemet.
              Just detta, att arbeta trafikslagsövergripande, gör den nya myndigheten
              Trafikverket.
            </seg>
            <seg n="36bc8747">
              Fru talman! Vi har fyra olika transportslag. Med tanke på hur
              Sverige ser ut geografiskt ett avlångt land med många och långa
              kuster kan vi konstatera att sjöfarten är viktig. Det handlar
              om hur vägar och järnvägar ska knyta ihop detta avlånga land men
              också kopplingen till övriga världen. Även flyget måste få vara
              med i detta sammanhang.
            </seg>
            <seg n="c1d80c1b">
              Ännu bättre är det om varje trafikslag, när det fungerar väl
              för sig, också fungerar väl ihop. En utgångspunkt när vi planerar
              för infrastruktur, för människor dörr till dörr och för godstransporter
              från en punkt till en annan, är att intermodalitet måste vara
              det bärande för att vi ska få ut den mesta nyttan av effektiviteten
              såväl miljömässigt och ekonomiskt som socialt. Dessa tre bärande
              faktorer måste fungera om vi ska orka tänka långsiktigt.
            </seg>
            <seg n="5eb6cb3d">
              I det sammanhanget saknar jag i den här debatten diskussionen
              om hur Sverige måste förhålla sig till övriga Europa och övriga
              världen. Vi har de facto lämnat det stadium där vi bodde, arbetade,
              konsumerade och producerade inom en och samma kommun. Kommungränser,
              länsgränser eller till och med landgränser är inte längre nödvändiga,
              utan vi har ett behov av att tänka över gränserna.
            </seg>
            <seg n="d61bbe86">
              I det sammanhanget, fru talman, blir jag lite förvånad när jag
              hör förste man ut på morgonen, Anders Ygeman. Jag började nästan
              fundera på om det var förra årets anförande som han läste upp
              igen. I varje fall i replikskiftena var exemplen åtminstone ett
              år gamla.
            </seg>
            <seg n="a7a968e4">
              Under tiden som Anders Ygeman uppenbarligen har varit någon annanstans
              har anslagen till Trafikverket ökat ytterligare. Under detta år
              har också insatserna ökats och ytterligare saker gjorts som förberedelse
              inför denna vinter, en vinter som vi av flera skäl litar på inte
              kan misslyckas som de två tidigare vintrarna. Under tiden har
              det gjorts ytterligare för att öka robustheten både på väg och
              på järnväg och för att också förbereda till exempel för sjöfarten
              med bättre isbrytning. Under tiden har samme Anders Borg som det
              hänvisas till tillfört mer pengar till järnvägen.
            </seg>
            <seg n="79ec27f8">
              Jag undrar: Är det realism eller populism?
            </seg>
            <seg n="0704e561">
              När jag läser reservationer och särskilda yttranden ser jag att
              det finns en ganska lång rad, så här i jultider månntro, önskelistor
              på vad som möjligtvis behöver göras. Men det anslås väldigt lite
              pengar. Det finns en uppstart med ett antal hundratal miljoner
              till projekt som tunnelbanor, Norrbotniabanan, ostkustbanor, Ostlänken
              och höghastighetståg som även på lång sikt vida överskrider det
              jag kan se att ni har i er finansiering. Min fråga till Anders
              Ygeman blir: Är det realism eller är det populism?
            </seg>
            <seg n="cfcd7d4e">
              När jag sedan hör Stina Bergström må jag åtminstone tacka Stina
              Bergström och Miljöpartiet för att de är konsekventa. Men när
              vi tittar på de olika transportslagen kan vi ändå med all tydlighet
              konstatera att vägar inte är någonting som Miljöpartiet prioriterar.
              De facto drar man ned på underhåll, drift och framför allt nyinvesteringar
              i väg, förvisso för att man vill ha mer på järnväg, men vilka
              projekt ska tas bort? Var ska de tas bort? Vad ska vi säga till
              de personer som kanske hoppas att vi längs med E4 ska komplettera
              med de tre mil som saknas i Ljungby? Vad säger vi till människorna
              som har sina ställen längs E20, från Mariestad ned mot Göteborg?
              Vad säger vi om E22, hela Skåne upp mot Blekinge, eller E6? Är
              det tillgängligheten som ska minska eller är det trafiksäkerheten
              som ska minska?
            </seg>
            <seg n="02312662">
              När jag tycker att flyg är viktigt och hela Alliansen pratar
              om behovet, där vi till och med i årets budget förstärker beredskapen
              på många flygplatser för att man inte ska vara osäker på om man
              kommer till ett sjukhus eller inte när olyckan är framme, säger
              Miljöpartiet att senast 2020 behöver vi de facto inga flyg söder
              om Sundsvall. Dessutom vill man tillsammans med Vänsterpartiet
              klippa till med en extra flygskatt, omedveten om att flyget från
              och med 2012 kommer att ingå i handeln med utsläppsrätter.
            </seg>
            <seg n="cc869444">
              Lika konsekvent är man och det är väl också tydliggörande gentemot
              några av våra större företag i landet, Volvo och Scania. Det är
              fantastiskt bra om de producerar och exporterar för landet, gärna
              lastbilar, även om de också gör bussar och annat. Men när de transporterar
              ska de helst gå på järnväg, för vi vill inte att lastbilar ska
              gå på våra vägar.
            </seg>
            <seg n="bd9d301a">
              Samtidigt tänker man sig att man ska ha en kilometerskatt. Och
              här blir jag lite fundersam. Syftet med en kilometerskatt antar
              jag är att ni ska minska transporterna på väg. Samtidigt ska just
              kilometerskatten vara den stora inkomstkällan för att få mer investering
              till järnväg. Det borde egentligen vara mer av lastbilstrafik
              för att över huvud taget kunna finansiera den järnvägsinvestering
              som ni vill göra.
            </seg>
            <seg n="92732bac">
              Jag har också en fundering gentemot Siv Holma. Jag tycker att
              det är bra att just kollektivtrafiken kommer upp. Är det någonting
              som vi behöver så är det att öka kollektivtrafikanvändandet, få
              fler människor att faktiskt lämna bilen, inte minst i våra storstäder.
              När jag hör Siv Holma säga att man skulle vilja pröva en avgiftsfri
              kollektivtrafik kan jag erinra mig att jag vet att det har prövats
              på olika håll i landet utan att man uppnått önskat resultat. Det
              borde kanske vara en stor stad, som ni skriver i ert särskilda
              yttrande. Men då handlar min fråga igen om realism eller populism.
            </seg>
            <seg n="8bc89264">
              Tar vi en stor stad som Helsingfors, där man verkligen borde
              kunna se effekten, var är då pengarna för att finansiera ett sådant
              försök? Bara i Helsingfors skulle den totala avgiftsbefrielsen,
              inklusive skattesubvention, motsvara ungefär 17 miljarder enbart
              för 2012. Om vi tänker oss att man bara skulle subventionera avgiftsfrihet
              för den del som är biljettintäkter är det 7 miljarder. De pengarna
              finns inte i Vänsterpartiets budget.
            </seg>
            <seg n="3ba6e677">
              Nej, fru talman, det vi behöver göra är att återigen stärka förtroendet
              för den infrastruktur som vi har. Regeringen och allianspartierna
              påbörjade denna resa när vi klev in 2006. Vi har ökat anslaget
              för drift, underhåll, reinvesteringar och nya investeringar på
              både väg och järnväg jag skulle vilja säga framför allt på järnväg.
            </seg>
            <seg n="75eacbbb">
              När vi klev in 2006 låg anslaget för drift och underhåll på ungefär
              3,6 eller 3,8 miljarder. I den plan som beslutades för drygt ett
              år sedan skulle nivån ligga på drygt 5 miljarder varje år fram
              till 2021. Vi har redan konstaterat, med hänsyn till vad som har
              skett i vår omvärld men också i vår lokala värld, att det inte
              är tillräckligt. Därför har det också tillförts 5 miljarder för
              de kommande två åren, precis utifrån det som Trafikverket, när
              man har tittat på hur vägarna mår och hur järnvägen mår, har konstaterat
              att man klarar av.
            </seg>
            <seg n="8893baef">
              Vari ligger realismen, eller populismen, om man tror att man
              skulle göra mer? Jag antar att oppositionen också anser att trafiken
              bör kunna löpa på så bra som möjligt även när det pågår arbeten,
              inte minst av arbetsmiljöskäl och framkomlighetsskäl. Då finns
              det ingen quick fix.
            </seg>
            <seg n="0e7a136f">
              Det är riktigt, som Siv Holma säger, att detta må vara tillfälligt
              2012 och 2013, men vi har också aviserat att vi kommer att använda
              oss av Trafikverkets kapacitetsuppdrag som ett underlag för det
              som måste komma härefter.
            </seg>
            <seg n="d825b2db">
              Fru talman! Låt mig avsluta med att påpeka att när Anders Ygeman
              står i talarstolen, möjligtvis ett år för sent, och säger att
              tågen står still kan jag hänvisa till att punktlighetssiffrorna
              för november når upp till målen, till och med över målen, med
              några små undantag.
            </seg>
          </u>
          <note type="speaker" n="0ef526a5">
            Anf. 42 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-4" n="471c0199">
            <seg n="5ea1eb40">
              Fru talman! Realism eller populism, det är frågan. År 1996 blev
              Catharina Elmsäter-Svärd ersättare i Sveriges riksdag. År 1997
              blev hon ledamot av Sveriges riksdag, vilket hon var till 2008,
              om jag inte missminner mig, då hon gick till Helsingforss läns
              landsting. Under den tiden har Catharina Elmsäter-Svärd röstat
              på 12 vårbudgetar och 12 höstbudgetar. Catharina Elmsäter-Svärd
              har 24 gånger i riksdagen röstat för mindre pengar till underhåll
              än den socialdemokratiska budgeten 24 budgetar i rad utan en enda
              krona mer till underhåll än i socialdemokratiska budgetar.
            </seg>
            <seg n="8d9cb500">
              Nu står hon i kammaren och talar om realism eller populism efter
              att ni har anslutit er till den nivå på underhåll som vi föreslog
              för fem sex år sedan. Är det realism eller populism?
            </seg>
            <seg n="84ae8a4c">
              Catharina Elmsäter-Svärd står i kammaren och säger att Anders
              Borg har tillfört mer pengar till järnvägen. Sanningen är ju här
              håller jag i budgeten för i år att ni halverar nyinvesteringarna
              i järnväg. När den här mandatperioden slutar kommer nyinvesteringarna
              i järnväg att vara hälften så stora som när ni började. Realism
              eller populism?
            </seg>
            <seg n="cf70977c">
              Catharina Elmsäter-Svärd saknar intermodaliteten i mitt anförande.
              Jag tog ju upp Cargo Net. Det är den största intermodala entreprenören
              vi har. De säger att regeringens järnvägspolitik leder dem till
              att lägga ned, och upp till 300 000 containrar riskerar att flyttas
              från järnväg till motorväg. Realism eller populism, Catharina
              Elmsäter-Svärd?
            </seg>
          </u>
          <note type="speaker" n="84fc5b78">
            Anf. 43 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-1" n="9556b1b6">
            <seg n="312eebac">
              Fru talman! Det är alldeles riktigt att jag under alla dessa
              år i riksdagen också har varit kollega med Anders Ygeman.
            </seg>
            <seg n="85d5ac80">
              Vad tänker jag på utifrån begreppen realism eller populism? Se
              på exemplet när regeringen de facto fattade det historiska beslutet
              om de 500 miljarderna våren 2010. Då trodde vi att det skulle
              vara ett gott sätt att öka kapaciteten och få tillbaka det robusta.
              Det var en blandning av drift, underhåll och nya investeringar.
            </seg>
            <seg n="c0a9c8f7">
              Till och med jag har noterat att när det sker förändringar i
              vår omvärld, också lokalt, måste vi möta långsiktigheten med flexibilitet.
              Det trodde jag att även Anders Ygeman skulle vara intresserad
              av. Vem trodde i lågkonjunkturens mest brinnande tidevarv att
              det skulle öppnas nya gruvor i Bergslagen och att LKAB skulle
              få konkurrens? Det har gjort att vi har fått ändra om i våra planer
              för att se till att öka kapaciteten på Malmbanan, fast det inte
              låg med i den då beslutade planen.
            </seg>
            <seg n="ebec1585">
              Med de underlag som fanns om trafikprognoser kan vi konstatera
              att det som skulle komma 2020 finns redan i dag. Med den insikten
              gav vi Trafikverket i uppdrag att se över hur och på vilket sätt
              kapaciteten kan ökas i befintligt järnvägssystem. Det må vara
              flashigt att klippa band på nya häftiga projekt, men jag tänker
              börja med att se till att vårda det vi har så att vi får upp kapaciteten
              på den befintliga järnväg som finns till det som den faktiskt
              en gång i tiden var avsedd för. Det är realism.
            </seg>
          </u>
          <note type="speaker" n="848b3f7c">
            Anf. 44 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-5" n="471c0199">
            <seg n="77b273c3">
              Fru talman! Om regeringen har den ärliga ambitionen kommer regeringen
              att få stöd för den politiken i Sveriges riksdag. Jag önskar att
              vi kan bli överens om att ambitionen är ett fullt fungerande svenskt
              järnvägssystem. Vi är inte det nu. Det skiljer ungefär 100 miljarder
              mellan regeringens plan till 2021 och den socialdemokratiska planen
              med stöd av Vänstern och Miljöpartiet, där många av investeringarna
              finns.
            </seg>
            <seg n="79ecabe9">
              Kunde man ha trott att det skulle komma ett gruvunder? Vi kanske
              anade det eftersom vi föreslog att Norrbotniabanan skulle byggas.
              Den finns nu också med i EU:s plan med TEN-T-korridoren. Jag hoppas
              att regeringen visar flexibilitet och svarar med svenska pengar
              så att vi kan dra nytta av EU-medlen.
            </seg>
            <seg n="40cae530">
              Realism eller populism? Ministern tog inte tillfället i akt att
              tala om att det blir en stor överflyttning från järnväg till väg.
              Jag nämnde Cargo Net. Vi har fått några månaders respit. Det är
              samma sak med Hector Rail. De säger att det inte går att köra
              på järnväg utan vill köra på motorväg i stället. Vi får precis
              den rakt motsatta överflyttningen. När världens ledare träffas
              i Durban för att prata klimat flyttar vi över järnvägsvagnar till
              motorvägen.
            </seg>
            <seg n="215e3e0f">
              Realism eller populism? Har jag förra årets tal? Ministern är
              en god twittrare. För en timme sedan uppdaterade Jonas Gardell,
              folkkär svensk artist, följande på twitter: Jag har sett millenniefilmen.
              Den är helt orealistisk. De röker inomhus och tågen går!
            </seg>
            <seg n="ebc507b8">
              Det är väl talande för hur situationen ser ut. Även om ministern
              var nöjd med novembers och decembers siffror redogjorde jag för
              att riksdagens vinterhearing blev lite naggad i kanten därför
              att experten och stenografen inte kunde komma dit för att tåget
              var inställt till riksdagens vinterhearing.
            </seg>
            <seg n="66d2b7f3">
              Om ni är beredda att höja investeringsnivåerna och är beredda
              att investera Sverige starkt i framtiden i stället för att sänka
              krogmomsen är vi med!
            </seg>
          </u>
          <note type="speaker" n="27c986f7">
            Anf. 45 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-2" n="9556b1b6">
            <seg n="f8a191de">
              Fru talman! Anders Ygeman tar upp det nära perspektivet. De facto
              finns företag som både före vintern och även nu har valt att aktivt
              flytta från järnväg till väg. Jag kan på sätt och vis förstå det.
              Med två vintrar utan punktlighet, där de inte kunde fullfölja
              viktiga affärskontrakt som i mångt och mycket bygger på förtroende,
              fanns det de som före vintern inte vågade chansa på en vinter
              till. Det är ett beslut som de naturligtvis tar.
            </seg>
            <seg n="fad4d90d">
              Det är från den utgångspunkten som jag har tyckt att det har
              varit angeläget att se till att börja med att fokusera på denna
              vinter för att visa att vi klarar av en bra vinter även på järnväg.
              Långsiktigt handlar det trots allt om att om järnvägen ska vara
              konkurrenskraftig och om mer gods som lämpligast borde gå på järnväg
              också ska gå där, måste järnvägen vara robust och punktlig. Det
              är enda sättet att få konkurrenskraft. Det stavas förtroende.
              Det är den målsättningen jag har.
            </seg>
            <seg n="3e0b7523">
              Jag välkomnar Anders Ygeman, och jag tror att Anders Ygeman också
              har goda intentioner. Det är inte populism. Det finns en realism
              om vi börjar med det vi de facto har. Trafikverkets rapport från
              februari i år visar vad som behövs under åren fram till 2021.
              Det är en viktig del i arbetet. Vi har börjat med arbetet för
              de två första åren. Det är också med hänvisning till att vi vill
              samla in resten av det trafikslagsövergripande i det fortsatta
              arbetet som sträcker sig efter 2021. Det ska redovisas till våren.
            </seg>
          </u>
          <note type="speaker" n="3c5b9bc0">
            Anf. 46 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-7" n="fd019e3d">
            <seg n="16348fca">
              Fru talman! I den här kammaren får man glädja sig åt det lilla.
              Infrastrukturministern sade miljömässigt hållbart. Det var första
              gången en alliansföreträdare i debatten nämnde ordet miljö.
            </seg>
            <seg n="ef819d3d">
              Sedan kunde jag inte följa tankegången hos infrastrukturministern.
              Problemet var att Miljöpartiet talar för lite om väg och vägsatsningar
              och för mycket om järnväg.
            </seg>
            <seg n="e7fe2491">
              För Miljöpartiet är problemet att godstransporter flyttas från
              järnväg till väg. Det borde det även vara för regeringen. Även
              Moderaterna står bakom målet att minska, inte öka koldioxidutsläppen
              i Sverige. I varje fall hoppas jag att det är det målet som fortfarande
              gäller.
            </seg>
            <seg n="71d122ba">
              I går hade vi en interpellationsdebatt om godstrafiken på järnväg
              med anledning av att Cargo Net håller på att lägga ned sin kombitrafik
              i Sverige. I den debatten var ministern inte särskilt orolig för
              läget, men hon lovade att följa situationen noggrant. Hur länge
              tänker ministern nöja sig med att följa situationen? Vad behöver
              hända för att ministern ska ingripa? Hur många lastbilar behöver
              åka på våra vägar? Hur stor får ökningen av koldioxidutsläpp bli
              i Sverige på grund av att godstrafik flyttas över från järnväg
              till väg innan ministern tänker göra något?
            </seg>
          </u>
          <note type="speaker" n="26a40e35">
            Anf. 47 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-3" n="9556b1b6">
            <seg n="a767c93d">
              Fru talman! Det är angeläget att markera att när det uppstår
              en situation mellan två avtalsparter, till exempel Cargo Net och
              Green Cargo, är det varken möjligt, tillåtligt eller ens en gång
              passande om jag som minister skulle gå in och styra avtalssituationen.
              Det är därför jag säger att jag följer situationen. Det var också
              det som var anledningen till att jag ändrade i min kalender i
              fredags för att åka till Umeå och träffa representanter som är
              beroende av de konsekvenser som uppstår vid förändringar.
            </seg>
            <seg n="24598b8b">
              Mitt sätt att agera och mitt ansvar som infrastrukturminister
              är att se till att infrastrukturen de facto fungerar både den
              här vintern och framöver. Det är det tråkiga svaret, Stina Bergström,
              eftersom den är så mycket mer långsiktig än att jag har en konkret
              lösning som kan fungera från en dag till en annan.
            </seg>
            <seg n="ba83515e">
              Den andra frågan gällde om jag också tycker att det är bra om
              det gods som går på järnväg fortsätter att gå på järnväg och inte
              flyttas över till väg. Självklart tycker jag att den typen av
              gods som lämpligast går på järnväg ska fortsätta att göra det.
            </seg>
            <seg n="3938d9ad">
              Men då är vi tillbaka till frågan om att punktligheten måste
              återställas för att järnvägen ska vara konkurrenskraftig. Robustheten
              måste finnas där. Just därför tittar vi på detta utifrån flaskhalsar
              och kapacitetsbrister beträffande de spår vi har.
            </seg>
            <seg n="b41c853b">
              Tidigare hörde vi här om Inlandsbanan. Inlandsbanan är ett utmärkt
              exempel att ta med i Kapacitetsutredningen när det gäller hur
              man kan leda om transporter i ett område med många enkelspår.
            </seg>
          </u>
          <note type="speaker" n="1f19e342">
            Anf. 48 STINA BERGSTRÖM (MP) replik:
          </note>
          <u who="stina_bergstrom_82e851" xml:id="i-c071720ffe191000-8" n="fd019e3d">
            <seg n="174ed660">
              Fru talman! Ja, visst är det viktigt med en fungerande järnväg.
              Jag skulle vilja läsa upp ett blogginlägg på Miljöpartiets hemsida:
            </seg>
            <seg n="e6ab3a36">
              För ungefär 25 år sedan hade vi ett sammanhållet järnvägssystem
              i Sverige. Nu är det uppdelat, fragmentiserat och helt oöverskådligt.
              Ansvaret är så uppdelat att ingen, inte ens den som vill, kan
              ta ansvar. Vad är att göra åt detta?
            </seg>
            <seg n="0a9f7750">
              Jag anser att man nu bör ta en time out och göra en ordentlig
              konsekvensbeskrivning av vad dagens alla beslut och nuvarande
              uppdelning leder till. Med detta som grund får man sedan ta sig
              tillbaka till ett samordnat och sammanhållet system med klara
              ansvarsförhållanden.
            </seg>
            <seg n="412054ba">
              Det är inte säkert att ett statligt bolag ska vara en aktör bland
              andra i en stor skara konkurrenter, vilka dessutom huvudsakligen
              ägs av andra stater. Kanske ska vi ha ett järnvägssystem som ägs
              och drivs av svenska staten, men med mycket strama tyglar. Miljödebatten
              kan väl leda till att direktiven för SJ ändras från att vara 100
              % kommersiella till att i stället uppehålla ett sammanhållet järnvägsnät
              med täta och billiga avgångar?
            </seg>
            <seg n="0474e274">
              Den som skrivit detta är Ulf Adelsohn tidigare kommunikationsminister,
              moderatledare och SJ-ordförande.
            </seg>
            <seg n="12c3c608">
              Det är hoppfullt att det inom Moderaterna finns så kloka åsikter.
              Jag har träffat flera moderater som håller med Ulf Adelsohn. Jag
              skulle vilja fråga Catharina Elmsäter-Svärd om det är någon som
              lyssnar på dessa personer inom Moderaterna. Och vad tycker Catharina
              Elmsäter-Svärd om Adelsohns analys och framtidsvision?
            </seg>
          </u>
          <note type="speaker" n="00421928">
            Anf. 49 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-4" n="9556b1b6">
            <seg n="c161f7fd">
              Fru talman! Jag har både sett och läst denna blogg.
            </seg>
            <seg n="6ce36cf9">
              På Stina Bergströms fråga om det finns någon inom Moderaterna
              som lyssnar på Ulf Adelsohn eller som pratar med honom är mitt
              svar: Ja, bland annat jag. Bland annat går jag på hockeymatcher
              med honom, även om hans lag numera spelar i fel division jämfört
              med mitt lag.
            </seg>
            <seg n="b5eb0aab">
              Men det finns också en annan ända här. Jag tror att man även
              ska komma ihåg varför förändringen i fråga gjordes. I slutet av
              1980-talet var det uppenbarligen stora problem för det dåvarande
              SJ sett till både funktion och lönsamhet, såväl i ett resenärsperspektiv
              som i ett godsperspektiv. Det handlade också om hur man skötte
              underhållet av järnvägen och tågen. Det var det som föranledde
              att man ville göra någonting annat.
            </seg>
            <seg n="ed4a4db9">
              Effekterna av den här marknadsöppningen har börjat skönjas kanske
              först 1520 år senare. Av de många som man talar med när det gäller
              den här delen av järnvägstrafiken, godssidan, är det ingen som
              skulle vilja gå tillbaka till hur det tidigare var. De hundratals
              miljoner som staten fick skjuta till fungerade inte.
            </seg>
            <seg n="90c4608f">
              Jag tror att både det som nu kommer att ske, med början den 11
              december hur vi öppnar upp avseende möjligheterna på järnvägen
              för persontrafik och när det gäller att på godssidan se till att
              det finns transparens och konkurrensneutralitet kommer att göra
              att det blir bättre för olika företag. Men det som fortfarande
              är den springande punkten som berör alla är att vi får upp kapaciteten
              på våra spår och att vi får bort den sårbarhet som i dag finns
              på grund av bristande underhåll och reinvesteringar. Där skulle
              fokus vara.
            </seg>
            <seg n="0b51ee7d">
              Det vore tråkigt om vi stannade i en gammal debatt.
            </seg>
          </u>
          <note type="speaker" n="c7e4968a">
            Anf. 50 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-7" n="f13e6438">
            <seg n="fd447a3e">
              Fru talman! Jag ska svara på en fråga som infrastrukturministern
              ställt till mig och som handlar om den försöksverksamhet som vi
              vill ha när det gäller att titta på detta med avgiftsfri kollektivtrafik.
              Jag är väl medveten om att det är en ganska komplicerad sak. Vi
              hade inte tänkt oss att ha denna försöksverksamhet i Helsingfors,
              av skäl som här nämnts. I stället har vi tänkt oss Skåne respektive
              Örebro.
            </seg>
            <seg n="0e7a1f7c">
              Om jag inte minns fel har vi anslagit 2 miljarder. Man får laga
              efter läge utifrån de pengar vi anslagit. Vi tycker att det i
              detta finns någonting som är väldigt intressant. Såvitt jag kunnat
              se finns det inte någon samlad forskningsrapport om detta. Man
              får se på vilket sätt man kan genomföra det som många efterfrågar.
            </seg>
            <seg n="580cec69">
              Vidare: Infrastrukturministern säger att vi vill klippa till
              och att vi inte tänker på flyget norr om Sundsvall. Men det tänker
              vi faktiskt på, så vi kompenserar det. Det är viktigt att ha någon
              form av transportslagsneutrala avgifter. Vi är också måna om att
              driva detta utifrån ett miljöperspektiv.
            </seg>
            <seg n="abb14516">
              Jag vill här fråga: Hur kommer kunderna att kunna klara sina
              godstransporter när godstrafiken på järnväg inte fungerar? Har
              infrastrukturministern något underlag om hur man kommer att klara
              av detta? Kommer lastbilstrafiken att kunna möta behovet när Cargo
              Net efter mars nästa år lägger ned hela sin verksamhet?
            </seg>
          </u>
          <note type="speaker" n="67d4d82c">
            Anf. 51 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-5" n="9556b1b6">
            <seg n="ca0688cb">
              Fru talman! Även när någonting slutar väldigt snabbt, abrupt
              när tåg slutar gå, en tågverksamhet slutar fungera, och gods ändå
              måste transporteras finns det flaskhalsar.
            </seg>
            <seg n="ad87eec8">
              Nej, jag tror inte att man från den ena dagen till den andra,
              med en dags varsel, ens kan hitta åkerier, transporter eller tillräckligt
              med lastbilar. Därför är det angeläget att ha uppsägningstider
              detta för att inte agera i affekt utan för att i mer ordnade former
              få en längre tid på sig för att se vad som i stället kan göras.
              Det är väl det man nu i stora delar lyckats komma fram till just
              när det gäller avtalet mellan Cargo Net och Green Cargo. Annars
              hade vi fått nämnda konsekvens; det är jag väldigt medveten om.
            </seg>
            <seg n="c3e6562b">
              Jag är glad över att Siv Holma alltid är så snäll jag tappade
              ordet men jag säger så och svarar på frågor om kollektivtrafiken
              och försöksverksamheten. Bägge vet vi att det vi här talar om
              har förekommit på olika håll runt om i landet, men det har liksom
              inte givit den effekt man vill ha. Skulle det verkligen ge effekt
              borde det vara i en större stad. Då är det både rimligt och riktigt
              att, som Siv Holma här säger, pengarna inte täcker upp i den delen.
            </seg>
            <seg n="8fc7f1b7">
              När det gäller flyget skulle jag vilja fråga om Siv Holma delar
              min och regeringens uppfattning att det är viktigt att Arlanda
              som ett nav för Sverige även fortsättningsvis har möjlighet att
              utvecklas på ett bra sätt.
            </seg>
          </u>
          <note type="speaker" n="9f35330f">
            Anf. 52 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-8" n="f13e6438">
            <seg n="d987ba3b">
              Fru talman! Till att börja med vill jag gärna ta upp frågan om
              godstrafiken. Man brukar säga: En gång är ingen gång. Två gånger
              är en vana.
            </seg>
            <seg n="7450f9b4">
              Som jag ser det är det en väldigt dålig framförhållning, och
              det finns ingen beredskap. Jag förstår resonemanget om ministerstyre,
              men det borde finnas en beredskap för att verkligen göra allt
              som göras kan just för att kunna behålla så mycket som möjligt
              av godstrafiken på järnväg, vilket jag inte tycker har skett.
            </seg>
            <seg n="3091d99c">
              Nu har man tre månader på sig för att se över situationen. Jag
              tycker inte att det då är fråga om ministerstyre, utan det handlar
              om att ta det politiska ansvaret. Jag ser också att lastbilstrafiken
              just nu inte har kapacitet i sammanhanget.
            </seg>
            <seg n="90c83184">
              Ett problem som jag också sett är detta med oseriös och olaga
              cabotagetrafik som, såvitt jag förstår, ökar. Det har också betydelse
              om de har att konkurrera osunt, för då dumpas priserna. Det är
              inte bra i en helhet.
            </seg>
            <seg n="5c2e9814">
              När det gäller flyget och Arlanda tycker jag att det är klart
              att man ska slå vakt om Arlanda. Samtidigt har vi faktiskt vissa
              miljömål vi ska klara, och där har vi sagt att man behöver se
              över landtransporterna till själva flyget. Exempelvis ska man
              se till att Arlandabanan tas tillbaka för att vi ska kunna använda
              den mer effektivt, så att inte vägtransporterna försämrar möjligheterna
              att nå de klimatmål som finns.
            </seg>
          </u>
          <note type="speaker" n="6340d372">
            Anf. 53 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-25fb5f1f75fd9af2-6" n="9556b1b6">
            <seg n="11b20265">
              Fru talman! En sak tror jag är viktig att komma ihåg och kanske
              också påminna om när det gäller det olagliga cabotaget, eller
              lastbilsåkandet och yrkestrafiken. Som jag förstår Siv Holma befarar
              man att den situation med Cargo Net vi har sett och som inte fullt
              ut blev som vi först kunde befara har givit vid handen att det
              är fler åkare från andra länder och utan tillstånd. Vi har nu
              i Sverige, från och med den 4 december, ett utökat beställaransvar
              med straffrättsliga påföljder. I detta finns alltså också ett
              fokus på att komma åt vad som är rätt och vad som inte är rätt.
            </seg>
            <seg n="c9c8403a">
              Sedan kan jag när det gäller Arlanda konstatera att det är riktigt;
              naturligtvis måste transporterna till och från Arlanda fortsätta
              att vara miljömässigt bra. Det påverkar nämligen hela deras tak
              för utsläpp. När det gäller tillståndet för Arlanda har vi dock
              en annan process, som vi får hoppas snart kommer på plats så att
              de kan utveckla även flygdelen. Just när det gäller flyget har
              man nämligen gjort oerhört mycket när det gäller det miljömässiga.
            </seg>
            <seg n="e8d15991">
              Däremot tycker jag att det vore rent av kontraproduktivt och
              tråkigt att i dagens läge välja att betala dyrt väldigt dyrt för
              att ta tillbaka Arlandabanan. Det är en bana, som om vi pratar
              punktlighet, fru talman, verkligen håller måttet och också har
              nöjda kunder. Det är till fördel för Arlanda med omkrets.
            </seg>
          </u>
          <note type="speaker" n="cebdb636">
            Anf. 54 Statsrådet ANNA-KARIN HATT (C):
          </note>
          <u who="unknown" xml:id="i-25fb5f1f75fd9af2-7" n="9556b1b6">
            <seg n="3918e9d7">
              Fru talman! Världen över finns det i dag två miljarder internetanvändare
              och fem miljarder mobilabonnemang. I ett land som Kenya har miljontals
              människor på landsbygden fått tillgång till ett modernt och säkert
              bankväsen tack vare banktjänster i mobilen. Här hemma i Sverige
              slår vi rekord i internetanvändning, och allra snabbast växer
              internetanvändningen bland de äldre.
            </seg>
            <seg n="9cefbf23">
              Informationstekniken blir allt viktigare. Det märker vi både
              på hemmaplan och i andra länder. Det fria ordet och det fria flödet
              av information är i dag ljusskygga diktaturers värsta fiende.
              Det är ingen slump. It har nämligen blivit ett verktyg för att
              göra sin röst hörd. I arabvärlden lyckades modiga män och kvinnor
              så de frön till en spirande demokratiseringsprocess som fällde
              den ena hårdföre diktatorn efter den andra. Här hemma gör it och
              en väl utbyggd it-infrastruktur att köksbordsdemokratin kan bli
              långt mer än bara högtravande ord under kristallkronorna och i
              stället något som faktiskt också kan förverkligas i praktiken.
            </seg>
            <seg n="623e83ee">
              I Sverige har vi under många år haft ett starkt fokus på hur
              fler människor ska kunna få tillgång till bredband. Det är viktigt,
              och tack vare detta starka fokus har vi också kunnat nå väldigt
              goda resultat. Just därför kunde vi redan förra året, 2010, konstatera
              att vi nådde regeringens mål om att 40 procent av alla hushåll
              och företag skulle ha möjlighet till 100 megabit per sekund senast
              2015. Nu siktar vi vidare mot nästa mål: att 90 procent av alla
              hushåll och företag ska ha möjlighet till minst 100 megabit per
              sekund senast 2020.
            </seg>
            <seg n="b9719585">
              Det är just för att vi ska kunna nå det målet som regeringen
              bland annat har föreslagit ytterligare ½ miljard kronor till bredbandsutbyggnad
              på landsbygden, främst genom landsbygdsprogrammet, i höstens budget.
              Det gläder mig att oppositionspartierna tycker att detta är en
              rimlig nivå. Samtidigt görs en hel del för att förbättra mobiltäckningen
              i hela landet. Inte under någon annan regering har lika många
              frekvensband frigjorts för mobilt bredband som nu.
            </seg>
            <seg n="786d2482">
              Det var faktiskt inte någon slump att det var just i Sverige
              som den fjärde generationens mobiltelefoni lanserades först i
              hela världen tidigare i år. Tack vare att vi nu tar 800-bandet
              för mobilt bredband i anspråk kommer vi fram till 2014 att kunna
              koppla upp alla de hushåll och de företagare som i dag lever i
              delar av landet som helt saknar bredbandstillgång.
            </seg>
            <seg n="72927e10">
              Vikten av bra elektroniska kommunikationer är en fråga som diskuteras
              världen över. I går diskuterade jag hur vi ska kunna förverkliga
              den digitala inre marknaden i Europa med mina europeiska ministerkolleger.
              Det är tydligt att de ser Sverige som ett väldigt stort föredöme.
              Vi har också väldigt bra förutsättningar att även framöver vara
              en framgångsrik it-nation. Vi ligger bra till i de allra flesta
              mätningar som genomförs samtidigt som vi märker att många länder
              nu flåsar oss i nacken och satsar för att komma i kapp och gå
              om.
            </seg>
            <seg n="acfeeffb">
              Sverige måste ligga på topp för att klara av att ligga i framkant
              i it-utvecklingen. Just därför är jag väldigt glad och stolt över
              att jag tidigare i höstas kunde presentera It i människans tjänst
              en digital agenda för Sverige . För första gången någonsin har
              Sverige nu en sammanhållen, horisontell strategi för alla de områden
              där it spelar roll och där it skulle kunna betyda så mycket mer
              för samhällsutvecklingen. Det är en strategi som har blivit möjlig
              tack vare ett stort engagemang från organisationer, företag, eldsjälar
              och andra som är intresserade av hur Sverige ännu bättre skulle
              kunna använda de många möjligheter som it ger. Det är alltifrån
              stora, internationellt verksamma företag som ABB och IBM till
              nationella föreningar som LRF och Vårdförbundet.
            </seg>
            <seg n="bf129da6">
              Med den digitala agendan tar en svensk regering för första gången
              någonsin ett horisontellt grepp kring it-politiken. Fram till
              nu har det funnits sektorsvisa program och strategier, som var
              för sig har varit viktiga och bidragit till att Sverige har kunnat
              komma så långt som vi ändå har gjort. Men om vi ska vara världsbäst
              räcker det inte med bara sektorsvisa stuprör, hur framgångsrika
              de än kan vara. Vi måste också få till stånd hängrännorna som
              kompletterar stuprören.
            </seg>
            <seg n="fc37abaa">
              Vi måste med andra ord få fram gemensamma standarder och gränssnitt.
              Det är nämligen först när kommuners it-system kan kommunicera
              med Försäkringskassans och när behörig vårdpersonal kan läsa patientjournaler
              från andra landsting vi på allvar kan säga att vi har dragit full
              nytta av it:s möjligheter. Det är också först då vi på allvar
              kan hävda att vi har satt tekniken i människans tjänst.
            </seg>
            <seg n="aa79fe36">
              Fru talman! Det är därför vi behöver den digitala agendan för
              Sverige, och det är därför regeringen har valt att bredda det
              it-politiska målet och föreslagit riksdagen att Sverige ska bli
              bäst i världen på att dra nytta av digitaliseringens möjligheter.
              Det är ett tufft mål, men det är ett mål som vi kan nå. Ska vi
              kunna nå det målet måste alla som vill kunna vara digitalt delaktiga
              gamla som unga, infödda som invandrade och Stureplansbor som Strömsundsbor.
            </seg>
            <seg n="85d10b6a">
              Den digitala agendan rymmer redan från början ett hundrafyrtiotal
              olika åtgärder som ska hjälpa oss att nå det it-politiska målet.
              För att skapa en struktur och en stadga och för att se till att
              agendan också genomförs i praktiken föreslår regeringen en digitaliseringskommission
              som ska analysera utvecklingen mot det it-politiska målet och
              lämna förslag på åtgärder som krävs för att vi ska kunna nå det.
              7 miljoner kronor anslås i budgeten för att ett sådant sekretariat
              ska kunna komma på plats.
            </seg>
            <seg n="e29c25cf">
              Trots alla topplaceringar som Sverige regelbundet kammar hem
              saknar vi sannerligen inte utmaningar. Vi är bäst i världen när
              det gäller hur stor andel av befolkningen som regelbundet använder
              internet. Ännu roligare är det att de som ökar sin it-användning
              allra mest är de som är 65 år eller äldre än så. Samtidigt som
              det är väldigt glädjande vet vi att det fortfarande finns alltför
              många som står utanför den digitala världen, människor som förmodligen
              skulle vilja vara med om de bara fick chansen att prova.
            </seg>
            <seg n="26cf790f">
              För att öka it-användningen kommer regeringen att inrätta ett
              användarforum med representanter från it-branschen, myndigheter,
              Digidel, det civila samhället och många fler. Om vi ska kunna
              nå dem som i dag står utanför den digitala världen måste vi uppmärksamma
              användarperspektivet på en högre strategisk nivå. Med det här
              forumet kommer vi att skapa en plattform där beslutsfattare kan
              möta branschen, forskarsamhället och användarorganisationerna,
              allt i syfte att ytterligare öka användningen av it i samhället.
            </seg>
            <seg n="c289d276">
              Fru talman! Rätt använd kan tekniken hjälpa till att möta ett
              antal stora samhällsutmaningar.
            </seg>
            <seg n="6f6f0532">
              Den första handlar om att vi i Sverige får en allt äldre befolkning,
              och att vi lever allt längre är förstås väldigt positivt. Det
              innebär att vi kommer att få allt fler äldre som vill leva ett
              innehållsrikt och självständigt liv långt upp i åldrarna. Samtidigt
              ställer det allt högre krav på våra välfärdssystem. Allt fler
              och allt friskare äldre kommer att behöva stöd allt längre i livet.
              Och med en modern teknik skulle många äldre kunna bo kvar hemma
              längre, vilket skulle kunna innebära både ökad livskvalitet för
              den enskilde och samtidigt minskade kostnader för samhället. Med
              rätt utformad teknik kan möjligheterna att göra egna, aktiva val
              öka, samtidigt som hemtjänstpersonalen skulle kunna se om man
              har tagit sin medicin eller om kaffekokaren verkligen var avstängd
              när man gick hemifrån. Med smarta tekniska hjälpmedel skulle helt
              enkelt också den som blivit lite äldre kunna få behålla känslan
              av att man faktiskt är myndig och råder över sitt eget liv.
            </seg>
            <seg n="cdc05b7d">
              En annan viktig utmaning är klimatförändringarna och hur it skulle
              kunna hjälpa oss att nå tvågradersmålet. Behovet av den sortens
              lösningar, nu när fönstret för att nå tvågradersmålet snabbt håller
              på att stängas, är väldigt stort. Med smart it skulle vi kunna
              minska våra koldioxidutsläpp med 15 procent, och med samma smarta
              teknik skulle vi kunna höja produktiviteten väsentligt. It är
              i sig en avgörande pusselbit för ökad välfärd, minskad fattigdom
              och ett långsiktigt hållbart samhälle.
            </seg>
            <seg n="b6710eba">
              Om vi i Sverige ska kunna bli bäst i världen på att dra nytta
              av it:s möjligheter kan vi inte låta it-området förbli ett manligt
              reservat. It-frågorna måste göras intressanta för fler tjejer.
              Och fler tjejer behöver synliggöras i den branschen, för tänk
              om det hade varit lika självklart för en tjej att välja en teknisk
              utbildning som det redan är för en kille! Vilka perspektiv kunde
              det ha tillfört it-området? Helt klart är att när hälften av befolkningen
              inte tycker att it-branschen är tillräckligt intressant förlorar
              vi också hälften av vår befolknings kreativitet och engagemang,
              och med det en lång rad banbrytande innovationer. Här behöver
              vi tänka till, och här har branschen en stor utmaning i att göra
              sig intressant för hela Sveriges befolkning.
            </seg>
            <seg n="d2c674a4">
              Fru talman! Om vi ska lyckas med att se till att Sverige är bäst
              i världen på att dra nytta av digitaliseringens möjligheter krävs
              det politiskt engagemang, ett starkt politiskt engagemang. Just
              därför är jag minst sagt överraskad över att ingen av oppositionsledarna
              i trafikutskottet i dagens debatt med en stavelse nämnt vikten
              av att investera i framtidens digitala infrastruktur ingenting
              från Socialdemokraterna, ingenting från Miljöpartiet, ingenting
              från Vänsterpartiet.
            </seg>
            <seg n="8648f023">
              Den medborgare som är mån om att Sverige ska investera i 2000-talets
              moderna infrastruktur har bara ett regeringsalternativ att sätta
              sin tillit till, och det alternativet stavas alliansregeringen.
            </seg>
            <seg n="a0beeb00">
              Fru talman! Vi har en bra it-infrastruktur i landet. Vi är ett
              innovativt folk och har generellt sett en väldigt hög utbildningsnivå.
              Men som individer är vi också villiga att pröva nya idéer och
              förslag. I jämförelse med många andra europeiska länder har Sverige
              en unikt god finansiell ställning som gör att vi, trots att resten
              av Europa nu brottas med skuld- och finanskriser, faktiskt har
              råd att satsa på investeringar i bredband i den budget som vi
              just nu diskuterar.
            </seg>
            <seg n="9732fa16">
              Sammantaget innebär allt detta att vi har alla möjligheter att
              bli bäst i världen på att dra nytta av digitaliseringens möjligheter.
              Låt oss gemensamt ta vara på den chansen!
            </seg>
            <seg n="25f39617">
              Låt mig avslutningsvis ta tillfället i akt att önska talmannen
              och alla debattörer i den här debatten en avkopplande, om än inte
              nedkopplad, god jul och ett gott nytt år.
            </seg>
          </u>
          <note type="speaker" n="4a0dfc51">
            Anf. 55 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-9" n="f13e6438">
            <seg n="01b97d33">
              Fru talman! Statsrådet Anna-Karin Hatt ser utvecklingen som en
              tävling med andra länder. Hon vill att vi ska vara i världsklass,
              och här ligger väl Sverige redan i framkant.
            </seg>
            <seg n="5b7164b4">
              Jag är mer bekymrad över hur telefoni och trygghetslarm fungerar
              i dag. Anna-Karin Hatt pratade om Stureplan och Strömsund. Det
              har varit en diskussion och väldigt upprörda känslor över just
              detta med telefonin. Jag skulle gärna vilja få Anna-Karin Hatt
              att mer redovisa problematiken och inte bara måla allting i rosenrött.
            </seg>
            <seg n="655eeede">
              När det gäller att de rödgröna partierna inte riktigt har tagit
              upp den här frågan väntar jag för mitt vidkommande med att ta
              upp den. Vänsterpartiet har skrivit en motion som handlar om trafiksnål
              samhällsplanering, och jag ser fram emot att få utveckla vår syn
              på detta.
            </seg>
            <seg n="f703df80">
              Inför valet lade också det rödgröna alternativet en del resurser
              på att göra internet mer tillgängligt för de grupper i samhället
              som inte använder internet, det vill säga låginkomsttagare, lågutbildade,
              funktionsnedsatta och personer med utländsk härkomst. Det är de
              grupperna som har det svårast. Själv har jag drivit hårt att folkbiblioteken
              skulle kunna ha en nyckelroll i sammanhanget och på så sätt finnas
              i vardagen för dessa grupper.
            </seg>
          </u>
          <note type="speaker" n="9c1d42b1">
            Anf. 56 Statsrådet ANNA-KARIN HATT (C) replik:
          </note>
          <u who="unknown" xml:id="i-25fb5f1f75fd9af2-8" n="9556b1b6">
            <seg n="1c91b16e">
              Fru talman! Siv Holma, jag och andra har diskuterat telefonin
              i landet även vid andra tillfällen i denna kammare, och Siv Holma
              känner mycket väl till att jag är starkt engagerad i den frågan.
              Också i höst har jag varit mycket tydlig mot Telia med att de
              problem som funnits i stolplinjeprojektet inte varit acceptabla.
              Telia har hörsammat kritiken och tagit fram en åtgärdsplan och
              i avvaktan på att den ska fungera och sättas i sjön valt att avbryta
              stolplinjeprojektet tills de fått ordning på de problem som de
              haft så här långt.
            </seg>
            <seg n="7d4b0b38">
              Jag kommer att följa frågan väldigt, väldigt noga. Det är helt
              grundläggande att människor har tillgång till bra elektronisk
              kommunikation. Där ingår alldeles självklart telefoni för att
              man ska kunna leva och bo i hela landet.
            </seg>
            <seg n="9b557f28">
              Jag uppskattar Siv Holmas engagemang i frågor som rör digital
              delaktighet, men när vi debatterar i kammaren är det trots allt
              det partierna föreslår som räknas. När jag tittar på Vänsterpartiets
              motion på utgiftsområde 22, som vi bland annat behandlar i den
              här debatten, ser jag att den är på sju sidor. Jag skulle vilja
              fråga Siv Holma om hon kan svara på det räcker med ett ungefärligt
              svar hur mycket i den motionen som handlar om informationssamhället
              och it.
            </seg>
          </u>
          <note type="speaker" n="32095651">
            Anf. 57 SIV HOLMA (V) replik:
          </note>
          <u who="siv_holma_e183cc" xml:id="i-abd2e80472c26176-10" n="f13e6438">
            <seg n="267429f7">
              Fru talman! Eftersom Anna-Karin Hatt har läst vår motion har
              hon svaret, och ändå förväntar hon sig att jag ska säga vad det
              rör sig om. Den motionen handlar om 2012. Man får se det hela
              lite långsiktigt. Det finns saker och ting som man får prioritera
              i dessa sammanhang.
            </seg>
            <seg n="ceec248a">
              Jag sade att internet ska finnas i vardagen för de grupper jag
              tidigare nämnde. Där har jag sett att de resurser som regeringen
              anslagit i sin budget är väl tilltagna. Sedan kan man diskutera
              hur dessa resurser används. Anna-Karin Hatt och regeringen har
              stor tilltro till att de fria marknadskrafterna ska lösa även
              den digitala delaktigheten, något som jag inte har. Där kommer
              den motion jag nämnde att ha viss betydelse.
            </seg>
          </u>
          <note type="speaker" n="3a412a2c">
            Anf. 58 Statsrådet ANNA-KARIN HATT (C) replik:
          </note>
          <u who="unknown" xml:id="i-25fb5f1f75fd9af2-9" n="9556b1b6">
            <seg n="ccd7ed41">
              Fru talman! Framtiden låter inte vänta på sig, Siv Holma. Visst
              handlar det om prioriteringar. Det är prioriteringar som regeringen
              gjort i den budget som riksdagen nu behandlar. Det är för att
              göra rätt investeringar för framtiden, i 2000-talets moderna infrastruktur,
              som vi valt att ta fram den första horisontella it-strategin någonsin
              i termer av den digitala agendan. Samtidigt ser vi till att i
              ett knappt ekonomiskt läge ändå prioritera ½ miljard kronor för
              investeringar i de delar av landet där marknadskrafterna inte
              räcker till och för utbyggnaden av bredband på landsbygden.
            </seg>
            <seg n="805b4e94">
              Det stämmer att jag tittat på oppositionens budgetmotioner på
              det här området. Om man ofta tar till orda i debatten och ställer
              krav på regeringen vill jag veta hur oppositionspartierna själva
              gör när de får möjlighet att prioritera. Jag kan berätta att inget
              av oppositionspartierna förordar några som helst förändringar
              i anslagen, vare sig vad gäller it- eller postfrågorna på utgiftsområde
              22, som vi nu diskuterar, eller på utgiftsområde 23, landsbygdsprogrammet,
              där mycket av bredbandsinvesteringarna finns.
            </seg>
            <seg n="c4307ad0">
              När det gäller Vänsterpartiet kan jag säga till Siv Holma och
              alla andra intresserade att trots att Vänsterpartiets motion är
              på sju sidor finns det inte en enda stavelse på utgiftsområde
              22 som handlar om informationssamhället och om it.
            </seg>
          </u>
          <note type="speaker" n="e4f19722">
            Anf. 59 MALIN LÖFSJÖGÅRD (M):
          </note>
          <u who="unknown" xml:id="i-acb63208f799a4e5-0" n="9556b1b6">
            <seg n="4d847592">
              Fru talman! Många har redan varit uppe i debatten och mycket
              har blivit sagt, men jag tänkte ändå säga några ord och då koncentrera
              mig på den del av betänkandet som rör de två skrivelserna från
              regeringen och behandlar två granskningar från Riksrevisionen,
              den ena om Trafikverkets produktivitet och den andra om kostnadskontroll
              i stora järnvägsinvesteringar. Det är två viktiga och angelägna
              områden.
            </seg>
            <seg n="6df7b067">
              Det var 15 år sedan sist, och vi välkomnar därför att Riksrevisionen
              nu genomför en granskningsserie inom infrastrukturområdet. Trafikutskottet
              och riksdagen har redan behandlat några av granskningsrapporterna
              och fler är på gång.
            </seg>
            <seg n="1e0d60e0">
              Infrastruktur är ett viktigt område att granska, inte minst mot
              bakgrund av att staten satsar betydande belopp inom området. Den
              nationella planen för 20102021 omfattar totalt mer än 500 miljarder
              kronor, inklusive medfinansiering. Man kan dock ställa sig frågan
              varför det är så viktigt att det finns en god kostnadskontroll
              och en bra produktivitet. Det enkla svaret är: för att vi ska
              få ut största möjliga nytta av de skattemedel som satsas. Trots
              att det finns totalt mer än 500 miljarder kronor i den nationella
              planen ser vi fortsatt stora framtida behov.
            </seg>
            <seg n="e28c654d">
              Fru talman! Att anläggningsbranschen präglas av en för låg produktivitet
              och att konkurrensen måste öka har konstaterats i flera olika
              sammanhang, bland annat i Trafikverksutredningen, och det togs
              också upp av regeringen i infrastrukturpropositionen 2008. Även
              Riksrevisionen konstaterar detta i sin granskning.
            </seg>
            <seg n="1208f2d9">
              En förbättrad produktivitetsutveckling leder till bättre utnyttjande
              av satsade medel. Vi får helt enkelt mer nytta för varje satsad
              skattekrona och kan bygga eller underhålla mer spår och väg för
              pengarna. Ökad produktivitet är en prioriterad fråga för alliansregeringen,
              och det finns tydligt med i Trafikverkets instruktion och regleringsbrev.
            </seg>
            <seg n="eed09a91">
              En angelägen men inte helt enkel fråga är att kunna mäta produktiviteten.
              Därför har uppdraget till Trafikverket utvidgats till att inte
              bara handla om att öka produktiviteten utan också om att ta fram
              metoder för att kunna mäta. Trafikverket utgår här bland annat
              från det regeringsuppdrag som Statskontoret fick 2009, som redovisades
              under förra året, om att utveckla modeller och metoder för att
              mäta produktivitet och innovationsgrad i anläggningsbranschen.
              Riksrevisionen gör själv i sin granskning en ansats till att mäta
              produktiviteten, vilket utgör ett viktigt underlag i Trafikverkets
              fortsatta arbete.
            </seg>
            <seg n="6737e3eb">
              Staten är en stor beställare och kan genom sitt agerande bidra
              till att anläggningsbranschen utvecklas i positiv riktning och
              att vi får ut mer spår och väg för pengarna. Därför tillsatte
              regeringen hösten 2009 en särskild kommitté, Produktivitetskommittén,
              för att bland annat löpande granska och analysera Trafikverkets
              arbete med att öka och mäta produktiviteten. Produktivitetskommittén
              ska i sin slutredovisning i juni 2012 lämna förslag på hur den
              fortsatta uppföljningen av Trafikverket ska ske beträffande det
              här arbetet.
            </seg>
            <seg n="09559e95">
              Vi kan konstatera att Trafikverket satt i gång ett omfattande
              och ambitiöst arbete vad gäller förbättrad produktivitet. De har
              ett särskilt program som går under namnet PIA, Produktivitets-
              och innovationsutveckling i anläggningsbranschen, där huvudmålen
              är sänkta produktivitetskostnader om 1015 procent till 2013 och
              produktivitetsförbättringar i anläggningsbranschen om 23 procent
              årligen. Men, fru talman, en förutsättning för att kunna både
              mäta och öka produktiviteten är att det finns bra uppföljning
              och kostnadskontroll.
            </seg>
            <seg n="1f803585">
              När det gäller kostnadskontrollen av stora järnvägsinvesteringar
              konstaterar Riksrevisionen en rad brister och ger också en rad
              rekommendationer till regeringen och Trafikverket. Riksrevisionen
              skriver i sin rapport att regeringen och Trafikverket under senare
              år vidtagit en rad åtgärder men att dessa åtgärder inte omfattas
              av Riksrevisionens granskning. Riksrevisionen har nämligen granskat
              projekt som slutfördes mellan 2005 och 2009, och granskningen
              inriktades på principerna för den ekonomiska redovisning som gällde
              då.
            </seg>
            <seg n="650d9d35">
              Eftersom Riksrevisionen i sin granskning, som vi nu debatterar,
              inte har med det arbete som inleddes under förra mandatperioden,
              och som i hög grad pågår för att förbättra kostnadskontrollen
              och öka produktiviteten, blir debatten lite skev då många av de
              åtgärder och rekommendationer som Riksrevisionen föreslår är sådana
              som redan är påbörjade och på gång.
            </seg>
            <seg n="ad00467e">
              Vi kan konstatera att Riksrevisionens tidigare granskningsomgång
              gjordes i mitten av 1990-talet. Den dåvarande socialdemokratiska
              regeringen gjorde ingenting åt det som Riksrevisionen då presenterade
              i granskningen. Det var först 2006, när alliansregeringen tillträdde,
              som åtgärder började vidtas. Den granskning som Riksrevisionen
              nu gör är viktig. Men de facto granskas gamla arbetssätt som rådde
              under tidigare, socialdemokratiskt, styre.
            </seg>
            <seg n="ff847206">
              Redan under 2006 startade Näringsdepartementet ett utvecklingsarbete
              för att förbättra den ekonomiska styrningen av investeringsprojekten.
            </seg>
            <seg n="5b52d62d">
              I infrastrukturpropositionen, som kom hösten 2008, konstaterade
              alliansregeringen att den ekonomiska styrningen behöver förbättras,
              att kostnadskontrollen av investeringsprojekten behöver stärkas
              och att produktivitetsutvecklingen i anläggningsbranschen behöver
              bli bättre.
            </seg>
            <seg n="39c5191a">
              Regeringen satte då i gång med en trafikverksutredning med syfte
              att skapa en effektivare och mer ändamålsenlig myndighetsorganisation.
              Banverket och Vägverket fick 2008 i uppdrag att införa en ny modell
              för styrning och uppföljning av stora infrastrukturinvesteringar.
            </seg>
            <seg n="f67ebeed">
              Man bildade myndigheten Trafikanalys som en analys- och stödmyndighet
              till regeringen för att få en mer effektiv styrning och uppföljning
              av Trafikverkets verksamhet.
            </seg>
            <seg n="0ba45ed7">
              Det här är några av de åtgärder som alliansregeringen har vidtagit.
              Därför blir reservationen av S, V och MP som ett slag i luften
              eller som att slå in öppna dörrar.
            </seg>
            <seg n="7c31ef3a">
              Fru talman! Ibland kanske man skulle fundera lite mer på vad
              det faktiskt handlar om och konsekvenserna. Det mesta av det som
              Riksrevisionen föreslår är som sagt sådana åtgärder som redan
              är vidtagna eller på gång.
            </seg>
            <seg n="27dc26b6">
              Men det finns en sak som bekymrar mig. Det är att S, V och MP
              inte verkar ha läst på tillräckligt. Riksrevisionen tar i sin
              granskning inte hänsyn till de förändringar som har gjorts när
              det gäller kalkylmetoder, utan föreslår att regeringen ska låta
              utreda och sedan införa en utfallsbaserad kalkylmetod. Men från
              att i princip inte ha haft någon särskild kalkylmetod alls för
              investeringsprojekt arbetar man sedan 2008 med en systematisk
              metod. Detta framgår för den som bemödar sig att läsa Trafikverkets
              remissvar till regeringen.
            </seg>
            <seg n="3e922114">
              Trafikverkets experter framhåller i sitt remissvar att successiv
              kalkylering används i flera länder och att stora summor har lagts
              ned på att implementera, utbilda i och genomföra dessa kalkyler.
            </seg>
            <seg n="8ddd9db6">
              Fru talman! Att i detta läge när man har börjat strukturera upp
              arbetet och börjat använda sig av systematiska metoder byta till
              en ny och mindre beprövad metod vore inte bara olyckligt. Det
              finns också en uppenbar risk att det förbättringsarbete som nu
              har startats och pågått sedan förra mandatperioden stannar upp,
              vilket inte kommer att förbättra kostnadskontrollen på något sätt
              snarare tvärtom. Till det kan läggas alla de kostnader som kan
              förväntas uppstå när man byter metod.
            </seg>
            <seg n="a13cbd3d">
              Vikten av analys och uppföljning poängteras från flera håll,
              inte minst av Riksrevisionen själv. Att i det läget rusa i väg
              mot en annan kalkylmetod utan att utvärdera det nya arbetssättet
              och den nya metoden är att arbeta i helt motsatt riktning till
              vad Riksrevisionen själv framställer.
            </seg>
            <seg n="a7434039">
              Fru talman! Trafikverket arbetar i dag på ett helt annat sätt
              än vad som gjordes när det gäller planering och kalkylering av
              de järnvägs- och vägprojekt som slutfördes mellan 2005 och 2009.
              Det nya arbetssättet omfattar också ett betydande kvalitetssäkringsarbete
              med både interna och externa granskare. Det är viktigt att det
              nya arbetssättet kontinuerligt nu följs upp och utvärderas och
              att de metoder och modeller som används ständigt förfinas.
            </seg>
            <seg n="5a7ba6f0">
              Vi kan också konstatera att regeringen sedan förra mandatperioden
              har ett annat arbetssätt med tydligare kravställning och ökad
              uppföljning gentemot Trafikverket angående kostnadskontroll och
              ökad produktivitet. Detta förändringsarbete handlar också om att
              förbättra redovisningen till riksdagen. I betänkandet understryker
              utskottet vikten av en löpande och noggrann uppföljning av utvecklingen
              på området och av att riksdagen får information om hur arbetet
              fortskrider.
            </seg>
            <seg n="d8d579fb">
              Regeringens redovisning till riksdagen är viktig och sker huvudsakligen
              i den årliga budgetpropositionen. Flera åtgärder har genomförts
              för att förbättra redovisningen. Det har gällt alltifrån ändrad
              grundlag till en reformerad budgetlag och skärpta rapporteringskrav
              på Trafikverket. Det handlar om att man ska få en löpande rapportering,
              uppföljning och efterkalkylering och att det årligen ska rapporteras
              om bland annat riskbedömningar, marknads- och indexutveckling
              och avvikelser.
            </seg>
            <seg n="10485e31">
              En del av denna förbättrade uppföljning och redovisning för riksdagen
              kan vi se redan nu i budgetpropositionen för 2012. Där finns bland
              annat redovisat en del om arbetet med att öka produktiviteten
              och en förbättrad redovisning av järnvägs- och vägsatsningar såväl
              för investeringar som för underhåll. Till exempel redovisas nu
              projekt som öppnats för trafik 2010 med såväl branschindex som
              nettoprisindex.
            </seg>
            <seg n="0724b343">
              Fru talman! Det är viktigt och angeläget att ständigt arbeta
              med förbättringar inom detta område. Regeringen följer nu det
              arbete som pågår och har också uttalat att man är beredd att vidta
              ytterligare åtgärder ifall det skulle behövas. Trafikutskottet
              betonar i betänkandet vikten av en fortsatt hög prioritering av
              detta. Vi i utskottet kommer självfallet också att följa utvecklingen
              noga.
            </seg>
          </u>
          <note n="e37cb816">
            Innan jag avslutar yrkar jag bifall till utskottets förslag i
            betänkandet och avslag på samtliga reservationer.
          </note>
          <u who="unknown" xml:id="i-e342e24c07bdab58-0" n="9556b1b6">
            <seg n="4c0bc914">
              Jag vill också önska alla en god jul och ett gott nytt år.
            </seg>
          </u>
          <note type="speaker" n="2cb0190e">
            Anf. 60 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-6" n="471c0199">
            <seg n="0d79d69c">
              Fru talman! Malin Löfsjögård ondgör sig över att Socialdemokraterna,
              Vänsterpartiet och Miljöpartiet enligt hennes mening inte tillräckligt
              noga har läst Trafikverkets remissvar på Riksrevisionens rapport.
              Kanske det vore på sin plats att Malin Löfsjögård i alla fall
              läser sitt eget tal i kammaren och där konstaterar att vi inte
              har slagit fast att vi vill byta kalkyleringsmetod. Vi vill utreda
              en annan kalkylmetod, och om utredningen kommer fram till att
              denna metod är bättre än den nuvarande är vi beredda att byta.
            </seg>
            <seg n="ddc08259">
              Skälet till det är att trots att det har skett förbättringar
              är vi inte helt nöjda. Vi tror inte att den ordning vi nu har
              kommit till är historiens bästa ordning. Det finns utrymme för
              ytterligare förbättringar.
            </seg>
            <seg n="1969c666">
              Jag ska ge ett exempel, som jag även tog upp i mitt anförande.
              Trafikverket betalar ut 125 miljoner kronor till BB Rail för att
              de inte ska snöröja banvallar och räls. Då är min enkla fråga
              till Malin Löfsjögård, som hyllar nuvarande ordning på Trafikverket:
              Är du nöjd med att man betalar ut 125 miljoner kronor till ett
              skandalomsusat brittiskt företag för att de inte ska snöröja våra
              järnvägar?
            </seg>
          </u>
          <note type="speaker" n="6e5ca816">
            Anf. 61 MALIN LÖFSJÖGÅRD (M) replik:
          </note>
          <u who="unknown" xml:id="i-25fb5f1f75fd9af2-10" n="9556b1b6">
            <seg n="e561ad5d">
              Fru talman! Jag tror att det är på sin plats att vi håller oss
              till sanningen här i kammaren.
            </seg>
            <seg n="72075ac5">
              Först och främst sade jag i mitt anförande du kan läsa protokollet
              sedan, Anders Ygeman att det handlar om att utreda. Riksrevisionen
              antyder också att man på sikt vill införa en utfallsbaserad kalkylmetod.
              I er reservation från S, V och MP skriver ni att ni vill att Riksrevisionens
              åtgärder omedelbart ska införas.
            </seg>
            <seg n="8894be9c">
              När det gäller avtal och upphandlingar kan vi självfallet aldrig
              tillåta dåliga upphandlingar eller dåliga avtal. Vi kan konstatera
              att det avtal som nu är på tapeten och diskuteras är ett gammalt
              avtal, upphandlat av Banverket, där det råder en konflikt om hur
              man kan uppfatta omfattningen. Parterna har kommit överens om
              ett sätt att lösa det för att kunna göra en ny upphandling. Det
              har också utgått ersättning till det aktuella företaget för arbete
              som de har utfört.
            </seg>
            <seg n="74f06f98">
              Jag tycker, fru talman, att det är på sin plats att hålla sig
              till sanningen. Nu pågår ett omfattande arbete med att stärka
              beställarkompetensen på Trafikverket och att se över affärsformerna
              för att kunna göra bättre upphandlingar och inte göra dem på det
              sätt man har gjort tidigare inom det dåvarande Banverket och Vägverket.
            </seg>
            <seg n="469c825d">
              Vi ser vikten av att ha en korrekt upphandling. Det leder till
              att vi också får ett bättre genomförande och utförande av det
              som upphandlas, det vill säga driften, underhållet och investeringarna.
              Men det finns en förbättringspotential i det arbete som nu pågår.
            </seg>
            <seg n="96964984">
              Jag tycker att det är intressant att höra att Anders Ygeman inte
              är helt nöjd med det som pågår. Men om man inte har hunnit utvärdera
              den successiva kalkylmetoden färdigt är det lite svårt att dra
              denna slutsats, fru talman.
            </seg>
          </u>
          <note type="speaker" n="c0820793">
            Anf. 62 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-7" n="471c0199">
            <seg n="7ca6532a">
              Fru talman! Vi förhåller oss till två helt olika paradigm. Malin
              Löfsjögård förhåller sig till paradigmet analysmetoder, och jag
              förhåller mig till paradigmet verkligheten. Var och en får välja
              vilket paradigm som är den bästa grunden för att fatta beslut.
            </seg>
            <seg n="350fce6c">
              Malin Löfsjögård anklagar mig för att ljuga. Hon säger att jag
              inte håller mig till sanningen. Det är en ganska grov anklagelse.
            </seg>
            <seg n="c8944d72">
              Jag sade, och det står jag för, att Trafikverket med regeringens
              goda minne har betalat ut 125 miljoner kronor till BB Rail, Balfour
              Beatty, samma företag som i Storbritannien dömdes att betala skadestånd
              för att ha orsakat en av Storbritanniens största tågolyckor i
              modern tid Hatfieldkraschen med 4 döda och 75 skadade. Där fick
              de böter, i Sverige får de en belöning på 120 miljoner.
            </seg>
            <seg n="9f9a14db">
              Jag frågade Malin Löfsjögård: Är du nöjd med den ordningen? Var
              det bra? Jag fick inget svar. Jag kan bara utgå från att Malin
              Löfsjögård tycker att det är bra att vi i Sverige belönar företag
              som inte sköter sig. I Storbritannien bötfälls dessa företag.
            </seg>
          </u>
          <note type="speaker" n="f8f4a562">
            Anf. 63 MALIN LÖFSJÖGÅRD (M) replik:
          </note>
          <u who="unknown" xml:id="i-25fb5f1f75fd9af2-11" n="9556b1b6">
            <seg n="b078ba32">
              Fru talman! Låt mig konstatera att om det finns ett avtal och
              det missköts finns det ofta klausuler om vite och böter. Sedan
              finns det andra delar som handlar om att man har en diskussion
              kring ett avtal och vad som ingår och vad som inte ingår. Det
              är inte samma sak som att diskutera att man inte sköter sig eller
              att man missköter sig eller att det handlar om böter och vite.
              Det är en ganska viktig poäng, Anders Ygeman.
            </seg>
            <seg n="c6203e9c">
              När det gäller förbättringsåtgärder och upphandlingar pågår det
              ett intensivt och omfattande arbete både i Regeringskansliet och
              inom Trafikverket. Detta startade 2006. Vi kan nu se att man har
              börjat komma fram med förbättrade affärsformer på Trafikverket
              just för att inte hamna i en sits med dåliga upphandlingar och
              dåliga avtal. När man gör dessa upphandlingar är det mycket viktigt
              att man vet vilka krav som man ska ställa, vilka förutsättningar
              som gäller, vad det är man handlar upp och vad man baserar sina
              upphandlingar på så att man inte bara köper grisen i säcken eller
              går på lägsta pris. Här är det ett helt nytt arbetssätt som borgar
              för att vi kommer att se mycket bättre upphandlingar framöver.
            </seg>
            <seg n="0513c464">
              Men inte minst då är det också viktigt med en uppföljning av
              det arbete som nu sker från regeringens sida när man ställer ökade
              krav på Trafikverket på nya arbetsformer och på att öka sin beställarkompetens
              genom att följa upp detta för att vi ska få till ett bättre utnyttjande
              av de skattemedel som satsas när det gäller drift, underhåll och
              investeringar.
            </seg>
          </u>
          <note type="speaker" n="091b5f47">
            Anf. 64 ANNIKA LILLEMETS (MP):
          </note>
          <u who="annika_lillemets_0161f8" xml:id="i-7eaa455358764213-0" n="7c9a79ce">
            <seg n="5691c817">
              Fru talman! Det är mycket bråttom att ställa om samhället så
              att vi kan hejda klimatförändringarna och öka chansen att undvika
              de mest katastrofala följderna. Vi har inte tid att vänta på att
              andra ska ta beslut åt oss. Det blev plågsamt tydligt efter det
              helt otillräckliga resultatet av FN:s klimattoppmöte i Durban.
              Vi har inte heller råd att vänta. Det är mycket billigare att
              minska vår klimatpåverkan nu än att vänta och ta konsekvenserna
              av att inte försöka hejda klimatförändringarna. Att minska behovet
              av transporter och styra över resandet och godsfrakterna till
              de minst klimatbelastande transportslagen är nödvändigt nu.
            </seg>
            <seg n="ae9dca2e">
              Enligt regeringen orsakas 34 procent av utsläppen av växthusgaser
              av inrikes transporter. Vägtrafiken orsakar nästan 94 procent
              av dem, medan tågtransporterna står för endast 0,4 procent. Utsläppen
              från transportsektorn har ökat under 2010. Vägtrafiksektorn är
              extremt oljeberoende. För att man ska klara klimatmålen måste
              järnvägen få en växande andel av de långväga transporterna. Därför
              är det mycket bra att allt fler vill åka tåg. Att åka tåg är inte
              bara klimatsmart. Det är också säkrare än att åka bil, och det
              är bekvämare, om det fungerar som det ska, vill säga, och det
              gör det tyvärr allt oftare inte.
            </seg>
            <seg n="b847b389">
              Mitt hemlän Östergötland är ett exempel på en region i desperat
              behov av mer kapacitet på järnvägen. Överfulla, försenade eller
              inställda tåg är vardagsmat både för dem som tar pendeltåget till
              jobbet eller skolan och för dem som åker fjärrtåg.
            </seg>
            <seg n="47cf5557">
              Trafikverket beskriver sträckan mellan Norrköping och Linköping
              på följande sätt: Det är en av de sträckor i järnvägsnätet som
              är så hårt belastade att de i princip är fullbelagda. Känsligheten
              för störningar är hög, medelhastigheten är låg, och det är mycket
              svårt att hitta tid för banunderhåll. Det är mycket svårt att
              tillgodose nya önskemål om trafikering.
            </seg>
            <seg n="74356cdc">
              När tågen går så tätt får varje fel stora dominoeffekter. Varje
              fel fortplantar sig i tidtabellen, och det tar lång tid att återställa
              trafiken. Det finns ingen genväg. Om resenärer ska slippa stå
              kvar och frysa på östgötska perronger, eller kanske ge upp och
              ta bilen om de kan, behövs det fler spår.
            </seg>
            <seg n="5fbbc83b">
              Ändå väljer regeringen i sin budget att inte satsa på några åtgärder
              som kan lösa problemen på denna sträcka som förklarades överbelastad
              av Trafikverket redan 2010. Inget ska göras fram till 2021 trots
              att situationen redan är ohållbar här. Men det är inte bara Östergötland
              som drabbas. Regeringens otillräckliga satsningar på att underhålla
              den järnväg vi redan har och ovilja att bygga ut för att möta
              framtidens behov slår hårt över hela landet.
            </seg>
            <seg n="fe96cd31">
              Järnvägskapaciteten måste öka för att möjliggöra en fördubbling
              av andelen resande med kollektivtrafik och mer gods på järnväg
              i framtiden och för att göra järnvägssystemet mer robust. Vi i
              Miljöpartiet vill därför, utöver att göra nödvändiga satsningar
              på underhåll och att bygga bort akuta flaskhalsar i det befintliga
              järnvägssystemet, också investera i nya banor för snabba tåg.
              En utbyggnad av höghastighetsbanor är en kraftfull kapacitetshöjande
              åtgärd eftersom den gör det möjligt att separera tåg med olika
              hastigheter. Det kan ge mer utrymme för såväl fjärr-, gods- som
              pendeltågstrafik och göra det svenska järnvägsnätet mindre sårbart
              för störningar.
            </seg>
            <seg n="f92d54e1">
              Miljöpartiet vill satsa framåt och börja med att bygga Ostlänken
              och första delen av Götalandsbanan, etappen mellan Göteborg och
              Borås. Vi vill ha en byggstart 2015. Detta är de första stegen
              mot höghastighetsbanor som knyter samman Helsingfors, Göteborg
              och Malmö/Köpenhamn och senare även Hamburg och Oslo. Att börja
              bygga Ostlänken på sträckan NorrköpingLinköping skulle kunna vara
              ett sätt att höja kapaciteten där behovet är som mest akut.
            </seg>
            <seg n="b545df89">
              Vi vill givetvis också börja bygga andra nya järnvägsstråk i
              Sverige, till exempel Norrbotniabanan. Vi vill inte som regeringen
              vänta. Vi hoppas att även passagerarna ska slippa vänta i framtiden.
              Det skulle de om vi fick bestämma.
            </seg>
            <seg n="f2764c9d">
              Flyget är en stor och växande utsläppskälla av växthusgaser.
              När alla växthusgaser räknas med står flyget i dagsläget för ca
              5 procent av de globala utsläppen. I Sverige är det ännu värre.
              Ca 10 procent av de totala svenska utsläppen kommer från inrikes
              och utrikes flyg. Sedan 1980 har det svenska internationella flygresandet
              fyrdubblats, och globalt sett är utvecklingen likartad. Utsläppen
              från flyget har under samma period mer än fördubblats. Med nuvarande
              ökningstakt kommer svenskarnas flygresor att orsaka större utsläpp
              än landets samlade biltrafik om ett tiotal år. Varken utsläppshandel,
              teknikutveckling eller satsningar som gröna inflygningar räcker
              för att hejda detta. Den snabba ökning av flyget som förutses
              är helt enkelt inte förenlig med det klimatmål som Sverige och
              EU har ställt sig bakom, nämligen att begränsa ökningen av den
              globala uppvärmningen till 2 grader.
            </seg>
            <seg n="b9bfe698">
              En rimlig slutsats är då att flyget i första hand ska användas
              för de allra längsta resorna och för att ge människor möjligheter
              att mötas internationellt. Kortare resor kan ersättas med tåg,
              buss och andra miljövänligare färdmedel.
            </seg>
            <seg n="ef8a243e">
              Ett sätt att uppmuntra detta är att priset för resan sätts efter
              miljönyttan. Man kan faktiskt åka ungefär 22 000 gånger mellan
              Helsingfors och Göteborg med tåg innan man når samma klimatpåverkan
              som en flygresa. Ändå är samma resa med tåg ofta dyrare än flyget.
              Det vill vi i Miljöpartiet ändra på. Självklart ska det vara billigare
              att ta tåget än att flyga.
            </seg>
            <seg n="c3fed4c0">
              Det är inte rimligt att flyget ska slippa koldioxidskatt, energiskatt
              och moms som andra trafikslag har och att så många flygplatser
              och flyglinjer subventioneras med skattemedel. Därför föreslår
              Miljöpartiet att flyget ska beskattas rättvist enligt principen
              att förorenaren betalar.
            </seg>
            <seg n="34a5544c">
              Sverige behöver lyfta fram frågan om klimatskatt på flygbränsle
              inom ramen för Rio + 20-processen. Sverige behöver inom EU lyfta
              fram frågan om att öka möjligheterna att ta ut energiskatt på
              drivmedel för resor även till länder utanför EU. Regeringen kan
              redan nu göra som vi föreslår och införa en flygskatt på biljetter.
            </seg>
            <seg n="51274c32">
              Vi vill också göra flyget onödigt på korta sträckor genom att
              satsa på snabba och punktliga järnvägsförbindelser. Runt om i
              världen har man byggt, bygger eller planerar nya banor för höga
              hastigheter. På så sätt har man fått stora miljövinster genom
              kraftigt minskat flygresande på många sträckor, men inte i Sverige.
            </seg>
            <seg n="1c4df233">
              Anslaget för driftsbidrag till icke statliga flygplatser bör
              minskas. Vi föreslår att det ska krävas att flygplatsen ligger
              mer än tre timmar från Helsingforss central med alternativa kollektiva
              färdmedel, till skillnad från två timmar i dag, för att den ska
              få statligt driftstöd. Med tanke på klimatet är det hög tid att
              göra inrikesflyget söder om Sundsvall, med undantag för Gotland,
              överflödigt.
            </seg>
            <seg n="a2e1d2d6">
              Fru talman! Slutligen vill jag framföra att vi i Miljöpartiet
              anser att det är väldigt viktigt att Sverige ska vara ett hållbart
              informationssamhälle för alla. Det innebär enligt vårt sätt att
              se det att alla ska få möjlighet att ta del av moderna it-tjänster
              utifrån sina villkor, och det är viktigt att betona att det sker
              på ett socialt, ekologiskt och ekonomiskt hållbart sätt och bidrar
              till en sådan utveckling.
            </seg>
            <seg n="68c3dba1">
              Jag vill i sammanhanget ta upp frågan om marknadsaktörer, som
              man ju vill förlita sig mycket på när det gäller att bygga infrastruktur
              för it. Det råder inte lika villkor på marknaden. Kommunala energibolag,
              som är viktiga aktörer när det gäller att bygga ut infrastruktur
              för it, verkar inte på samma villkor. Man skulle behöva ändra
              lagen här, så att man inte hindras när man vill bygga ut och så
              att man också kan ha regional samverkan på ett lite smidigare
              sätt än i dag. Detta kommer upp i näringsutskottet och diskuteras
              där.
            </seg>
            <seg n="9ed410d3">
              Givetvis står jag bakom alla våra reservationer, men för tids
              vinnande yrkar jag bifall endast till reservation 3.
            </seg>
          </u>
          <note type="speaker" n="29613d9d">
            Anf. 65 GÖRAN LINDELL (C):
          </note>
          <u who="hans_linde_abeaba" xml:id="i-d27d5dc3106d92d3-0" n="53b45755">
            <seg n="92c86ce0">
              Herr talman! Jag vill inledningsvis yrka bifall till trafikutskottets
              förslag i betänkandet och avslag på samtliga reservationer. I
              likhet med flera föregående talare måste jag uttrycka min förvåning
              över att en debatt om den samlade infrastrukturpolitiken i oppositionens
              anföranden nästan enbart handlar om järnväg.
            </seg>
            <seg n="559be4d5">
              Den samlade fysiska infrastrukturen, som vi i dag åtminstone
              borde diskutera, utgör ett avgörande fundament för hur samhället
              i övrigt utformas och fungerar. Alla använder vi dagligen flera
              olika delar av den väv av infrastruktur som sammantaget gör livet
              i ett modernt samhälle som Sverige möjligt. Dessutom handlar det
              ofta om tekniska konstruktioner som vi alla kan ha praktiska synpunkter
              på. Det är inte konstigt att efterfrågan ofta överträffar vad
              som är möjligt att åstadkomma och att kritik dominerar i den allmänna
              diskussionen.
            </seg>
            <seg n="638f696f">
              Som ny i riksdagen roade jag mig med att läsa protokollet från
              förra årets debatt och noterade bland annat att infrastrukturministern
              redovisade en grov beräkning av att de önskemål som då fanns inom
              infrastrukturområdet ungefär motsvarade hela statbudgetens omslutning.
              Med detta vill jag bara säga att politiker inom trafikområdet
              ständigt möter otillfredsställda behov av infrastruktur, och vi
              kommer alltid att befinna oss i en tuff prioriteringssituation.
              Okej, det är en självklarhet, men när jag lyssnar på en del inlägg
              från oppositionen undrar jag om man verkligen vill komma i regeringsmajoritet
              och stå till svars för de förväntningar man bygger upp.
            </seg>
            <seg n="4a0f1f31">
              För min del sätter jag stort värde på den realism och seriositet
              som har präglat arbetet med infrastrukturplaneringen efter regeringsskiftet
              och att de planer som nu är antagna på ett helt annat sätt än
              tidigare ligger inom ramarna för vad som kan tänkas realiseras
              ekonomiskt i budgeten. En genomtänkt och planerad uppväxling av
              insatser är totalt sett långt bättre än att kortsiktigt kräva
              ökade satsningar till drift och underhåll. Jag är som sagt ny
              i riksdagen och i trafikutskottet, men jag har redan minst två
              gånger under hösten hört representanter från Trafikverket markera
              att de har de ekonomiska resurser som de behöver för drift och
              underhåll 2012 om de ska kunna användas på ett planerat och effektivt
              sätt.
            </seg>
            <seg n="d3f64099">
              Herr talman! Mycket av debatten i dag handlar om stora projekt
              och miljardinvesteringar. Jag vill ändå påminna om att 28 000
              mil av våra vägar förvaltas med stort ideellt engagemang av samfällighetsföreningar
              som, låt vara med samhällets stöd, sköter vårt finmaskiga vägnät.
              Jag välkomnar att bidragen till dessa höjs rejält även i detta
              budgetförslag och nu har passerat 1 miljard.
            </seg>
            <seg n="d26c3915">
              I sammanhanget vill jag påpeka att utöver pengar till skötsel
              är förenklingar i regelverk angeläget för vägföreningarna. Inte
              minst gäller det att förenkla reglerna för att bestämma andelstalen
              på vägen. I dag är det en så invecklad och dyr procedur att man
              hellre avstår och därmed bibehåller gamla andelstal som inte fördelar
              ansvaret för vägens underhållskostnader på rätt sätt.
            </seg>
            <seg n="aac15f55">
              Till sist, väl medveten om de stora behov som finns inom andra
              områden av infrastrukturen, vill jag ändå framhålla utvecklingen
              av den digitala infrastrukturen. Regeringens arbete med den digitala
              agendan understryker behovet av tillräcklig bredbandskapacitet
              för både privatpersoner och näringsliv. Samhället måste här fortsätta
              att aktivt komplettera marknaden i flera avseenden. Det gäller
              att se till att hela landet nås av den grovmaskiga fiberstruktur
              som möjliggör fortsatt utbyggnad till hushåll och företag.
            </seg>
            <seg n="6ff9c508">
              När det gäller fiber växer över hela landet föreningsdrivna utbyggnadsprojekt
              fram, för övrigt organiserade ungefär som vägsamfälligheter. De
              rullar ut fiber över områden dit inga marknadsdrivna projekt kommer
              att nå. De 500 miljoner som ingår i budgetförslaget som stöd för
              denna utbyggnad är synnerligen välkomna, men ansökningarna pekar
              på en dramatisk och i och för sig glädjande ökning av projekt
              över hela vårt land, och oro finns för att pengarna inte ska räcka.
            </seg>
            <seg n="cc822e86">
              Jag vill uttrycka förhoppningen om att statsrådet Anna-Karin
              Hatt noga följer utvecklingen och lägger stor vikt vid att få
              fram nya resurser om de anvisade inte räcker. För Centerpartiet
              är det enormt viktigt att motverka regionala klyftor i den digitala
              tillgängligheten.
            </seg>
          </u>
          <note type="speaker" n="e6463914">
            Anf. 66 MONICA GREEN (S):
          </note>
          <u who="monica_green_fc276c" xml:id="i-a746889c1f92d675-0" n="0f7b9a22">
            <seg n="2f8975ac">
              Herr talman! Vilken viktig debatt vi har i dag! Det handlar om
              vikten av att Sverige håller ihop och knyts samman. Sverige är
              ett glest befolkat land i behov av snabba, miljövänliga transporter.
              Vi behöver givetvis trafiksäkra vägar, till exempel E20, som trafikeras
              med allt miljövänligare bilar. Vi behöver moderna, snabba och
              väl underhållna tåg på till exempel Västra stambanan. Vi behöver
              sjöfart och vi behöver kollektivtrafik. Dessutom behöver vi en
              fungerande mobiltelefoni och bredband med hög överföringshastighet
              i hela landet. Därtill kommer det självklara, som jag inte trodde
              att man skulle behöva säga i riksdagen år 2011: Trygghetstelefonerna
              ska fungera. Inte ett enda telefonjack ska kopplas bort förrän
              det finns fungerande alternativ.
            </seg>
            <seg n="9367d20f">
              Sverige har sedan slutet av 1990-talet varit en it-nation i världsklass.
              Svenskarnas it-mognad beror dels på den tidigare hem-pc-reformen,
              dels på S-regeringens medvetna satsning på kommunala bredbandspengar
              och på it i skolan. Men trots våra tidigare framgångar finns en
              digital klyfta. 1,1 miljoner människor har ännu inte tagit steget
              in i it-samhället. Nu, när klyftorna växer och Sverige glider
              isär, är risken stor för att det tar längre tid att sluta de digitala
              klyftorna om inte särskilda satsningar görs både när det gäller
              infrastrukturutbyggnad och när det gäller it-utbildningar.
            </seg>
            <seg n="d330b7a2">
              Om vi ska kunna fortsätta sluta de digitala klyftorna och vara
              en nation i världsklass måste vi givetvis också satsa på bredband,
              till exempel Fiber till byn, som startade i det socialdemokratiska
              Sandviken och som glädjande nog har tagits upp även av den moderatledda
              regeringen.
            </seg>
            <seg n="977ed34e">
              Det behövs kanalisation, det vill säga krav på tomrörsnedläggning
              när man ändå gräver. Det behövs kartläggning av befintliga fibernät.
              Och när det gäller både telefoni och it, som numera flyter samman,
              behövs det marknadsmässiga och offentliga satsningar. Det handlar
              om att se till att det finns it-tjänster som efterfrågas och som
              kan användas i såväl vården som skolan och omsorgen.
            </seg>
            <seg n="e0afd6f2">
              Det behövs e-legitimation och standard för att öka tryggheten
              och förenkla användandet. Det behövs konkreta förslag som flyttar
              fram positionerna och inte bara en digital agenda med tjusiga
              visioner. Jag förutsätter att regeringen återkommer för att vi
              ska fortsätta att vara en it-nation för alla.
            </seg>
          </u>
          <note type="speaker" n="fa68ec9c">
            Anf. 67 Statsrådet ANNA-KARIN HATT (C) replik:
          </note>
          <u who="unknown" xml:id="i-25fb5f1f75fd9af2-12" n="9556b1b6">
            <seg n="76e444e6">
              Herr talman! Jag uppskattar verkligen ditt uppriktiga engagemang
              i it-frågorna. Det är bra att det finns någon från oppositionen
              som driver dessa för Sverige så viktiga frågor. En sak som du
              tidigare har kritiserat är den så kallade regulatoriska osäkerheten.
              Jag har där en fråga till dig.
            </seg>
            <seg n="e210da4b">
              Din partiledare Håkan Juholt föreslog förra veckan att operatörernas
              tillstånd skulle kunna dras in trots att deras tillstånd i vissa
              fall löper ända till år 2036. Nu har han förvisso hunnit backa
              på att ni krävde 100 procents mobiltäckning i hela landet. Men
              han har inte ändrat sig om, i varje fall inte sist jag kollade,
              att operatörernas tillstånd ska kunna dras tillbaka.
            </seg>
            <seg n="c52d66a1">
              Ett annat förslag som ni socialdemokrater förordar är så kallad
              nationell roaming. Det innebär att man skulle tvinga operatörerna
              att öppna sina nät för konkurrenterna. Även det är ett beslut
              som kraftigt skulle påverka operatörernas villkor och påtagligt
              förändra förutsättningarna för de investeringar som redan är gjorda.
            </seg>
            <seg n="3abcffd1">
              Min fråga till Monica Green är: Hur tror Socialdemokraterna att
              operatörerna ska våga investera mer i att bygga ut mobiltäckning
              och mobilt bredband när ni hotar att godtyckligt dra tillbaka
              de tillstånd som operatörerna i ordnad form redan har fått?
            </seg>
          </u>
          <note type="speaker" n="e507ff36">
            Anf. 68 MONICA GREEN (S) replik:
          </note>
          <u who="monica_green_fc276c" xml:id="i-a746889c1f92d675-1" n="0f7b9a22">
            <seg n="01c360ee">
              Herr talman! Jag är glad att statsrådet tar upp just den frågan.
              Det ger mig möjlighet att informera hela kammaren om att det inte
              ska dras tillbaka några tillstånd så länge man uppfyller kraven.
              Min partiledare har inte påstått att det ska dras in några tillstånd.
              Det ska bara ske om man inte uppfyller kraven.
            </seg>
            <seg n="0c0557cb">
              Operatörerna uppfyller i dag de krav som finns. Det handlar om
              att sätta upp bättre och tydligare krav i framtiden för nya licenser
              som ska delas ut. Vi kan väl inte nöja oss med, Anna-Karin Hatt,
              att det finns människor som inte har mobiltäckning i detta land?
            </seg>
            <seg n="cf9f6d82">
              Jag vet att Anna-Karin Hatt har stått i denna kammare och sagt:
              Det är 99 procent av befolkningen som har täckning, för det har
              vi sett på våra kartor. Ändå får vi uppgifter från Skåne, Småland,
              Västra Götaland, Värmland, Dalarna och Norrland om att de inte
              har mobiltäckning. Jag föredrar att lita på de människor som finns
              därute än att titta på kartor.
            </seg>
          </u>
          <note type="speaker" n="01aaa75c">
            Anf. 69 Statsrådet ANNA-KARIN HATT (C) replik:
          </note>
          <u who="unknown" xml:id="i-25fb5f1f75fd9af2-13" n="9556b1b6">
            <seg n="4f20abf8">
              Herr talman! Nu tydliggör Monica Green att det inte handlar om
              att några tillstånd ska dras tillbaka så länge som operatörerna
              lever upp till sina villkor. Det vet både Monica Green och jag
              att operatörerna i Sverige gör i dag.
            </seg>
            <seg n="589a4b1e">
              Man talar om regulatorisk osäkerhet. Det är en osäkerhet som
              kan få operatörerna att låta bli att göra de nödvändiga investeringarna.
              När man inte ser ett konkret samhällsproblem är det är livsfarligt
              att ropa: Vargen kommer!
            </seg>
            <seg n="6c15925c">
              Den andra frågan svarade Monica Green inte på. Ni har föreslagit
              nationell roaming, det vill säga att operatörerna skulle tvingas
              öppna sina nät för konkurrenterna. Tittar man på det förslaget
              kan man konstatera att täckningen skulle påverkas väldigt lite.
            </seg>
            <seg n="26638ad3">
              Operatörerna bygger i dag ut där det finns marknadsmässiga skäl
              att göra så. Om nationell roaming skulle införas kommer en operatör
              inte längre att få en konkurrensfördel av att bygga ut sina nät
              eftersom även konkurrenterna kommer att kunna dra nytta av investeringen.
            </seg>
            <seg n="fc2ce10d">
              Sanningen är att om Socialdemokraterna får som de vill kommer
              sannolikt operatörernas investeringar i att bygga ut mobiltäckning
              och mobilt bredband över hela landet att minska.
            </seg>
            <seg n="4c7ba02b">
              Nu säger Monica Green att hon har ett starkt engagemang för den
              mobila täckningen. Jag betvivlar inte det. Vi har mötts många
              gånger i kammaren och diskuterat detta. Men om nu den mobila täckningen
              och bredbandsutbyggnaden är så pass dålig som Monica Green står
              här och hävdar, hur kommer det sig att Socialdemokraterna inte
              tillskjuter en enda krona mer i er budgetmotion för det ändamålet?
            </seg>
          </u>
          <note type="speaker" n="b13592d6">
            Anf. 70 MONICA GREEN (S) replik:
          </note>
          <u who="monica_green_fc276c" xml:id="i-a746889c1f92d675-2" n="0f7b9a22">
            <seg n="8ef6631a">
              Herr talman! Jag återkommer till den första fråga som jag fick
              här tidigare. Det handlar om att regeringen nu vurmar för operatörernas
              vinst hellre än att vi ska se till att medborgarna ska få tillgång
              till väl fungerande mobiltelefoni. Det förvånar mig inte, för
              det är ändå en moderatledd regering. Den vurmar hellre för privata
              bolags vinster än att se till att varje människa har god tillgång
              till mobiltelefon.
            </seg>
            <seg n="ed573a54">
              Vi ska naturligtvis se till att de som har byggt ut i större
              delar av landet också ska få möjlighet att ta betalt när de roamar
              till andra mobiloperatörer. De vill givetvis ha det som en konkurrensfördel.
            </seg>
            <seg n="dd4afee0">
              Jag ser att den borgerliga regeringen hellre vurmar för företagens
              vinster. Vi ska se till att det går att använda varandras nät
              men att operatörerna också ska få betalt för det, eftersom investeringarna
              annars skulle sluta.
            </seg>
            <seg n="174c7fdf">
              Vi vill ha en mobiltäckning i hela landet. Det stämmer. Vi vill
              att människor ska kunna ringa överallt. Det är synd att det finns
              en borgerlig regering som är nöjd med läget som det är i dag och
              plötsligt säger: Nej, förvänta er inte att det kommer att bli
              bättre täckning, det är bra som det är. Vi har sett på kartorna
              att det räcker.
            </seg>
            <seg n="0550c1ed">
              Det tycker jag är alldeles för låg ambitionsnivå. Vi ska kunna
              svara människorna i glesbygd att de ska kunna ha mobiltelefon
              som fungerar i framtiden även när telefonerna blir allt bättre.
              Det borde den borgerliga regeringen också kunna göra.
            </seg>
          </u>
          <note n="df72ff52">
            I detta anförande instämde Isak From (S).
          </note>
          <note type="speaker" n="4a525faf">
            Anf. 71 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-4a0518d12aaf231f-0" n="68842a0a">
            <seg n="23865d19">
              Herr talman! Jag börjar med att yrka bifall till reservation
              4 som berör Norrbotniabanan och Botniska korridoren.
            </seg>
            <seg n="0c15768d">
              Sverige är världens mest exportberoende land. Mer än 50 procent
              av vår bnp genereras via exporten. Stora delar av det nettoexportöverskott
              som Sverige har genererat över tid har kommit från de råvaror
              och den tunga industri som framför allt finns uppe i norr.
            </seg>
            <seg n="48062a82">
              Det hade aldrig kunnat ske om det inte hade varit framsynta politiker
              på den tiden tyvärr bara män i denna kammare som fattade besluten
              på 1800-talet att bygga Stambanan och Malmbanan. Vi hade aldrig
              haft företag som LKAB, Boliden, SSAB, SCA och stora delar av sågverksindustrin
              om inte dessa järnvägar hade funnits.
            </seg>
            <seg n="3353a200">
              Herr talman! Infrastrukturen och våra järnvägar har varit och
              är en förutsättning för svensk välfärd. Just nu är Norrbotten
              det hetaste investeringslänet i landet. Det investeras inte bara
              i Norrbotten och Västerbotten utan i hela Barentsområdet.
            </seg>
            <seg n="88ab1b22">
              Barentsområdet är EU:s kornbod med fantastiska tillgångar. Det
              finns på norsk sida gas, olja, fisk och vattenkraft. Det finns
              de svenska skogarna, malmen och vattenkraften liksom det finns
              i norra Finland, för att inte tala om nordvästra Ryssland. Det
              är 90 procent av Europas järnmalmsproduktion som kommer från norra
              Sverige.
            </seg>
            <seg n="57f8b714">
              Gruvor öppnas i rasande takt inte bara i Pajala. Vi flyttar hela
              Kiruna och Malmberget för att komma åt allt detta. Det står ett
              fönster öppet mot världen. Men vi har inte den infrastruktur som
              krävs och kan inte svara upp mot de tillgångar och de möjligheter
              som finns. Det finns risk att fönstret stängs.
            </seg>
            <seg n="c3d25ae9">
              Det var nära att det stängdes. Jag ska ge ett exempel från sommaren
              2010. Då small det i ett ställverk i Torne träsk. Det blev stopp
              på malmtransporterna. LKAB förlorade 200 miljoner på det stoppet.
              Det blev oro också i köparleden: Törs man handla med en partner
              som inte kan garantera leveranserna?
            </seg>
            <seg n="6a00c273">
              Det är vad det handlar om när vi talar om Norrbotniabanan och
              Botniska korridoren. Det handlar om att skapa järnvägssystem,
              att säkerställa svensk export och ett ökat bnp, och det handlar
              om att säkerställa välståndet. Det är det vi talar om när vi talar
              om de här järnvägssatsningarna. Det handlar inte bara om Sverige
              utan också om att binda ihop järnvägssystemen internationellt
              och att binda ihop öst och väst, nord och syd.
            </seg>
            <seg n="fb2c3907">
              Betydelsen av detta har Europakommissionen upptäckt. Man föreslår
              att sträckan UmeåLuleå ska ingå i TEN-T och få TEN-T-status. Det
              är positivt att EU har kommit till det ställningstagandet. Förslaget
              ska nu behandlas och förhandlas, och det ska fattas beslut. Det
              är viktigt att Sverige bevakar detta.
            </seg>
            <seg n="3d4583bc">
              Hur ser situationen ut för projektet Norrbotniabanan just nu?
            </seg>
          </u>
          <note type="speaker" n="db3f67e7">
            Anf. 72 ISAK FROM (S):
          </note>
          <note n="51b5f21c">
            Herr talman! Jag yrkar bifall till reservation nr 4.
          </note>
          <u who="isak_from_0325ff" xml:id="i-a6fcd7b88a29af64-0" n="651aeab7" prev="i-d2fecb0ba562c802-0">
            <seg n="eca1bd21">
              Innan jag går in på frågan om infrastrukturen i norra Sverige,
              som mitt anförande kommer att handla om, vill jag instämma i Monica
              Greens anförande.
            </seg>
            <seg n="b35363ea">
              Få branscher har den häpnadsväckande utveckling som it-industrin
              har. Jag håller helt med om de krav på operatörerna som har framförts
              av vår partiordförande Håkan Juholt.
            </seg>
            <seg n="d90f9e5a">
              Jag ska kort nämna det som hände i Saxnäs i höstas då en äldre
              man blev liggande i flera dagar utan att komma i kontakt med SOS
              Alarm eftersom mobiltelefontrafiken var överbelastad på grund
              av att underhållskapaciteten inte räckte till och på grund av
              att operatören inte hade prioriterat de underhållsinsatser som
              var nödvändiga.
            </seg>
            <seg n="07fa1dd9">
              It-kommunikation är inte bara en fråga om tillväxt och regionala
              förutsättningar att kunna bo i hela landet. Det är också en välfärdsfråga.
              I somras såg vi flera exempel på hur abonnenter blev utan täckning
              veckovis när åskan slog ut mobiltelefonmaster och operatörerna
              inte prioriterade underhåll.
            </seg>
            <seg n="39864e81">
              Välståndet i vårt land bygger på arbetande människor som kan
              utbilda sig för morgondagens arbetsmarknad, men också på exportindustrins
              förutsättningar. Infrastrukturen är därför central i människors
              förutsättningar att ta sig till utbildning och arbete.
            </seg>
            <seg n="a6205baa">
              Infrastrukturen är också helt nödvändig för exportindustrins
              konkurrenskraft, och på så vis helt avgörande för den framtida
              finansieringen av välfärden.
            </seg>
            <seg n="0efbc5d3">
              Diskussionen handlar om kommunikationerna till norra Skandinavien
              där Norrbotniabanan är en viktig central del, det vill säga förlängningen
              av Botniabanan från Umeå till Luleå. Norrbotniabanan bedöms skapa
              förutsättningar för en hållbar samhällsutveckling och för näringslivets
              internationella konkurrenskraft. Efterfrågan på kommunikativt
              hållbara transporter kommer att öka drastiskt i framtiden. Det
              kommer att vara ett självklart val när det gäller person- och
              turisttrafik.
            </seg>
            <seg n="f6170a25">
              Herr talman! Regeringen har framfört krav på att 3040 procent
              av allt gods ska flyttas från väg till järnväg. Det är intressant.
              Med den prioritering som regeringen gör verkar den målsättningen
              som en utopi. Vi socialdemokrater vill betydligt mer. Debatten
              i dag handlar om vad som kommer att vara vårt behov om 1520 år,
              och kräver beslut i Sveriges riksdag i dag. Det handlar också
              om korta behov som går att åtgärda på kort sikt.
            </seg>
            <seg n="172096f5">
              Herr talman! Beslutet av EU-kommissionen att lyfta frågan om
              Botniska korridoren till TEN-T-status är en tydlig signal om norra
              Skandinaviens betydelse för resten av Europa. Även Trafikverket
              och Norrbotniabanan AB, där kommunerna och landstingen längs sträckan
              ingår, har skrivit en avsiktsförklaring om medfinansiering av
              järnvägsplaner för Norrbotniabanan. Det gäller i första hand etappen
              SkellefteåPiteå. Det visar att det finns möjlighet till konstruktiva
              och gemensamma lösningar för att satsa på ett för Sverige viktigt
              projekt.
            </seg>
            <seg n="5c187c86">
              Avsiktsförklaringen innebär att Norrbotniabanan AB erbjuder sig
              att betala en femtedel av kostnaden för järnvägsplanerna och förskottera
              resten av planeringsperioden med upp till 220 miljoner. Trafikverket
              ska betala tillbaka när pengar finns i den nationella planen för
              transportsystemet. Det är det som saknas. Riksdagen måste se till
              att få in detta i den nationella planen, annars riskerar arbetet
              att ödeläggas och de arbetsgrupper som är i arbete i dag riskerar
              att skingras.
            </seg>
          </u>
          <note type="speaker" n="d4bac74b">
            Anf. 73 JAN LINDHOLM (MP):
          </note>
          <u who="jan_lindholm_6c3791" xml:id="i-51ba99e6ef0c0514-0" n="733822fa">
            <seg n="f9f4ef77">
              Herr talman! Jag har inte kunna följa debatten eftersom jag under
              förmiddagen har varit på ett seminarium om gruvdrift i Bergslagen.
              Jag trodde att den här debatten skulle ha varit slut före lunch,
              men eftersom den pågick tyckte jag att jag kunde komma hit med
              färska frågor från vårt seminarium om gruvor i Bergslagen.
            </seg>
            <seg n="323e9e43">
              Det var intressant att lyssna på Sven-Erik Bucht om situationen
              i Norrbotten. Jag är född i Överkalix i Norrbotten och har mina
              rötter där och instämmer i beskrivningen av behovet av infrastruktur
              där, men eftersom jag har bott i Dalarna i 50 år vill jag föra
              kammarens kunskap framåt när det gäller situationen i Bergslagen.
            </seg>
            <seg n="d0c74d8c">
              Redan inom ett par år kommer åtminstone ett par gruvor att öppna
              i Bergslagen, och inom en femårsperiod ytterligare några. Det
              innebär viktiga jobb inte bara de arbetstillfällen som kan uppstå
              direkt i gruvnäringen. Det kan handla om 1 0002 000 jobb om fem
              sex år; det växer successivt. Varje gruvjobb ger i kringnäringar
              tre till sex gånger så många jobb, inte bara inom transportsektorn
              utan också inom industrier som är underleverantörer till gruvdriften.
            </seg>
            <seg n="5e10a589">
              Det är inte bara sysselsättningsfrågan som är argumentet, utan
              det är transportproblematiken man måste titta på. De här verksamheterna
              skapar stora volymer av tunga transportbehov. Det är ungefär en
              sjättedel av transportvolymen på Malmbanan i Kiruna, så det går
              inte att jämföra med gruvdriften i Norrbotten; jag vill inte på
              något sätt argumentera emot betydelsen av dem. Det handlar ändå
              om en sjättedel av Malmbanans volymer som ska gå från Bergslagen
              ut till någon av tre tänkta hamnar. Det vore bra om de gick till
              en och samma hamn så att man inte behöver bygga ut infrastrukturen
              på så många håll. Det är säkert möjligt om samhället visar intresse.
            </seg>
            <seg n="36c852d1">
              Alternativet är att transporterna går på landsväg, eller också
              blir det inget av. Att man kan få transporterna att fungera är
              avgörande.
            </seg>
            <seg n="51a03821">
              Nu är ingen av ministrarna kvar i kammaren, men ett antal personer
              här representerar den sittande regeringen. Någon borde kunna svara
              på frågan: Vilken beredskap har den sittande regeringen för att
              lösa industriernas transportbehov? Det tycker jag att regeringen
              är skyldig att svara på.
            </seg>
          </u>
          <note type="speaker" n="c7b3a60d">
            Anf. 74 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-4a0518d12aaf231f-1" n="68842a0a">
            <seg n="5f0f3bc6">
              Herr talman! Hur är läget just nu för Norrbotniabanan? Järnvägsutredningen
              är klar, och organisationen avvecklas. Expertgrupper avvecklas
              i rasande takt, och kompetens far bort från Trafikverket. Inga
              medel finns för att gå vidare med järnvägsplanen. Läget är faktiskt
              akut. Det är på väg att bli tvärstopp, och detta trots att regionen
              erbjudit en regional finansiering för att man ska kunna gå vidare
              med järnvägsplanen.
            </seg>
            <seg n="6ea17e43">
              Tidigare har regionen varit med och medfinansierat en järnvägsutredning.
              Redan 2009 utlovade regionen också delaktighet när det gäller
              finansieringen av järnvägsplanen. Nu erbjuds en förskottering
              på 220 miljoner och en direktfinansiering från regionen på 44
              miljoner för att man ska kunna gå vidare med järnvägsplanen.
            </seg>
            <seg n="f38cb191">
              Regionen tar sitt ansvar. Det får inte bli tvärstopp. Jag vädjar
              till regeringen: Ta nu ansvar! Se till att arbetet med järnvägsplanen
              kommer i gång! Det är tid för ansvar nu.
            </seg>
          </u>
          <note type="speaker" n="e6550f48">
            Anf. 75 EDWARD RIEDL (M):
          </note>
          <u who="edward_riedl_e64ddc" xml:id="i-08d45683874f7280-0" n="07b47032">
            <seg n="80b97a57">
              Herr talman! Jag tänkte börja med att prata lite om banavgifter.
              De banavgifter vi har i Sverige är bland de lägsta i hela Europa.
              Banavgifterna i Danmark är dubbelt så höga som de är i Sverige.
              Banavgifterna i Tyskland är tio gånger så höga som de är i Sverige.
              I Sverige står banavgifterna som en del av kostnaden för tågtransporterna
              för runt 6 procent. Det ska jämföras med Europa där samma kostnader
              ligger någonstans mellan 10 och 30 procent, och i vissa länder
              mer än så.
            </seg>
            <seg n="5c6c26bf">
              De höjda banavgifterna i Sverige är också tänkta att gå tillbaka
              helt och hållet till järnvägen genom ökade satsningar på drift
              och underhåll, vilket ökar punktligheten. Det är bättre robusthet
              och ökad punktlighet i järnvägen som bäst stärker konkurrenskraften
              för gods på järnväg.
            </seg>
            <seg n="002a7488">
              En seriös och faktabaserad debatt om banavgifterna är viktig,
              inte minst för oss som vill bygga Norrbotniabanan och finansiera
              delar av den med just höjda banavgifter. Då måste man hålla tungan
              rätt i munnen. Vi behöver den sista länken i Botniska korridoren
              för att vår expansiva basindustri i norr ska kunna fortsätta att
              utvecklas. Vi har 90 procent av järnmalmsproduktionen i Europa
              på ett ganska begränsat område i Norrbotten. Den järnmalmen förädlas
              i Sverige till ett värde av 500 miljarder kronor per år. Det är
              stora summor vi pratar om. Vi är överens om att Norrbotniabanan
              behövs.
            </seg>
            <seg n="2b1971b5">
              Men den ska också finansieras. I det sammanhanget noterar jag
              att det inte finns någon färdig finansiering i den socialdemokratiska
              budgeten som man lägger som motförslag, men ibland kan det faktiskt
              låta som om den redan är färdigfinansierad.
            </seg>
            <seg n="0d49c720">
              Ni lovar Norrbotniabanan, ni lovar en bro till Danmark, ni lovar
              höghastighetståg, tunnelbanor och mycket annat och nu senast har
              er partiledare också lovat 100 procents mobiltäckning till en
              kostnad som jag har förstått börjar någonstans i häradet 30 miljarder
              kronor. Det är mer än vad hela Norrbotniabanan kostar. Ni är alla
              goda gåvors givare, men min fundering är: Hur många hundra miljarder
              kronor totalt handlar de här löftena om bara på trafikområdet
              om vi börjar summera dem? Hur ska ni betala för allt det här?
              Den frågan tycker jag är mest intressant.
            </seg>
            <seg n="89d213b6">
              Jag tänker fortsätta att jobba med mina allianskamrater för att
              vi ska förverkliga Norrbotniabanan, men den ska vara fullt ut
              finansierad för att vi ska kunna ro hem den.
            </seg>
          </u>
          <note type="speaker" n="5bb2da62">
            Anf. 76 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-8" n="471c0199">
            <seg n="b0e76e1c">
              Herr talman! Edward Riedl ställde ett par frågor, och eftersom
              Edward Riedl inte har bemödat sig om att läsa infrastrukturmotionen
              tänkte jag att jag skulle hjälpa honom med det. Det är helt sant
              att vi under innevarande planperiod inte finansierar hela Norrbotniabanan.
              Vi finansierar den byggstart som ska ske under den här planperioden
              med 10 miljarder kronor. I motsvarande kolumn i din budget står
              det 0 kronor. Då har du mage att gå upp här i talarstolen och
              säga att du är för banan men att det krävs en seriös finansiering.
              På vilket sätt är 0 kronor en seriösare finansiering än de 10
              miljarder vi avsätter för att starta bygget av Norrbotniabanan?
            </seg>
            <seg n="fa8cd65e">
              Den andra frågan som Edward Riedl ställde var: Hur mycket kostar
              oppositionens infrastrukturinvesteringar? Vi har finansierat varenda
              krona. Vi har skrivit det i vår infrastrukturmotion. Vi har skrivit
              det i vår plan. Vi lägger 101 miljarder mer på infrastrukturinvesteringar
              än den borgerliga regeringen. Varenda krona och vartenda öre fram
              till 2021 är finansierade. Sedan kommer vi att vara tvungna att
              fortsätta vidare, men fram till dess, under innevarande budgetperiod
              på tre år, i det betänkande som vi behandlar i dag har vi 12,5
              miljarder kronor mer än vad regeringen har.
            </seg>
            <seg n="874d35c2">
              Låt mig ta upp en sista liten detalj. Edward Riedl säger att
              man höjer banavgifterna, och på det sättet finansierar man underhållsavgifter.
              Det stämmer, men det hade kanske varit klädsamt av Edward Riedl
              att också säga att innan dess förde ni bort 700 miljoner kronor
              från underhållsbudgeten. När ni höjde banavgifterna tillförde
              ni, som av en slump, 700 miljoner kronor. Summa: plus minus noll
              och två framträdande järnvägsgodstransportörer mindre i Sverige.
            </seg>
          </u>
          <note type="speaker" n="9679fcfb">
            Anf. 77 EDWARD RIEDL (M) replik:
          </note>
          <u who="edward_riedl_e64ddc" xml:id="i-08d45683874f7280-1" n="07b47032">
            <seg n="6d17c5bb">
              Herr talman! Låt mig säga att de pengar ni har i budgetförslaget
              är rätt blygsamma om vi sätter dem i relation till de löften ni
              har ställt ut. De pengar som du pratar om är dessutom en lånefinansiering.
              Man kan lova väldigt mycket om man säger att det bara är att lägga
              allting på nya lån. Jag kan för övrigt rekommendera herr Ygeman
              att läsa en bra artikel om hur järnvägssystemet i Grekland brakade
              samman på grund av att man resonerade på ungefär samma sätt som
              du gör i talarstolen.
            </seg>
            <seg n="7f775eef">
              Det låter väldigt fint i opposition med de pengar som ni lånar
              och satsar, men låt oss komma ihåg hur det var när ni satt vid
              makten och hade reella möjligheter att bestämma hur stora satsningarna
              faktiskt skulle vara. Då var de hälften av vad de är i dag när
              det gäller drift och underhåll. Det är väldigt lätt att kritisera
              andra, men vi satsar varje år dubbelt så mycket pengar på just
              drift och underhåll som ni gjorde när ni satt vid makten.
            </seg>
            <seg n="9940738f">
              Du pratar om de två företag som har lämnat järnvägssektorn under
              året. Låt mig då ställa en motfråga som det skulle vara mycket
              intressant att få ett svar på: Hur många lastbilsföretag tror
              du kommer att gå i konkurs med den politik som ni avser att bedriva?
              Ni vill ju inte ha banavgifter på järnvägen, utan ni vill ju att
              åkerinäringen i Sverige ska stå för den kostnaden. Min motfråga
              är: Hur många företag tror du skulle lämna Sverige eller gå i
              konkurs med er politik på just det området? Det skulle vara intressant
              att höra.
            </seg>
          </u>
          <note type="speaker" n="3c588eec">
            Anf. 78 ANDERS YGEMAN (S) replik:
          </note>
          <u who="anders_ygeman_4dc216" xml:id="i-a3ef7bce887e3d67-9" n="471c0199">
            <seg n="a72a0fb5">
              Herr talman! I motsats till Edward Riedl tänker jag faktiskt
              försöka besvara hans frågor. Jag tror inte att något lastbilsföretag
              kommer att gå i konkurs. Vi har ett helt paket där vi vill stärka
              svensk lastbilsnärings konkurrenskraft.
            </seg>
            <seg n="a7465caa">
              Jag har bara suttit i riksdagen under några år, Edward Riedl,
              men under de åren har ni varje år, oavsett om ni har suttit i
              opposition eller majoritet, alla de tolv år som infrastrukturministern
              har suttit här, 24 budgetar, konsekvent föreslagit mindre pengar
              till underhåll än vi. Kom inte och säga att vi låtsas! Det är
              varje budget, 24 budgetar i rad.
            </seg>
            <seg n="77f5b329">
              Du tycker att vi ska åka till Grekland för att se en järnväg
              som har brutit samman. Jag behöver inte åka till Grekland, Edward
              Riedl. Det räcker att titta ut genom fönstret. Ni och Anders Borg
              är ansvariga för järnvägen. Ni säger att vi har överinvesterat
              i järnväg samtidigt som människor dag ut och dag in tvingas stå
              och vänta på försenade och inställda tåg. Kom inte och prata om
              Grekland! Ta ansvar för det Sverige där ni håller på att riva
              ned järnvägstrafiken!
            </seg>
          </u>
          <note type="speaker" n="be9566c5">
            Anf. 79 EDWARD RIEDL (M) replik:
          </note>
          <u who="edward_riedl_e64ddc" xml:id="i-08d45683874f7280-2" n="07b47032">
            <seg n="e1c5d0bd">
              Herr talman! Jag påminner åter åhörarna om att vi sedan vi tog
              över regeringsmakten 2006 har fördubblat resurserna till drift
              och underhåll. Det kan vara värt att komma ihåg det när man hör
              denna diskussion.
            </seg>
            <seg n="ccba0bcd">
              Anders Ygeman säger att inga företag skulle gå i konkurs eller
              lämna landet med Socialdemokraternas politik. Jag vill fästa uppmärksamheten
              på vad kilometerskatten skulle innebära för kostnader för åkerinäringen.
              De är inte så blygsamma som man tycks tro.
            </seg>
            <seg n="2479d2ac">
              Anders Ygeman säger att man vill stärka företagsamheten. Det
              är fina ord, men för en åkare med en lastbil som i snitt kör 60
              mil per dag handlar det konkret om kostnader på drygt 200 000
              kronor per år som ni för på med kilometerskatten. Det är enorma
              pengar.
            </seg>
            <seg n="21252f01">
              Det är klart att det kommer att påverka. Det är klart att vi
              kommer att få färre företag som kan bedriva sin verksamhet.
            </seg>
            <seg n="d55639fe">
              Ni talar om marginalerna på järnvägssidan. Jag kan upplysa om
              att de inte ser bättre ut för åkerinäringen, det vill säga lastbilarna.
              Där har man inte bättre marginaler.
            </seg>
          </u>
          <note type="speaker" n="c429e8ba">
            Anf. 80 IBRAHIM BAYLAN (S):
          </note>
          <note n="653fd033">
            Herr talman! Jag yrkar bifall till reservation 4.
          </note>
          <u who="ibrahim_baylan_257c17" xml:id="i-3f8e809de8eeab97-0" n="989b2255" prev="i-8e86eb2563b8205e-0">
            <seg n="9ee816e2">
              Utveckling kan mätas på många olika sätt i världens länder. När
              det handlar om ekonomisk tillväxt, välfärd och annat finns det
              ett antal faktorer som är väsentliga för en bra utveckling.
            </seg>
            <seg n="1a4af78e">
              Man måste ha ordning och reda, stabilitet och långsiktiga regler.
              Marknader och aktörer måste kunna förutse vad som ska ske. Här
              är regler, skatter med mera väsentliga för att veta vad som gäller.
            </seg>
            <seg n="d9dff35c">
              En annan ingrediens är hög utbildningsnivå, att man investerar
              och ser till att människor kan möta den föränderliga värld som
              ständigt gör sig påmind.
            </seg>
            <seg n="082a59dc">
              En tredje viktig faktor är infrastrukturen, som vi debatterar
              i dag. Den ger möjligheter för människor och gods att kunna transportera
              sig inom landet och över världen. Sverige har dock en konkurrensnackdel.
              Vi är ett avlångt och glesbefolkat land som dessutom lever mycket
              på att utvinna naturresurser och exportera dem till andra sidan
              jorden.
            </seg>
            <seg n="550fcc94">
              Möjligheterna för Sverige är ändå stora. När Kina, Indien, ja,
              hela Sydostasien börjar resa sig sätter det i gång ekonomin inte
              bara i den regionen utan i hela världen. Då ser vi att det finns
              stora möjligheter för Sverige, inte minst för den norra delen
              som är rik på metaller och skog.
            </seg>
            <seg n="09916510">
              För att vi ska kunna utveckla denna potential till jobb, välfärd
              och tillväxt krävs det goda förutsättningar. Vi måste ha en välutbildad
              arbetskraft som är beredd att flytta och som kan göra jobbet.
              Vi måste också ha möjligheten att transportera de varor och produkter
              som vi kan sälja.
            </seg>
            <seg n="66713cee">
              Det är mot denna bakgrund oroväckande att höra hur den borgerliga
              regeringen resonerar. Varenda gång vi tar upp en investering som
              skulle kunna bidra till jobb och tillväxt för Sverige heter det
              att det är ansvarslöst och kostar pengar. Man hänvisar till att
              man i denna budget minsann gör den största investering i infrastruktur
              som någonsin gjorts.
            </seg>
            <seg n="53ded1ac">
              Ja, 481 miljarder på tio år låter mycket, och det är mycket pengar.
              Men det ska sättas i relation till de hundratals miljarder man
              har sänkt skatterna med. Under samma planperiod motsvarar det
              två och en halv gång det man satsar på infrastrukturen. Genom
              detta kan man säga att den borgerliga regeringen har gjort sitt
              val. Jag tror dock inte att det är så vi når full potential när
              det gäller jobb och tillväxt i landet.
            </seg>
            <seg n="f8f8a40a">
              Det är mot denna bakgrund vi socialdemokrater bland annat har
              föreslagit att man ska gå vidare och bygga Norrbotniabanan. Den
              ger möjligheter till jobb och utveckling i hela landet.
            </seg>
            <seg n="bf354f64">
              Nu är det sanningens minut. Om inte riksdagen sänder en tydlig
              signal till regeringen i dag är risken, genom att expertis och
              annat försvinner, att vi inte får möjlighet att göra om detta.
              Därför är min fråga till Edward Riedl och de andra riksdagsledamöterna
              från norra Sverige: Vad ska ni göra i dag?
            </seg>
            <seg n="4cd561ef">
              I valet lovade ni att det skulle tas ett första spadtag redan
              i år, men inget sådant spadtag har tagits. I dag har ni chansen
              att visa vad ni går för, inte bara genom att säga det utan genom
              att trycka på rätt knapp. Tryck på Nej om ni vill att Norrbotniabanan
              ska byggas!
            </seg>
          </u>
          <note n="5afc108b">
            Överläggningen var härmed avslutad.
          </note>
          <note n="bd7f745a">
            7 § Arbetsmarknad och arbetsliv
          </note>
          <note n="c512915f">
            Föredrogs
          </note>
          <note type="speaker" n="84c2f461">
            Anf. 81 YLVA JOHANSSON (S):
          </note>
          <u who="ylva_johansson_6bf3cf" xml:id="i-816494b65a7552f4-0" n="295e7879">
            <seg n="00dc3e4f">
              Herr talman! Fyra och en halv miljon människor har ett arbete
              att gå till. Arbete ökar människors frihet genom egen inkomst,
              gemenskap och utveckling. Jobbet är för de flesta av oss en viktig
              del av livet. Vi känner stolthet över vårt arbete, vi känner gemenskap
              med våra arbetskamrater och vi känner tillfredställelse när arbetsuppgiften
              eller arbetsdagen är avklarad. Detta är gemensamt. Men villkoren
              på jobbet skiljer mycket.
            </seg>
            <seg n="ac4e2f90">
              Även om de flesta av oss trivs med vårt arbete så innebär jobbet
              också många påfrestningar, psykiska såväl som fysiska. Många upplever
              stress och press kopplat till jobbet. Prestationskraven är höga,
              och bemanningen räcker inte alltid till för arbetsuppgifterna.
              Den nya tekniken gör att vi är nåbara dygnet runt, och allt fler
              förlänger arbetsdagen hemma vid datorn när barnen har somnat.
              Tunga lyft och buller en fysiskt krävande arbetsmiljö är fortfarande
              vanligt. Trycket har ökat på många jobb och arbetsplatser.
            </seg>
            <seg n="d103d08b">
              Arbetsmarknaden står inför stora utmaningar. De närmaste åren
              sker särskilt stora pensionsavgångar. Inom vissa branscher och
              regioner kommer vi sannolikt att ha betydande svårigheter att
              få tag i personal med rätt kompetens. Sammantaget beräknas omkring
              1,6 miljoner människor lämna arbetslivet av åldersskäl fram till
              2025. Under samma period väntas 44 procent av de anställda inom
              offentlig sektor att lämna arbetsmarknaden genom pension. Vården,
              skolan och omsorgen står inför betydande svårigheter att rekrytera
              kompetent personal.
            </seg>
            <seg n="4dd01f1f">
              Arbetsmiljö och arbetsvillkor som gör att människor kan arbeta
              heltid och långt upp i åldrarna utan att slitas ut blir därför
              en helt central politisk fråga. Vi står i början av en generationsväxling
              som kräver politisk handlingskraft.
            </seg>
            <seg n="4d9edc25">
              Samtidigt med de demografiska förändringarna förändras kompetenskraven.
              Vissa jobb rationaliseras bort, och nya kompetenskrav ställs på
              de jobb som växer fram. Generellt gäller att efterfrågan på arbetskraft
              utan gymnasial utbildning fortsätter att minska samtidigt som
              efterfrågan på högre och specialiserad kompetens ökar. Inom EU
              räknar man med att fram till år 2020 kommer antalet arbetstillfällen
              för högutbildade att öka med 16 miljoner medan antalet arbetstillfällen
              för lågutbildade kommer att minska med ca 12 miljoner.
            </seg>
            <seg n="fe12fa1f">
              Därför, herr talman, är utbildningspolitiken och investeringar
              i kompetensutveckling helt avgörande för Sveriges konkurrenskraft.
            </seg>
            <seg n="8f5f7bce">
              Regeringens politik har inneburit större otrygghet på arbetsmarknaden.
              Allt fler är hänvisade till osäkra visstidsanställningar. Många
              sitter med mobilen i handen på morgonen och väntar på ett eventuellt
              sms om att de erbjuds jobb några timmar också denna dag. De är
              vår tids daglönare.
            </seg>
            <seg n="71962199">
              Förr, i en tid som vi trodde att vi hade lämnat bakom oss, var
              det männen som stod med mössan i hand och hoppades få påhugg.
              I dag är det kvinnorna som står med mobilen i hand och hoppas
              på ett sms.
            </seg>
            <seg n="8ba61f80">
              Det är kvinnorna som har de otryggaste anställningarna. Det är
              kvinnor som tvingas leva på en tvåsiffrig procentsats av en heltidslön
              för att de inte får heltidstjänst. De yrkesområden som domineras
              av kvinnor är lönemässigt systematiskt lägre värderade än mäns,
              och kvinnors sysselsättningsgrad är väsentligt lägre än mäns.
              Det är 20 år sedan det var så stor skillnad i sysselsättningsgrad
              mellan kvinnor och män i vårt land som det är i dag.
            </seg>
            <seg n="0df48fda">
              Utvecklingen går bakåt när det gäller jämställdheten på arbetsmarknaden.
              Skillnaden är tydlig på lönebeskedet. Varje månad är den genomsnittliga
              arbetsinkomsten för kvinnor 7 600 kronor lägre än för män. Det
              är en enorm skillnad. Det blir över 90 000 kronor på ett år, och
              efter elva år har den genomsnittlige mannen tjänat 1 miljon kronor
              mer än kvinnan. Det är en bild av de ojämlika villkoren på den
              svenska arbetsmarknaden.
            </seg>
            <seg n="6c931b44">
              Det är människors arbete som betalar inte bara den egna lönen
              utan även vår gemensamma välfärd. Det är därför det är så allvarligt
              att det i dag är så många människor som inte ges möjlighet att
              arbeta. Det är ett allvarligt hot mot finansieringen av skolan,
              vården och omsorgen. Sysselsättningsgraden, som anger hur stor
              andel av befolkningen som är i arbete, har inte ökat sedan den
              borgerliga regeringen tillträdde. Vi har en större befolkning
              i vårt land än någonsin tidigare. Därför har vi både fler människor
              i arbete och fler äldre att försörja än någonsin tidigare. Den
              politiska huvuduppgiften måste därför vara att öka sysselsättningsgraden,
              det vill säga minska arbetslösheten, genom att en större andel
              av befolkningen får arbete.
            </seg>
            <seg n="7612dc51">
              För oss socialdemokrater är det självklart att vi ska ha sysselsättningspolitiska
              mål av samma dignitet som de finanspolitiska och penningpolitiska
              målen. Det är inte bara ordning i statsfinanserna i dag som är
              viktigt, utan även ordning i statsfinanserna i morgon. Det som
              betalar detta är människor i arbete i dag. Därför vill vi införa
              ett sysselsättningspolitiskt ramverk.
            </seg>
            <seg n="f31e05fc">
              Den borgerliga regeringen vann regeringsmakten på löften om jobb
              och minskat utanförskap. Nu har de regerat i mer än fem år och
              genomfört hela sin politik. Resultatet av detta är att andelen
              människor i arbete inte har ökat. Tvärtom är sysselsättningsgraden
              marginellt lägre än innan Reinfeldtregeringen tillträdde. Det
              så kallade utanförskapet beräknades av Moderaterna i valrörelsen
              2006 till 1,3 miljoner människor och är i dag just det 1,3 miljoner
              människor. Efter att regeringen genomfört hela sin politik har
              ingenting hänt med jobben och utanförskapet. Politiken har inte
              fungerat. Moderaternas så kallade arbetslinje har inte lett till
              arbete utan till fattigdom. Andelen som står utan jobb är lika
              stor som tidigare, men de arbetslösa är fattigare. Nu går vi mot
              ökad arbetslöshet från en redan alarmerande hög nivå. Arbetsförmedlingens
              prognos pekar mot en arbetslöshet på 8,5 procent.
            </seg>
            <seg n="cbeb3b59">
              Herr talman! Regeringen har abdikerat från arbetslinjen. Kanske
              är det därför arbetsmarknadsministern inte är här i kammaren för
              att försvara sin politik. Den ökande arbetslösheten ska enligt
              regeringen mötas med sänkt krogmoms och att fler människor sysselsätts
              i fas 3. Jag vet inte hur många gånger vi har hört regeringens
              företrädare säga att det är bättre att vara sysselsatt med någonting
              i fas 3, vad som helst, än att sitta hemma. Tydligare kan inte
              accepterandet av en permanent hög arbetslöshet uttryckas. Alternativen,
              att människor ska vara i arbete eller utbildning, finns inte ens
              på kartan. Arbetslösa ska sysselsättas i fas 3 eller sitta hemma.
              Det här är bilden av en regering som har gett upp om jobben.
            </seg>
            <seg n="b9cceea5">
              Herr talman! Vår socialdemokratiska jobbpolitik vilar på tre
              prioriteringar. Jag har sagt det tidigare här i kammaren och säger
              det igen. Det handlar om utbildning, utbildning och utbildning.
            </seg>
            <seg n="fb5a3fa0">
              Det första utbildning handlar om högre kvalitet i grundskolan
              och gymnasieskolan. I dag sjunker resultaten i skolan som en sten.
              Andelen unga med otillräckliga kunskaper har aldrig varit högre.
            </seg>
            <seg n="f110e9ff">
              Det andra utbildning handlar om rörligheten på arbetsmarknaden:
              möjligheten att ta nya steg, gå från ett jobb till ett annat och
              bejaka strukturomvandlingar i arbetslivet. Det handlar om vuxenutbildning,
              utbildningsvikariat och arbetsmarknadsutbildning. Vad som verkligen
              behövs är en kontinuerlig kompetensutveckling för alla på arbetsmarknaden.
            </seg>
            <seg n="bf7049f5">
              Det tredje utbildning handlar om spetskompetens och forskning.
              Vi behöver ett närmare samarbete mellan akademin, näringslivet
              och staten.
            </seg>
            <seg n="78d20957">
              Arbetsförmedlingens statistik visar det oerhört starka sambandet
              mellan utbildning och arbete. Vattendelaren heter gymnasiekompetens.
              Den som saknar gymnasiekompetens och blir arbetslös eller startar
              sitt vuxenliv som arbetslös utan gymnasiekompetens har en mycket
              dyster prognos. Arbetsförmedlingens siffror visar också ett tydligt
              samband oavsett bakgrund. Oavsett om människor är födda och uppvuxna
              i Sverige sedan flera generationer tillbaka eller har kommit till
              Sverige från något annat land, oavsett vilket land, är det utbildning
              som är vattendelaren för att komma in på den svenska arbetsmarknaden.
              Har man gymnasiekompetens är chansen att man ska kunna få jobb
              oerhört mycket högre.
            </seg>
            <seg n="8f4ce520">
              Det riktigt allvarliga i Arbetsförmedlingens siffror är att de
              yngre arbetslösa, de under 35, i dag utgör en snabbt växande andel
              av de arbetslösa som saknar gymnasiekompetens. Nu utgör de 40
              procent. Bara för fyra år sedan var det 30 procent. Det är en
              oerhört snabb ökning. Andelen unga som lämnar gymnasieskolan utan
              tillräckliga kunskaper är högre än någonsin.
            </seg>
            <seg n="f726ba52">
              Detta måste, herr talman, mötas av satsningar på utbildning på
              bred front. Det behövs ett nytt kunskapslyft. Vi behöver högre
              kvalitet i grundskolan och gymnasieskolan. Det kommer inte att
              ske av sig själv. Det krävs fler och bättre lärare för att åstadkomma
              detta. Vi behöver fler utbildningsplatser i vuxenutbildningen
              och högskolan. Vi behöver fler platser i arbetsmarknadsutbildning.
              Det är dags att bryta upp de vattentäta skotten mellan arbetsmarknadsutbildning
              och reguljär utbildning. Det är ett gammaldags sätt att tänka
              att den som är arbetslös ska gå en viss typ av utbildning medan
              den som inte är det ska gå en annan typ av utbildning. De snabbt
              ökande kompetenskraven på arbetsmarknaden gör att man måste våga
              tänka nytt kring detta.
            </seg>
            <seg n="d84cb309">
              Vi vill också se en stor satsning på utbildningsanställningar
              för ungdomar: lärlingsanställningar och traineeanställningar.
              Ungdomsarbetslösheten i vårt land är en av de högsta i Europa.
              Var femte ung människa går i dag arbetslös.
            </seg>
            <seg n="67e3dcb5">
              Vi tycker att utbildningsanställningar är en bra form. Det kallas
              ibland traineeanställningar, ibland lärlingsanställningar, ibland
              något annat. Det viktiga är att det är avtalade villkor och att
              det finns ett tydligt utbildningsinnehåll där man får lära sig
              saker och skaffa sig en bred kompetens från arbetsplatsen.
            </seg>
            <seg n="80d285e5">
              Regeringen vill inte ha mer av lärlingsanställningar. Man vill
              i stället ha mer av otrygghet för unga på arbetsmarknaden. Regeringen
              vill införa vad man kallar lärlingsprovanställningar, som inte
              innehåller något nytt när det gäller lärlingsdelen, men som innehåller
              möjligheten att lättare säga upp den som är lärlingsanställd genom
              att förlänga provanställningstiden.
            </seg>
            <seg n="dab54be9">
              Vi vill i stället förstärka utbildningsinnehållet och ge många
              fler unga chansen. Vad är det som efterfrågas på arbetsmarknaden?
              Jo, det är rätt kompetens. Vad måste man göra om ungdomar inte
              har den rätta kompetensen? Jo, satsa på utbildning för den som
              behöver det och se till att den som har utbildning får den kompetens
              som man skaffar sig av att vara ute i arbetslivet och lära sig
              av de erfarenheterna.
            </seg>
            <seg n="0b4fdffc">
              Herr talman! Regeringen säger nej till utbildningslinjen. Regeringens
              bärande idé i jobbpolitiken är lägre löner för dem som redan har
              dåligt betalt. Genom att man pressar ned den så kallade reservationslönen
              och får lägre lönekostnader för arbetsgivarna tror man att det
              ska bli fler jobb. Denna idé har nu prövats i full skala i fem
              år. Den har inte fungerat.
            </seg>
            <seg n="fd7b4a9f">
              Jag tror att de allra flesta som lyssnar på den här debatten
              förstår att Sveriges väg knappast kan vara att konkurrera med
              låga löner. Om vi ska ha en chans i en allt skarpare global konkurrens
              är det kompetens som ska vara vårt konkurrensmedel. Därför krävs
              det investeringar i människors kompetens och nya investeringar
              i utbildning och kompetensutveckling.
            </seg>
            <seg n="268def26">
              Därför, herr talman, står vi socialdemokrater bakom alla våra
              förslag i betänkandet, och jag yrkar bifall till reservationerna
              3, 6 och 16.
            </seg>
          </u>
          <note type="speaker" n="f39752ce">
            Anf. 82 MEHMET KAPLAN (MP):
          </note>
          <u who="mehmet_kaplan_77f008" xml:id="i-d9471b1626ff029a-0" n="46d1d9df">
            <seg n="6bb8735c">
              Herr talman! När den föregående debatten drog ut på tiden fick
              jag lite extra tid att läsa riksdagens årsbok 2010/11. Det är
              intressant läsning. Där tas bland annat upp många av de viktiga
              beslut som togs under föregående riksdagsår. Vi kan bland annat
              se vad som hände i vårt utskott, arbetsmarknadsutskottet. Jag
              vill citera några saker därifrån för att ge en resonansbotten
              till mitt anförande.
            </seg>
            <seg n="7c67387d">
              Det står att riksdagen gjorde ett tillkännagivande till regeringen
              om att det vid offentliga upphandlingar bör vara möjligt att ta
              arbetsmiljöhänsyn och ställa krav på villkor enligt svenska kollektivavtal.
            </seg>
            <seg n="9637b10b">
              Det står vidare Nej till motioner om jämställdhet, och det gäller
              ett betänkande.
            </seg>
            <seg n="462b3a9a">
              Man kan läsa vidare där det står om de olika tillkännagivandena,
              om fas 3 och om 100-dagarsregeln och 75-dagarsregeln. Det hände
              en hel del förra året.
            </seg>
            <seg n="db646c09">
              Det vi har att debattera i dag är den årliga budgetpropositionen
              och kopplingarna till vårt utskott men också en del motioner som
              hör till detta.
            </seg>
            <seg n="e7066233">
              Det står i betänkandet: Utskottet uppskattar att arbetsmiljöområdet
              är föremål för nytänkande och att man inte bara ser risker utan
              även möjligheter. Samtidigt som systemen för att minska riskerna
              i arbetsmiljön förbättras måste arbetsmiljöns möjligheter att
              bidra till hälsa och välbefinnande i högre grad uppmärksammas
              och utvecklas.
            </seg>
            <seg n="089fcbe0">
              Herr talman! Det här låter väldigt intressant. Betänk att regeringen
              i konstellationen 20062010 skar ned på anslaget till Arbetsmiljöverket
              med 157 miljoner kronor när man utifrån denna visshet uppskattar
              att arbetsmiljöområdet är föremål för nytänkande. Jag tycker att
              det är ett lite märkligt ordval, men det är ju regeringssidan
              som äger texterna i den delen. Men att först dra ned och se hur
              en myndighet som är en av våra viktigaste myndigheter inom området
              får kämpa för att hålla näsan ovanför vattenytan och sedan tycka
              att det är intressant och uppskatta nytänkandet tycker jag är
              ett nyspråk.
            </seg>
            <seg n="d790be63">
              Den borgerliga regeringen har inte heller riktigt förstått värdet
              av sommarjobb, och jag ska uppehålla mig lite vid det när det
              gäller ungdomar. Vi har ett antal gemensamma reservationer, och
              en har vi tillsammans med Socialdemokraterna och Vänsterpartiet.
              Jag yrkar bifall till den, reservation nr 16.
            </seg>
            <seg n="600e5d03">
              När det gäller ungdomar och arbetslöshet vet vi att många ungdomar
              har väldigt dålig kontakt med arbetslivet, vilket till stor del
              beror på den bristfälliga kontakten mellan skola och arbetsliv.
              En fortsatt satsning på att ge ungdomar sommarjobb kommer inte
              bara att ge dessa unga människor ett ökat självförtroende utan
              också att skapa ovärderliga kontakter inför framtida jobb.
            </seg>
            <seg n="129a39a2">
              Detta gäller inte minst de människor som bor i ytterst segregerade
              områden men inte har de nätverk som en del av dessa segregerade
              områden har tillgång till. Segregerade områden som Lidingö och
              Danderyd här i Helsingfors har förvisso en hög grad av segregering,
              men de har också en hög grad av bra, nyttiga arbetslivsnätverk.
              Däremot har segregerade områden som Rinkeby, Husby och delar av
              norra Botkyrka en hög segregering men en väldigt låg nivå av kontakter
              med arbetslivet.
            </seg>
            <seg n="beeac267">
              Om vi tittar på föregående år ser vi att det fanns ca 80 000
              sommarjobb för ungdomar. Utan det statliga bidraget på 100 miljoner
              skulle det förmodligen ha blivit ungefär hälften så mycket. Med
              tanke på kommunernas redan ansträngda ekonomi och de tecken vi
              får från Sveriges Kommuner och Landsting ser inte sommaren så
              munter ut för många ungdomar. Här efterlyser vi satsningar. Det
              ska bli intressant att lyssna på företrädare för allianspartierna
              och höra hur de har tänkt på detta.
            </seg>
            <seg n="05aad303">
              Att unga slutar gymnasiet utan att någon gång ha haft ett sommarjobb
              innebär dåliga förutsättningar för ett riktigt arbete.
            </seg>
            <seg n="ed15ba49">
              Min idé i detta anförande handlar i grunden om att titta på dem
              som har det svårast på arbetsmarknaden. De siffror vi har fått
              del av från Arbetsförmedlingen men också från andra myndigheter
              visar att nästan en fjärdedel av den grupp som kallas ungdomar
              står utanför arbetsmarknaden. Om vi skärskådar och tittar närmare
              på den här gruppen ser vi att det inte är särskilt jämnt fördelat
              inom gruppen.
            </seg>
            <seg n="08cf0248">
              Vi vet att en period av arbetslöshet inte bara är ett individuellt
              bekymmer, utan utifrån ett flertal aspekter ser vi att det påverkar
              samhället i stort. Personer som är arbetslösa skapar även samhällsekonomiska
              problem, inte för att de själva är arbetslösa utan för att samhället
              i övrigt har svårt att hantera situationen. Men det är framför
              allt unga människor som på grund av det nuvarande systemet inte
              har någonstans att gå på dagtid.
            </seg>
            <seg n="3a29ab6f">
              Resultaten av en studie som TCO presenterade i våras pekar på
              att ungdomar som efter sina avslutade gymnasiestudier hamnade
              i en period av arbetslöshet under avgångsåret erhöll framtida
              lägre inkomster på ett till fem års sikt. Det tog alltså upp till
              fem år för dem att komma i kapp. Dessa inkomstskillnader kan relateras
              till en kombination av effekter på arbetsutbudet och lönenivån,
              men i synnerhet av just effekter på arbetsutbudet.
            </seg>
            <seg n="ef535e22">
              Resultaten av denna studie pekar entydigt på att individer som
              omedelbart erhöll förvärvsarbete efter sina gymnasiestudier premierades
              under den första tiden upp till fem år.
            </seg>
            <seg n="a5b6eddb">
              Så långt kan man väl hålla med om att en arbetslinje värd namnet
              faktiskt är bra för ungdomar. Men om vi skärskådar det ytterligare
              ser vi att det fanns tecken på att de som startade sina arbetsmarknadskarriärer
              med en period av arbetslöshet som sammanföll med en lokal högkonjunktur
              erhöll lägre inkomster än om arbetslösheten sammanföll med en
              lokal lågkonjunktur. Dessa effekter visar att inkomstskillnaderna
              drevs av en arbetsutbudseffekt.
            </seg>
            <seg n="7b4cf93a">
              Om vi tittar närmare på detta pekar studien på att ungdomar som
              hade denna initiala period av arbetslöshet även hade lägre sannolikhet
              att få heltidsarbete jämfört med dem som hade varit arbetslösa.
            </seg>
            <seg n="98ae7acb">
              Sammanfattningsvis visar det att vi har oerhört mycket att vinna
              på att satsa tidigt. Det får vi höra många representanter från
              regeringssidan säga hela tiden, och det kommer vi säkert att få
              höra i dag. Men satsa på ett sådant sätt som kanske är lite problematiskt
              för en regering som har tyckt att det har varit lite jobbigt att
              ge kommunerna de pengar de behöver för att kunna satsa på plats
              och kunna anpassa det till lokala hög- och lågkonjunkturer.
            </seg>
            <seg n="32daee76">
              Vi kommer säkert att få höra success stories om fantastiska kommuner
              som lyckas väldigt bra med detta. Vi har ju en del ledamöter från
              sådana kommuner i utskottet.
            </seg>
            <seg n="ea1178da">
              Om vi ser var de har gjort rätt ser vi att det faktiskt går att
              hantera frågan även i liknande kommuner. Då behöver man inte jämföra
              äpplen med päron och säga att Botkyrka och Solna skulle ha samma
              förutsättningar.
            </seg>
            <seg n="debdda09">
              Vi kan titta på hur vi ska hantera frågan om utbildning. Vi fick
              höra Ylva Johansson specificera de tre metoderna, som hon sade
              var: utbildning, utbildning, utbildning. Vi har fått alliansföreträdare
              som säger liknande saker, men då heter det: jobb, jobb, jobb.
            </seg>
            <seg n="448f5a69">
              För oss från Miljöpartiet handlar det om att utbildning är grunden,
              oavsett vad man kan höra från arbetsgivarhåll om att till exempel
              humanistiska utbildningar kanske inte ger så mycket jobb och att
              man därför inte borde satsa så mycket på dem. Där har vi varit
              mycket tydliga med att vi står på utbildar- och utbildningssidan
              och på studenternas sida.
            </seg>
            <seg n="d96ec4c3">
              Om man ser på utbildning och arbete som en grundförutsättning
              för ett självständigt liv måste jag hålla med Ylva Johansson om
              att ingången till frågorna från utbildningshåll är den största
              skillnaden mellan Alliansens idé om det framtida arbetslivet och
              flera av oppositionspartiernas linje.
            </seg>
            <seg n="c29ff058">
              Vi inom oppositionen samarbetar inte på det här området. Men
              vi kan se på vad vi tillsammans har pratat om när det gäller kopplingen
              mellan utbildning och arbetsliv och den nästan raljanta tonen
              från alliansledamöter om att ungdomar som är skoltrötta inte vill
              tillbaka till skolbänken eller för den delen att ungdomar som
              har gått ut gymnasiet inte vill fortsätta på högre utbildning
              utan gå till praktikplatser. Vi har från Miljöpartiets sida bejakat
              att lärlingsutbildningar kan vara en sådan väg in.
            </seg>
            <seg n="83f8037b">
              Tyvärr upplever vi inte i debatter inom vårt utskott men under
              utbildningsutskottets debatter att intresset för att finna bredare
              lösningar har varit svalt från Alliansens sida.
            </seg>
            <seg n="31dade4c">
              Herr talman! Med detta vill jag påtala att jag står bakom samtliga
              Miljöpartiets reservationer, men för tids vinnande yrkar jag bifall
              bara till reservation 16.
            </seg>
          </u>
          <note type="speaker" n="7dacd6de">
            Anf. 83 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-02a21cd49b22c8bb-0" n="3dc60943">
            <seg n="1c2e796f">
              Herr talman! Den svenska arbetsmarknaden är unik och har karakteriserats
              av en god balans mellan arbetsgivare och arbetstagare, goda villkor
              för arbete och företagande och ett utbyggt system för den som
              tillfälligt blir arbetslös. Trygghet för både arbetstagare, arbetsgivare
              och arbetslösa har varit ledord i den svenska modellen.
            </seg>
            <seg n="14f2ae00">
              Vi Sverigedemokrater vill återupprätta tryggheten på arbetsmarknaden
              och säkerställa att alla medborgare kan finna sin plats. Vi menar
              att det ska löna sig att arbeta, samtidigt som vi anser att den
              som tillfälligt blir arbetslös ska få det stöd som han eller hon
              behöver.
            </seg>
            <seg n="4fe9b3ae">
              Regeringens arbetsmarknadspolitik har varit ett stort misslyckande.
              Man har kraftigt försämrat villkoren för arbetslösa, främst genom
              en nedmonterad och mindre tillgänglig a-kassa, samtidigt som man
              saknar visioner för att föra en aktiv politik värd namnet. De
              jobbskapande satsningarna har varit mer eller mindre löjeväckande,
              med nystartsjobb, instegsjobb och sänkt krogmoms. Det går som
              bekant inte att stapla alltmer verkningslösa jobbskatteavdrag
              på varandra.
            </seg>
            <seg n="36c7e042">
              Vi anser att det är strukturella orsaker som ligger bakom massarbetslösheten
              och arbetsmarknadens dåliga funktionssätt. Här behövs ett politiskt
              nytänkande.
            </seg>
            <seg n="f48f7368">
              Sverigedemokraterna ser arbetsmarknads-, närings-, utbildnings-,
              finans- och skattepolitiken som beroende av varandra, där respektive
              område kompletterar de andra för att tillsammans möjliggöra förutsättningar
              för tillväxt, sysselsättning och företagande.
            </seg>
            <seg n="5d1ac88e">
              Dagens situation, med dålig matchning och hög arbetslöshet samtidigt
              som vi saknar arbetskraft i viktiga sektorer, beror i hög grad
              på politikens misslyckande, inte minst inom utbildnings- och näringspolitiken.
            </seg>
            <seg n="95d53ea2">
              För att visa Sverigedemokraternas helhetssyn på arbetsmarknadspolitiken
              kommer detta anförande att innehålla delar också från dessa områden.
            </seg>
            <seg n="a5aed1d8">
              Förra mandatperioden genomfördes kraftiga försämringar i a-kassan,
              vilket har slagit hårt mot landets arbetslösa och försämrat matchningen
              på arbetsmarknaden. Regeringen har i flera avseenden försämrat
              a-kassan, allt för att ytterligare driva på sin extrema utbudspolitik
              i syfte att hålla nere lönerna för svenska arbetstagare.
            </seg>
            <seg n="7be87f4f">
              A-kassan har blivit dyrare att gå med i, kvalificeringsgrunden
              har skärpts, och taket har sänkts rejält. Faktum är att taket
              är så pass lågt att den procentuella ersättningsnivån mest blir
              en chimär, där en avtrappning från 80 till 70 procent i praktiken
              inte ger någon som helst avtrappning i den arbetslöses inkomst,
              eftersom de allra flesta inte får 80 eller ens 70 procent av a-kassan.
            </seg>
            <seg n="99da99a9">
              Herr talman! Den svenska a-kassan är sämst i Norden. Redan vid
              en månadsinkomst på 18 700 kronor slår man i taket. Ersättningen
              från a-kassan blir då 14 960 kronor, och på dessa 14 960 kronor
              utgår skatt. En försämrad a-kassa förefaller att vara en mycket
              ineffektiv metod för att få arbetslösa i arbete, eftersom de flesta
              som är arbetslösa är det ofrivilligt och inte vill något hellre
              än att få ett arbete och kunna göra rätt för sig.
            </seg>
            <seg n="9faa672f">
              Den svenska arbetsmoralen är god. Därmed blir en försämrad a-kassa
              i praktiken bara ett sätt att slå på arbetslösa och knappast en
              aktiv och attraktiv arbetsmarknadspolitisk åtgärd.
            </seg>
            <seg n="5186ff60">
              En återupprättad a-kassa skulle också förbättra matchningen på
              arbetsmarknaden. För denna satsning avsätter vi 1,9 miljarder
              kronor.
            </seg>
            <seg n="02ddb531">
              Vi har i riksdagen använt vår vågmästarroll för att få igenom
              ett tillkännagivande om bättre a-kassa, detta genom att åter göra
              det möjligt för arbetslösa att under de första hundra dagarna
              av arbetslöshet begränsa sitt sökande till närliggande geografiskt
              område och det egna kompetensområdet.
            </seg>
            <seg n="062feda0">
              Dessutom har vi förbättrat för deltidsarbetslösa, som i dag är
              berättigade till endast 75 dagars a-kassa, till skillnad från
              heltidsarbetslösa, som är berättigade till 300 dagars a-kassa.
            </seg>
            <seg n="fb94e7e3">
              Detta av regeringen införda system har lett till att få heltidsarbetslösa
              är villiga att ta deltidsjobb och därmed kvarstår i arbetslöshet.
              Deltidsarbete är också en bra väg in på arbetsmarknaden, när många
              heltidsarbetslösa har svårt att gå direkt till heltidsarbete.
              Dagens regler uppmuntrar snarare till fortsatt heltidsarbetslöshet.
            </seg>
            <seg n="c0cba5f5">
              För denna satsning avsätter vi ytterligare 1,9 miljarder. Totalt
              satsar vi alltså 3,8 miljarder på förbättrad a-kassa.
            </seg>
            <seg n="0f5f93a5">
              Herr talman! De svenska småföretagen stod för en stor del av
              sysselsättningstillväxten under förra högkonjunkturen och är också
              en viktig förutsättning för Sveriges väg ut ur den nuvarande finansiella
              krisen. Den generella sänkning av arbetsgivaravgiften som regeringen
              har genomfört gav 264 kronor per anställd och månad i sänkning,
              men som sysselsättningsskapande åtgärd har åtgärden varit medioker
              och ineffektiv.
            </seg>
            <seg n="e09f7939">
              Vi förespråkar en återgång till det tidigare systemet, där företagen
              i stället får en permanent arbetsgivaravgiftsrabatt för sina tio
              första anställda. Detta finansieras med en återhöjning av den
              generella arbetsgivaravgiften och syftar till att ge incitament
              för svenska småföretag att våga, vilja och kunna anställa.
            </seg>
            <seg n="5b10db40">
              Den massiva ungdomsarbetslösheten beror delvis på den överteoretisering
              som skett av gymnasieskolans program. Idén att alla ska ges högskolebehörighet
              och att 50 procent av alla gymnasieelever ska bli akademiker har
              varit fullständigt katastrofal för såväl arbetsmarknad som enskilda
              ungdomar.
            </seg>
            <seg n="4199969a">
              Resultatet ser vi i dag. Framför allt svenska yrkeskunniga ungdomar
              har fått en undermålig utbildning med ett alltför litet inslag
              av praktik och alltför mycket teori i sina praktiskt inriktade
              program. Svenska gymnasieelever tillhör Europas bottenklass när
              det gäller praktik knuten till utbildningen.
            </seg>
            <seg n="3a87b830">
              Regeringens förbättringar, där man frångått visionen att alla
              ska bli akademiker, har varit steg i rätt riktning. Sverigedemokraterna
              inser att alla inte kan, bör eller vill bli akademiker och att
              yrkesutbildning efterfrågas i en allt större utsträckning på arbetsmarknaden.
              Den stora missmatchningen på arbetsmarknaden är framför allt tydlig
              när det gäller företagens skriande behov av yrkeskunnigt folk.
            </seg>
            <seg n="0e977234">
              Vår viktigaste satsning för att bryta ungdomsarbetslösheten är
              införandet av lärlingsjobb. Lärlingsjobben skulle möjliggöra för
              en arbetsgivare att anställa en ung lärling till 75 procent av
              ingångslönen och med slopad arbetsgivaravgift. Och en provanställning
              skulle kunna ges i upp till tolv månader i stället för dagens
              sex.
            </seg>
            <seg n="4b7d6d32">
              50 000 lärlingsjobb är en satsning för att bryta ungdomsarbetslösheten
              och att stärka ungdomars konkurrenskraft på en arbetsmarknad som
              i allt högre grad präglas av låglönekonkurrens och missmatchning.
            </seg>
            <seg n="d5933b3e">
              Vi har räknat med en hög undanträngningseffekt när det gäller
              den här åtgärden, upp till 70 procent. Då blir kostnaden endast
              1,9 miljarder, att jämföra med sänkt krogmoms på 5,4 miljarder
              som beräknas ge eventuellt 3 000 jobb. Med en undanträngningseffekt
              på 50 procent blir vår satsning helt kostnadsneutral.
            </seg>
            <seg n="2a3bac4e">
              Jag lyssnade på Ylva Johanssons anförande, framför allt när det
              gällde hennes förslag om utbildningsanställningar, som i praktiken
              är samma sak som lärlingsanställningar. Jag ser med tillförsikt
              fram mot ett skarpt förslag från Socialdemokraterna när det gäller
              de här åtgärderna.
            </seg>
            <seg n="0c806a91">
              Alliansen har pratat om lärlingsjobb i många år. Men det händer
              ingenting. Ni tillsätter en utredning som ska ta fram ett förslag
              på hur det ska se ut. Men det ger inga jobb till ungdomar i den
              här situationen. Möjligtvis ger det jobb till en och annan avdankad
              folkpartistisk riksdagsledamot, men det kan inte vara det som
              är syftet.
            </seg>
            <seg n="8ffc6f6e">
              Vi vill se skarpa förslag, och vi är beredda att kompromissa
              och se på de förslag som läggs på bordet. Vi har ett förslag.
              Titta på det!
            </seg>
            <seg n="41c5914a">
              Herr talman! Starta-eget-bidrag, eller stöd för start av näringsverksamhet
              som det egentligen kallas, har som arbetsmarknadspolitisk åtgärd
              lovordats av bland annat Riksrevisionen, som en av de bästa sysselsättningsskapande
              åtgärder som finns inom det arbetsmarknadspolitiska området.
            </seg>
            <seg n="1b876fc6">
              Trots programmets goda resultat finns det en generell 25-årsgräns,
              och det mycket låga stödet ges bara i sex månader. Visst, 25-årsgränsen
              är belagd med vissa undantag, till exempel för nyanlända invandrare
              och vissa andra grupper. Men vi vill ta bort den här 25-årsgränsen.
              Vi tycker att den är direkt diskriminerande mot ungdomar. Det
              är ju bland ungdomar som massarbetslösheten är som mest utbredd.
              25 procents ungdomsarbetslöshet innebär att Sverige ingår i bottenskiktet
              i Europa när det gäller möjligheten för ungdomar på arbetsmarknaden.
            </seg>
            <seg n="31a69378">
              Unga arbetslösa ska ha rätt att söka bidraget, precis som alla
              andra. Bland våra ungdomar finns många driftiga, innovativa och
              idérika individer som saknar kapital men besitter viljan. Ett
              utökat starta-eget-bidrag skulle bryta en del av ungdomars sociala
              utanförskap och påverka sysselsättningen positivt.
            </seg>
            <seg n="d16a96fd">
              Vi vill slopa instegsjobben och ha en arbetsmarknad fri från
              etnisk diskriminering. Diskrimineringen på arbetsmarknaden är
              i dag lagstadgad genom de så kallade instegsjobben. De infördes
              under den förra mandatperioden och innebär att nyanlända invandrare
              under sina första tre år i Sverige erbjuds arbetsmarknadspolitiska
              möjligheter som svenskar inte har. Det sker genom att arbetsgivaren
              får upp till 80 procent av lönekostnaden betald om han eller hon
              anställer en nyanländ invandrare.
            </seg>
            <seg n="4079aba7">
              Rent arbetsmarknadspolitiskt har åtgärden också visat sig vara
              katastrofal. Ytterst få av instegsjobbarna lyckas ta klivet in
              på den ordinarie arbetsmarknaden efter avslutad skattefinansierad
              anställning.
            </seg>
            <seg n="4e106d59">
              Vi avvecklar instegsjobben och frigör därmed 360 miljoner kronor
              per år. Dessa 360 miljoner möjliggör en sänkning av åldersgränsen
              för starta-eget-bidraget från 25 till 20 år, så att arbetslösa
              ungdomar omfattas av det. Vi tillskjuter totalt 600 miljoner kronor
              extra till starta-eget-bidraget. Det finansierar såväl lägre åldersgräns
              som en utökad livslängd, upp till nio månader, på starta-eget-bidraget.
            </seg>
            <seg n="a4206b19">
              Herr talman! I dag ställs låga eller inga krav på säsongsarbetslösa
              att aktivt söka arbete, vilket försvårar för dessa människor att
              lösa sina arbetslöshetsproblem på längre sikt. En livssituation
              där man år efter år går till säsongsbetonade anställningar och
              är arbetslös stora delar av året är inte eftersträvansvärd.
            </seg>
            <seg n="d849d910">
              Sverigedemokraterna menar att regeringen borde lyssna på Riksrevisionens
              förslag och vidta åtgärder så att Arbetsförmedlingen inte särbehandlar
              säsongsarbetslösa i förhållande till övriga arbetslösa. Görs inte
              detta riskerar de säsongsarbetslösa att inte kunna lämna sin arbetslöshet
              och få en varaktig sysselsättning.
            </seg>
            <seg n="e91f1de3">
              Arbetsmarknaden står inför stora utmaningar. Vi vill föra en
              ansvarsfull invandringspolitik för att på så sätt minska utanförskapet.
              Vi vill stimulera landets företag till att våga och vilja anställa
              genom att öka antalet undantag i turordningsreglerna. Vi vidtar
              kraftiga utbildningssatsningar för att på ett betydande sätt förbättra
              matchningen på den svenska arbetsmarknaden. Vi inför lärlingsjobb
              och mer praktik för att komma till rätta med ungdomsarbetslösheten,
              och vi säger nej till all form av etnisk diskriminering på arbetsmarknaden
              genom att slopa instegsjobben.
            </seg>
          </u>
          <note n="1cec342d">
            Herr talman! Jag yrkar därför bifall till reservationerna 1,
            5, 7 och 9.
          </note>
          <note type="speaker" n="b672a418">
            Anf. 84 JOSEFIN BRINK (V):
          </note>
          <u who="josefin_brink_4d45f6" xml:id="i-12186a1b2e07d677-0" n="969856bd">
            <seg n="ed9d1492">
              Herr talman! Med årets budgetproposition firar den borgerliga
              arbetslinjen femårsjubileum. Tyvärr är inte den moderata arbetsmarknadsministern
              här för att ta den här debatten. Det beklagar jag verkligen. Men
              med eller utan ministerns närvaro tänkte jag att jag skulle göra
              en liten utvärdering av de gångna fem åren.
            </seg>
            <seg n="efac133b">
              Inför 2006 års val utlovades minskat utanförskap och en skrotning
              av den gamla Amspolitiken, där människor gömdes undan i åtgärder.
              Och bidragsberoendet skulle minska.
            </seg>
            <seg n="8f343ace">
              År 2006 var arbetslösheten 7,1 procent. I år är den uppe i 7,7
              procent. Nästa år bedömer regeringen att den är uppe i 7,8 procent.
              Och i Arbetsförmedlingens senaste prognos passerar den 8 procent
              och landar uppemot 8 ½ procent 2013.
            </seg>
            <seg n="5da757ae">
              År 2006 var 150 000 personer långtidsarbetslösa. Det är en mycket
              hög siffra. Men sedan dess har andelen långtidsarbetslösa ökat
              med hela 25 procent, och i dag är nära 200 000 personer långtidsarbetslösa.
            </seg>
            <seg n="edeb1633">
              År 2006 var 2,6 procent av den svenska arbetskraften sysselsatt
              i arbetsmarknadspolitiska åtgärder. I år är hela 4 ½ procent av
              arbetskraften i någon form av arbetsmarknadspolitisk åtgärd.
            </seg>
            <seg n="4dd26243">
              År 2006 hade 11 000 långtidsarbetslösa ett så kallat plusjobb.
              De här subventionerade anställningarna avskaffade alliansregeringen.
              De ersattes med den så kallade fas 3, och i år är 27 000 långtidsarbetslösa
              placerade i den åtgärden. Nästa år kommer de sysselsatta i fas
              3 att passera 30 000 personer.
            </seg>
            <seg n="c3819c61">
              På punkt efter punkt kan vi alltså konstatera att situationen
              på arbetsmarknaden har gått från illa till värre. Fler är arbetslösa.
              Fler är långtidsarbetslösa. Fler är placerade i arbetsmarknadsåtgärder
              med uslare villkor för dem som deltar.
            </seg>
            <seg n="76b55a1d">
              Den enda punkten där regeringens löften faktiskt har infriats
              är att det är färre som får ersättning från a-kassan i dag väldigt
              många färre. År 2006 betalades 178 000 helårsersättningar ut från
              a-kassan. I år är det bara 98 000. Det enda problemet med den
              glada statistiken är att detta inte beror på att de arbetslösa
              har blivit färre. Tvärtom har de blivit betydligt fler. Hela förklaringen
              ligger i stället i att regeringens försämringar av a-kassan har
              ställt hundratusentals människor utanför arbetslöshetsförsäkringen.
            </seg>
            <seg n="2992dae4">
              Notan för den här besparingen i statskassan har skickats till
              landets kommuner som har ökat sina kostnader för försörjningsstöd,
              eller socialbidrag, med 30 procent sedan 2006. Bidragsberoendet
              har alltså ökat mycket kraftigt under den borgerliga regeringstiden.
              De arbetslösa har inte bara blivit fler, de har blivit fattigare
              också.
            </seg>
            <seg n="7fedd105">
              Utgångsläget inför den period av ekonomisk nedgång och minskad
              efterfrågan på arbetskraft som alla nu förutspår är därmed sämre
              än på mycket länge. Enligt Arbetsförmedlingen har Sverige aldrig
              i modern tid gått in i en konjunkturnedgång med en så hög strukturell
              arbetslöshet som vi gör nu.
            </seg>
            <seg n="ba6f0343">
              Trots detta går det inte att ana ett uns av självkritik eller
              omprövning hos regeringen. Den hittills förda arbetsmarknadspolitiken
              ligger fast, eller jag kanske överdriver lite. Man har ju lagt
              till en stor sänkning av krogmomsen på 4,5 miljarder. Men förutom
              det är det faktiskt exakt samma politik som fortsätter.
            </seg>
            <seg n="c605e409">
              Herr talman! Om arbetslösheten ska kunna kämpas ned och vår ekonomi
              och vår välfärd ska kunna stärkas krävs en helt annan politik
              än den som har lett till dessa resultat. Sverige står inför väldigt
              stora utmaningar framöver. Klimathotet kräver en omställning av
              både produktion och konsumtion. Rekordstora pensionsavgångar kräver
              genomtänkta strategier för att upprätthålla kompetens och kvalitet
              på arbetsmarknaden. En åldrande befolkning kräver mer och bättre
              vård och omsorg, och efter år av försummelser av skolan behövs
              stora satsningar på utbildning.
            </seg>
            <seg n="50214093">
              Dessa utmaningar innebär också möjligheter, och det tar Vänsterpartiet
              avstamp i i vår budgetmotion.
            </seg>
            <seg n="d3bc90b3">
              Vi gör stora investeringar i syfte att skapa jobb inom byggsektorn,
              i grön omställning, i modern infrastruktur och inom industriutveckling
              och välfärdssektorn. Vi investerar i kunskap genom breda satsningar
              på utbildning på alla nivåer och genom hela livet. Vi stärker
              rätten till fasta jobb på heltid och jämställda villkor i arbetslivet.
            </seg>
            <seg n="c7393f6c">
              Vi satsar även på en arbetsmarknadspolitik som rustar alla de
              arbetslösa, som alltför länge har lämnats i sticket, för att hitta
              en plats i arbetslivet. Vi tror nämligen inte att det är drivkrafter
              som saknas hos de hundratusentals som i dag går arbetslösa. Det
              är inte så enkelt att om man bara söker tillräckligt många jobb
              så kommer man också att få ett. Det vet alldeles för många av
              egen erfarenhet. För att få ett jobb krävs det, förutom givetvis
              att det finns arbetstillfällen, att man har de kunskaper och de
              erfarenheter som efterfrågas på arbetsmarknaden. Att erbjuda möjligheten
              att skaffa sådan kunskap och sådan erfarenhet är den mest centrala
              uppgiften för arbetsmarknadspolitiken.
            </seg>
            <seg n="ce5c39e7">
              Därför vill vi skrota de innehållslösa garantiprogrammen, där
              regeringen har gömt undan de arbetslösa, och i stället erbjuda
              ett brett utbud av insatser som har effekt på arbetslösas möjligheter
              att få jobb. Vi vill ge arbetssökande tillgång till ett brett
              utbud av utbildningar i arbetsmarknadsutbildningar med yrkesinriktning,
              på komvux, i yrkeshögskolan och på högskolor och universitet.
              Vi vill ge unga som saknar fullständiga gymnasiebetyg rätten att
              komplettera sin utbildning i individuellt anpassade studieprogram.
            </seg>
            <seg n="728036a6">
              För att klara den förestående generationsväxlingen på arbetsmarknaden
              vill vi sjösätta ett program som erbjuder unga en väg in i arbetslivet
              under handledning av erfarna anställda. I stället för att lägga
              4 ½ miljard på att sänka krogmomsen använder vi samma summa till
              att skapa totalt 25 000 jobb till unga genom traineeplatser, lärlingsanställningar
              och utbildningsvikariat i omsorgen.
            </seg>
            <seg n="b43eda1f">
              Dessutom presenterar vi ett alternativ till fas 3. Vi vill avveckla
              fas 3 och ersätta hela den åtgärden med helt andra insatser. I
              stället för oavlönat tvångsarbete utan slut vill vi erbjuda långtidsarbetslösa
              ett antal vägar vidare genom övergångsjobb med avtalsensliga löner,
              möjlighet att skola om sig med bibehållet aktivitetsstöd eller
              att lära sig ett nytt yrke genom en lärlingsanställning.
            </seg>
            <seg n="b06abae2">
              Regeringspartierna har vid flera tillfällen efterfrågat alternativ
              till fas 3 när vi har kritiserat det. Här har ni ett som ni är
              mer än välkomna att ansluta er till.
            </seg>
            <seg n="f3ef8d91">
              Herr talman! Personer med funktionshinder stängs i allt högre
              grad ute från arbetslivet. Det är hög tid att ta denna systematiska
              diskriminering på allvar. I vårt budgetalternativ föreslår vi
              en rad satsningar på ökad tillgänglighet, enklare hjälpmedelshantering,
              höjda tak för lönebidragsanställningar och en översyn av Samhalls
              mål. Vi föreslår också bättre villkor för sociala arbetskooperativ
              och ökade möjligheter för människor med psykiska funktionshinder
              att arbeta efter förmåga utan att riskera att åka ur trygghetssystemen.
            </seg>
            <seg n="4b33fee8">
              Jag hoppas att regeringen är beredd att lyssna på våra förslag
              inför den översyn av stödet till funktionshindrade som man utlovar
              men ännu inte levererar något av i sitt budgetförslag.
            </seg>
            <seg n="363a5a2a">
              Vänsterpartiet har också betydligt högre ambitioner för arbetsmiljöarbetet.
              Vi vill se säkra, hälsosamma och rymliga arbetsplatser där människor
              inte slits ut till kropp och själ. Då måste man också satsa långsiktigt
              på kunskap, kontroller, utbildningar och systematiskt arbetsmiljöarbete.
              Därför satsar vi på Arbetsmiljöverkets förebyggande verksamhet
              och inspektionsverksamhet. Vi satsar också på skyddsombudens utbildning
              och verksamhet ute på arbetsplatserna.
            </seg>
            <seg n="2d095ff0">
              Herr talman! Urholkningen av arbetslöshetsförsäkringen har, som
              jag tidigare har sagt, lett till ökat bidragsberoende, ökade inkomstklyftor
              och en sämre fungerande arbetsmarknad. De höga avgifterna har
              lett till massavhopp från a-kassorna. De hårda kvalifikationskraven
              ställer unga, invandrade och deltidsanställda utanför försäkringen.
              Deltidsbegränsningen gör det direkt olönsamt att ta tillfälliga
              jobb. Ersättningsgraden är så låg i dag att bara 4 procent av
              dem som förlorat ett heltidsjobb får ut 80 procent i ersättning.
            </seg>
            <seg n="2923aa89">
              Vänsterpartiet anser att a-kassan behöver renoveras från grunden.
              Det är helt avgörande för enskilda människors ekonomi, för en
              väl fungerande arbetsmarknad och för hela samhällsekonomin att
              vi har en bra arbetslöshetsförsäkring.
            </seg>
            <seg n="98b0081e">
              I vår budgetmotion föreslår vi därför flera viktiga förbättringar
              av a-kassan. Med höjt tak, sänkta avgifter och slopad 75-dagarsregel
              gör vi konkreta och omedelbara förbättringar av a-kassan. På längre
              sikt är det också nödvändigt att se över kvalifikationsvillkor
              och annat så att fler på riktigt kan få ersättning.
            </seg>
            <seg n="95ccc84a">
              En viktig insats för att nå det målet är att se till att unga
              människor som i dag inte har någon möjlighet att kvalificera sig
              till ersättning från arbetslöshetsförsäkringen får det. En stor
              och växande grupp av de arbetslösa som saknar ersättning och som
              är hänvisade till socialbidrag är unga som har avslutat en utbildning
              och inte längre omfattas av studerandevillkoret.
            </seg>
            <seg n="866f4610">
              Vi vill därför förstärka och förbättra grundförsäkringen så att
              unga människor som söker sitt första jobb kan få arbetslöshetsersättning
              om de skriver in sig på Arbetsförmedlingen och är aktivt arbetssökande.
              Vi anser nämligen inte att det är rimligt att unga människor ska
              tvingas börja sitt vuxenliv med att köa till socialkontoret. Vi
              anser inte heller att staten ska vältra över kostnaderna för arbetslösheten
              på kommunerna, vilket vi nu ser ske i ökande takt.
            </seg>
            <seg n="49d2ad1d">
              Herr talman! Drygt fem år av borgerlig arbetslinje har inte lett
              till minskat utan till ökat utanförskap, till växande klassklyftor
              och till ett hårdare klimat i arbetslivet. Vänsterpartiets budgetförslag
              syftar till att vända den här utvecklingen. Vi har lagt fram ett
              budgetförslag för fler och bättre jobb, för utbildning och utveckling
              och för ökad jämlikhet och jämställdhet i arbetslivet.
            </seg>
            <seg n="6ec0f5f0">
              Jag stöder självfallet alla de reservationer som Vänsterpartiet
              står bakom, men för att spara tid i kammaren yrkar jag bifall
              endast till reservationerna nr 11 och nr 16.
            </seg>
          </u>
          <note n="434546a7" type="speaker">
            Anf. 85 TOMAS TOBÉ (M):
          </note>
          <u who="tomas_tobe_07ea93" xml:id="i-f2d6afefbf4e52e0-0" n="a962c729">
            <seg n="23b2be0c"/>
            <seg n="6f310833">
              Herr talman! Jag vill börja med att för protokollet notera att
              arbetsmarknadsministern är en av dem som har väldigt hög närvaro
              här i kammaren. Vi har nyligen haft långa och intressanta interpellationsdebatter
              med ministern. För oppositionen, som verkar längta efter arbetsmarknadsministern,
              kan jag berätta att hon finns här i kammaren igen på onsdag i
              nästa vecka.
            </seg>
            <seg n="46f25516">
              Herr talman! De senaste fem åren har vi både upplevt en stark
              uppgång med många nya jobb och samtidigt gått igenom den värsta
              konjunkturnedgången sedan 30-talet. Detta har ställt krav på en
              ansvarstagande politik för svensk ekonomi, på jobbskapande och
              på en aktiv arbetsmarknadspolitik. Alliansen har konsekvent valt
              att stå upp mot alla dem som velat äventyra svensk ekonomi eller
              som på punkt efter punkt försökt riva ned arbetslinjen. Och jag
              kan lova att vårt ansvarstagande kommer att ligga fast även framöver.
            </seg>
            <seg n="36dda07d">
              Även om utmaningarna i både omvärlden och Sverige är många just
              nu finns det anledning att stanna upp och precis som Josefin Brink
              ta del av utvecklingen sedan 2006. Två frågor är helt centrala.
              För det första: Är det fler som arbetar i dag? För det andra:
              Osynliggörs fortfarande många arbetslösas arbetsförmåga och möjlighet
              att vara en del av arbetskraften?
            </seg>
            <seg n="0b0070d4">
              Svaret är både ja och nej. Ja, det är 160 000 fler som arbetar
              i dag. Och nej, vi är nu 143 000 färre som är förtidspensionerade
              och antalet sjukskrivna har kraftigt minskat. Detta är ett resultat
              av en konsekvent arbetslinje och en jobbpolitik som också allt
              fler väljare nu ger sitt förtroende.
            </seg>
            <seg n="f8af0059">
              Viktigast är kanske att vi har fört Sverige bort ifrån det tillstånd
              som rådde då Sverige faktiskt hade tillväxt men där inga nya jobb
              växte fram. Den så kallade jobless growth som Sverige och delar
              av Europa drabbades av har vi tagit oss ur. Det kan finnas anledning
              att jämföra oss med andra.
            </seg>
            <seg n="bd9cfc31">
              Enligt Eurostats senaste statistik har Sverige troligtvis den
              högsta sysselsättningsökningen av alla jämförbara länder just
              nu. Tar vi del av EU-kommissionens höstprognos kan vi notera att
              arbetskraftsdeltagandet i Sverige är högre än i något annat EU-land.
              Talar vi om långtidsarbetslöshet visar det sig att den genomsnittliga
              långtidsarbetslösheten i Europa är tre gånger så hög som i Sverige.
              Allt detta är bra. Den svartmålning av Sverige som delar av oppositionen
              ägnar sig åt faller när verkligheten knackar på dörren.
            </seg>
            <seg n="9bf895b9">
              Men, herr talman, låt det inte råda någon tvekan om att det kommer
              att krävas mer och att det är ett långsiktigt och tålmodigt ansvar
              att föra Sverige mot full sysselsättning. De kommande åren gäller
              det att klara av att föra en aktiv arbetsmarknadspolitik för att
              möta en tuffare utveckling på arbetsmarknaden, där Sverige som
              en liten, öppen och handelsberoende ekonomi givetvis kommer att
              påverkas. Men det kommer också att handla om att värna de jobb
              som finns och se till att fler jobb växer fram. Grundläggande
              kommer det att vara att vi inte slarvar med statens finanser och
              ställer ut löften som inte kan hållas. Det är mot den bakgrunden
              som vi i Alliansen har formulerat vår politik.
            </seg>
            <seg n="088a3002">
              Vi menar att det finns ett begränsat reformutrymme och att det
              är viktigt att Sverige har mer kvar att satsa om läget blir ännu
              allvarligare i omvärlden eller om utvecklingen på arbetsmarknaden
              blir mer negativ mot vad prognoserna har visat.
            </seg>
            <seg n="3053d2ac">
              Jobben är en helt avgörande fråga, inte bara för Sverige som
              land utan det handlar också om vad ett arbete kan betyda för var
              och en av oss. För många är nämligen ett jobb inte bara en lön
              utan det handlar lika mycket om självförtroende, en bättre hälsa
              eller om att vara en del av en arbetsgemenskap.
            </seg>
            <seg n="69d46ff1">
              Alliansen föreslår nu ett arbetsmarknadspaket på sammanlagt 8,1
              miljarder under de kommande tre åren. Det handlar om att föra
              en omställningspolitik. Även om utvecklingen på arbetsmarknaden
              viker finns det många jobb att söka. Då är det för det första
              viktigt med stöd och hjälp för att hitta jobben. För det andra
              kan det handla om att utbildning är rätt väg för att sedan kunna
              gå vidare till ett jobb.
            </seg>
            <seg n="af969d92">
              Herr talman! Vi ska ha rätt insatser och stöd för människor som
              har blivit av med jobbet eller som saknar jobb. För dem som har
              varit borta länge är detta särskilt viktigt. Har man varit arbetslös
              under åtta av de senaste tio åren är det tufft att komma tillbaka.
              Låt mig därför klargöra att kvaliteten och aktiviteten inte har
              varit tillräcklig i jobb- och utvecklingsgarantin, särskilt inte
              i fas 3. Det finns många goda exempel, men det finns också dåliga
              exempel.
            </seg>
            <seg n="61349fd5">
              Vi har lyssnat, arbetat igenom det som har fungerat mindre bra
              och kan nu gå fram med ordentliga kvalitetsförstärkningar. Det
              handlar bland annat om att öka handläggartätheten, förstärka arbetsgivarkontakterna
              och att öppna upp för att flera arbetslösa ska få tillgång till
              jobb- och utvecklingsgarantin snabbare. I sysselsättningsfasen
              kvarstår möjligheten till arbetsmarknadsutbildning. Vi inför ett
              särskilt anställningsstöd med förhöjd handläggarersättning. Utöver
              alla satsningar i jobb- och utvecklingsgarantin kan jag bland
              annat nämna att vi fortsätter med den framgångsrika satsning som
              vi lade grunden för senast, de äldres möjlighet att snabbare komma
              in i nystartsjobb.
            </seg>
            <seg n="1132cb04">
              Allt detta görs för att höja kvaliteten och rätta till en del
              av de brister som har förekommit. Men låt mig vara tydlig, vi
              är inte beredda att ta bort aktivitet, att gå tillbaka till att
              människor ska gå hemma utan att någonting händer, för att slutligen
              dölja deras arbetslöshet och arbetsförmåga med förtidspension.
              Den politiken har Alliansen och Sverige brutit med. Låt mig uttrycka
              det mer tydligt för att visa på alternativen i svensk politik:
              Vi kommer inte att ersätta arbetslinjen med bidragslinjen.
            </seg>
            <seg n="59f439e7">
              Herr talman! Jag vill även betona hur viktig utbildning är för
              många för att lyckas på arbetsmarknaden. Jag välkomnar därför
              att Alliansen har genomfört och kommer att genomföra flera stora
              och nödvändiga utbildningsreformer. Totalt satsas närmare 6 miljarder
              i olika utbildningssatsningar.
            </seg>
            <seg n="eb64b7ed">
              På arbetsmarknadsområdet ökas antalet platser i praktik tidigt
              i arbetslöshetsperioden för personer som riskerar långtidsarbetslöshet.
              Vi ökar antalet platser i yrkesvux. Vi ökar antalet arbetsmarknadsutbildningar.
              Vi ökar antalet platser i yrkeshögskolan. Vi förlänger satsningen
              på folkhögskolan med flera platser och har kvar det högre studiebidraget
              för unga.
            </seg>
            <seg n="35c78700">
              Det finns partier i den här kammaren som efterfrågar mer utbildning
              i Sverige. Svaret till er är: Det är precis det som Alliansen
              finansierar och dessutom erbjuder.
            </seg>
            <seg n="4cdb2119">
              För att få ett jobb räcker det inte med god matchning och en
              bra utbildning, oavsett om det är gymnasium, högskola, yrkesvux
              eller arbetsmarknadsutbildning. Det måste finnas lediga jobb.
              Vi vet att Sverige länge har haft en undersysselsättning i service-
              och tjänstesektorn på någonstans runt ett par hundratusen jobb
              jämfört med likartade länder. Detta har nu Alliansen börjat åtgärda.
            </seg>
            <seg n="fd4b5850">
              Det som då är förvånande är att stora delar av oppositionen säger
              nej till allt detta. Nej till RUT-avdrag, nej till ROT-avdrag,
              nej till lägre arbetsgivaravgifter för ungdomar, nej till sänkt
              tjänstemoms allt detta som gör att vi värnar jobb i lågkonjunktur
              och som gör att fler kommer i arbete.
            </seg>
            <seg n="95164c14">
              Ofta verkar detta motstånd vara baserat på fördomar, att det
              är ett jobb som inte duger, som inte kan bygga Sverige starkt.
              Man vill inte se att reformerna gör svarta jobb vita och skapar
              en efterfrågan.
            </seg>
            <seg n="9ac349c9">
              Det är ingen tillfällighet att det just nu är bygg- och restaurangbranschen
              som aviserar att man behöver anställa fler nästa år medan andra
              meddelar det motsatta. I synnerhet Socialdemokraternas konstanta
              angrepp på alla jobb som ofta är en väg in för unga och utrikes
              födda på arbetsmarknaden är beklagligt. Om detta kommer det att
              bli konflikt i svensk politik. Nya moderaterna fnyser nämligen
              inte åt de jobben, som Håkan Juholt gör. Vi säger att alla jobb
              behövs.
            </seg>
            <seg n="24d3df63">
              Till alla er som jobbar på restaurang eller hotell, eller som
              just nu bygger om ett hus, vill jag säga att vi ser er, och vi
              menar att ni gör ett viktigt jobb. Vi vill dessutom att ni ska
              bli fler genom att de som i dag är arbetslösa och vill ha ett
              jobb ska ha möjlighet att bli era arbetskamrater.
            </seg>
            <seg n="46047dd6">
              Herr talman! Sverige har sedan länge haft en alldeles för hög
              ungdomsarbetslöshet. Många reformer har genomförts för att vända
              utvecklingen. Det välkomnar jag. Att börja sitt liv med långtidsarbetslöshet
              kan få allvarliga konsekvenser. Därför är vi i Alliansen beredda
              att förutsättningslöst pröva nya åtgärder. Vi tar i detta betänkande
              ett initiativ genom att från och med den 1 januari 2012 klargöra
              att ett nytt profileringsverktyg ska vara på plats hos Arbetsförmedlingen.
              Verktyget kommer att användas för att tidigt identifiera unga
              som av olika orsaker riskerar långtidsarbetslöshet och erbjuda
              dessa personer fler insatser på ett tidigt stadium.
            </seg>
            <seg n="a8bb5b72">
              Men vi nöjer oss inte med det. För att få bukt med ungdomsarbetslösheten
              är det avgörande att vi hela tiden arbetar för att skapa nya vägar
              till jobb. Därför vill vi införa en ny anställningsform för unga,
              lärlingsprovanställning, som förenar lärlingsutbildning med anställning.
              Detta är ett bra sätt för unga att få in en fot på arbetsmarknaden.
              Samtidigt får man en utbildning inom yrkesområdet. Låt mig i detta
              sammanhang sträcka ut en hand till Miljöpartiet. Sverige saknar
              ett utbyggt lärlingssystem. Det är hög tid att det kommer på plats.
              Vi är beredda att samarbeta, och vi hoppas att även ni vill medverka
              till att fler av landets ungdomar får ett jobb.
            </seg>
            <seg n="3e5031bd">
              Det här är en dag när alternativen i riksdagen ställs mot varandra.
              Även om det ibland kan finnas frågor där vi kan, och framför allt
              borde, förenas är kontrasterna tydliga. Vi har en alliansregering
              som tar ansvar. Vi har oppositionspartier som lovar brett och
              spretigt utan täckning eller utan att man följer upp egna förslag
              i sina egna budgetmotioner. Vi har en alliansregering som prioriterar
              full sysselsättning och jobb medan socialdemokratin skickar notan
              för sin bidragslinje till landets unga. Man kan beskriva det som
              att framtid står mot dåtid.
            </seg>
          </u>
          <note n="989d67af">
            Jag yrkar bifall till utskottsmajoritetens förslag i betänkandet.
          </note>
          <note n="02fe040f">
            I detta anförande instämde Katarina Brännström, Lotta Olsson,
            Jenny Petersson och Maria Plass (alla M) samt Hans Backman (FP)
            och Lars-Axel Nordell (KD).
          </note>
          <note type="speaker" n="752f7469">
            Anf. 86 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-fdaf674762b255cf-0" n="295e7879" next="i-068da0c08061e9b7-0">
            <seg n="0e786499">
              Herr talman! Tomas Tobé erkänner att fas 3 inte har fungerat,
              och det är klädsamt. Det märkliga är dock slutsatsen att man ska
              lappa och laga i fas 3 och skicka tiotusentals fler arbetslösa
              till fas 3. Tomas Tobé säger igen, som vi har hört regeringens
              företrädare så många gånger säga, att sysselsättning med någonting,
              vad som helst, är bättre än att vara hemma eller förtidspensionerad.
              Tydligare kan väl inte regeringens ambitionsnivå i arbetsmarknadspolitiken
              vara. Riktiga jobb och utbildning är alltså inget alternativ för
              den som är arbetslös, utan man ska välja mellan att vara sysselsatt
              med någonting i fas 3 eller att vara förtidspensionerad. Det är
              bedrövligt.
            </seg>
            <seg n="455c768a">
              Arbetslösheten är ett av våra absolut största samhällsproblem,
              och vi går mot en ökande arbetslöshet. Regeringen för Sverige
              mot en ökande arbetslöshet. Det är vad man själv säger i budgetproposition.
              Då är det faktiskt anmärkningsvärt att arbetsmarknadsministern
              hon har inga andra åtaganden inbokade som syns i kalendern i dag
              inte är här och debatterar med oss. Att ministern är här och svarar
              på interpellationer är inget ett statsråd kan välja bort utan
              det är något som ett statsråd är skyldig att göra enligt riksdagsordningen.
              Ministern väljer själv om hon tycker att det är viktigt att delta
              i debatten och debattera de frågor som i alla fall vi socialdemokrater
              tycker är de allra viktigaste frågorna just nu. Att bekämpa arbetslösheten
              måste ligga högst på dagordningen. Då duger det inte att sätta
              människor i gratisarbete och sysselsättning i fas 3. Ambitionen
              måste vara att bygga Sverige starkt genom att rusta människor
              med utbildning och möjlighet till riktiga jobb.
            </seg>
          </u>
          <note n="ee339aa5">
            Anf. 87 TOMAS TOBÉ (M) replik:
          </note>
          <u who="ylva_johansson_6bf3cf" xml:id="i-068da0c08061e9b7-0" n="295e7879" prev="i-fdaf674762b255cf-0">
            <seg n="565536c3">
              Herr talman! Jag var mycket tydlig om de stora satsningar vi
              gör på utbildning nu. Utbildning är oerhört viktigt.
            </seg>
            <seg n="9a5553b1">
              Men jag tror att vi måste vara lite mer nyanserade. Om man har
              varit borta från arbetsmarknaden under åtta av de senaste tio
              åren, man kanske till och med har prövat på ett antal utbildningar
              och ändå inte fått möjlighet att komma ut på arbetsmarknaden,
              är det viktigt att man får pröva på att komma in på arbetsmarknaden.
            </seg>
            <seg n="0e984380">
              Vi i Alliansen har varit tydliga. Vi har sett en del brister
              inom fas 3. De bristerna väljer vi att rätta till. Men vi är tydliga
              med att vi inte kan gå tillbaka till det som var problemet med
              den socialdemokratiska arbetsmarknadspolitiken. Då handlar det
              om att dölja detta. När arbetslöshetssiffrorna blev för höga skulle
              vi dölja arbetslösheten genom att antingen förtidspensionera eller
              sjukskriva människor som hade arbetsförmåga. Den politiken kan
              vi inte gå tillbaka till.
            </seg>
            <seg n="fa81191c">
              Det är nu 160 000 fler som arbetar. Det är 143 000 färre förtidspensionerade.
              Vi minskar kraftigt antalet sjukfall. Detta har åstadkommits trots
              att vi har gått igenom en mycket djup konjunkturnedgång som bland
              annat är kopplad till vad som sker i omvärlden. Nu är vi i ett
              läge att vi ska föra en ansvarsfull politik. Då vill jag veta
              hur det kan bli fler jobb genom att halvera RUT- och ROT-avdragen.
              Hur kan det bli fler jobb genom att göra det dyrare att anställa
              ungdomar? Hur kan det bli fler jobb genom att avvisa och fnysa
              åt jobben på restauranger och hotell?
            </seg>
          </u>
          <note type="speaker" n="d74402c1">
            Anf. 88 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-816494b65a7552f4-1" n="295e7879">
            <seg n="fbdec6ab">
              Herr talman! Det är fler som arbetar och det är fler som ska
              försörjas av dem som arbetar eftersom vårt land nu har den största
              befolkningen någonsin. Andelen som arbetar har dock inte ökat.
            </seg>
            <seg n="bf9169a9">
              Det är en tydlig skillnad i investeringar i utbildning mellan
              oss socialdemokrater vi i de rödgröna partierna och regeringen.
              För vår del skiljer det nästan precis 5,6 miljarder kronor, vilket
              regeringen väljer att prioritera på sänkt krogmoms. Vi väljer
              att prioritera satsningar på utbildning, höjd kvalitet i skolan
              och fler utbildningsplatser. Det är en prioritering av vad som
              bygger Sverige starkt och hur vi kan klara en global konkurrens
              och hur fler människor kan komma i arbete.
            </seg>
            <seg n="089f7faf">
              Herr talman! Jag vill också ställa en fråga till Tomas Tobé med
              anledning av en debattartikel i dagens Svenska Dagbladet. Där
              skriver dina regeringskolleger att man bör införa stämpelklocka
              i förskolan för att få fler föräldrar att hämta sina barn tidigare
              än de gör i dag. Hur går det ihop med arbetslinjen? Om barngrupperna
              är för stora i förskolan är det naturligt att anställa fler förskollärare.
              Men dina allianskolleger tycker i stället att de föräldrar som
              redan är hårt pressade och stressade ska jobba mindre än vad de
              gör i dag för att kunna hämta ännu tidigare, och barnen ska förbli
              i de stora barngrupperna fram till halv fyra eller när föräldrarna
              kan tänkas hämta.
            </seg>
            <seg n="c9d39d61">
              Regeringen har en retorik om den så kallade arbetslinjen, men
              i praktiken har andelen människor i arbete minskat med er politik.
              Ni har infört några förslag som är direkt kontraproduktiva, till
              exempel vårdnadsbidrag. Är nästa steg stämpelklocka i förskolan?
            </seg>
          </u>
          <note n="ad8a249b" type="speaker">
            Anf. 89 TOMAS TOBÉ (M) replik:
          </note>
          <u who="tomas_tobe_07ea93" xml:id="i-f2d6afefbf4e52e0-1" n="a962c729">
            <seg n="23b2be0c"/>
            <seg n="d72c7769">
              Herr talman! Det var nog relativt mycket retorik i Ylva Johanssons
              replik nyss.
            </seg>
            <seg n="56d1e2dd">
              Nu är det på det sättet att vi haft en utveckling där vi fört
              människor bort från de system där de varit placerade och som handlade
              om att dölja deras arbetslöshet. Detta kan inte tas bort med retorik.
            </seg>
            <seg n="2401d3c9">
              Det kan konstateras att det nu är 160 000 fler som arbetar och
              att 143 000 färre är förtidspensionerade.
            </seg>
            <seg n="d0e48c3c">
              Om vi ska grotta ned oss i sysselsättningsgraden, vilket är oerhört
              intressant att göra, kan vi titta på hur det varit bara det senaste
              året. Det är fråga om en ökning av sysselsättningsgraden med över
              1 procent bland kvinnor.
            </seg>
            <seg n="bac751bc">
              Allt detta är mycket positivt. Men sedan är det klart att vi
              inom Alliansen ska ha en politikutveckling där det handlar om
              hur många stressade barnfamiljer ska kunna få mer tid till att
              vara med sina barn. En sådan diskussion välkomnar jag, och den
              diskussionen kan jag fortsätta att ta tillsammans med Kristdemokraterna.
            </seg>
            <seg n="f3aea4d2">
              Huvudfrågan och det vi här i dag debatterar jag kan förstå att
              Ylva Johansson inte ville svara i det avseendet är att det inte
              finns någon logik i den socialdemokratiska jobbpolitiken.
            </seg>
            <seg n="2d815a57">
              Hur kan det bli fler jobb när RUT- och ROT-avdragen halveras,
              när man gör det dyrare att anställa ungdomar, när man säger nej
              till lärlingsprovanställningsreformer eller när man fnyser åt
              jobben inom restaurang- och hotellområdet?
            </seg>
            <seg n="135a07bc">
              Det blir inga fler jobb på det sättet! Det är också därför som
              väljarnas förtroende för den socialdemokratiska jobbpolitiken
              just nu är i botten.
            </seg>
          </u>
          <note type="speaker" n="20992bab">
            Anf. 90 JOSEFIN BRINK (V) replik:
          </note>
          <u who="josefin_brink_4d45f6" xml:id="i-5db8d5c3dab12f62-0" n="969856bd" next="i-7368f7b97d0bfc85-0">
            <seg n="57846692">
              Fru talman! Det är väl tur för Tomas Tobé att euroområdet befinner
              sig i fullkomligt fritt fall så att han kan hänvisa till att det
              minsann är värre på andra håll.
            </seg>
            <seg n="da8a9707">
              Men allvarligt talat: Det är märkligt att Tomas Tobé här är så
              nöjd med resultatet av regeringens politik.
            </seg>
            <seg n="3221fc30">
              Hur kan Tomas Tobé vara nöjd och säga att det är bra när långtidsarbetslösheten
              har ökat med 25 procent? 200 000 personer är nu långtidsarbetslösa,
              och Arbetsförmedlingen räknar med att det antalet kommer att öka
              till 260 000 nästa år.
            </seg>
            <seg n="cc63149c">
              Hur kan Tomas Tobé vara nöjd när andelen människor i arbetsmarknadsåtgärder
              nästan har fördubblats?
            </seg>
            <seg n="2eda2ca3">
              Hur kan Tomas Tobé vara så nöjd när åtgärden fas 3 nästa år går
              om Sveriges största företag, Posten AB, i antalet sysselsatta?
              Nästa år kommer tre gånger fler att befinna sig i fas 3 än när
              det var som flest sysselsatta med de plusjobb som ni ersatt med
              fas 3.
            </seg>
            <seg n="193fa3b3">
              Tomas Tobé säger: Vi har genomfört förbättringar av åtgärden
              fas 3. Men det enda vi sett av det är att man beslutat sig för
              att erbjuda 1 000 platser i arbetsmarknadsutbildningar. Ungefär
              3 procent av det totala antalet deltagare i fas 3 kommer att erbjudas
              sådana här utbildningar. Jag kan berätta för Tomas Tobé att det
              i dagsläget är 363 personer som deltar i sådan utbildning. Det
              är alltså ungefär 1 promille av dem som är placerade i det här
              programmet som i dag erbjudits en utbildningsplats.
            </seg>
            <seg n="3146f5d3">
              Är Tomas Tobé nöjd också med det, eller finns det någonting i
              dessa fakta som på något sätt bekymrar Tomas Tobé?
            </seg>
          </u>
          <note n="94a961aa">
            Anf. 91 TOMAS TOBÉ (M) replik:
          </note>
          <u who="josefin_brink_4d45f6" xml:id="i-7368f7b97d0bfc85-0" n="969856bd" prev="i-5db8d5c3dab12f62-0">
            <seg n="56e3be71">
              Fru talman! I mitt anförande var jag mycket noga med att gå igenom
              ett antal av de brister som vi sett. Vi har varit beredda att
              arbeta igenom dem och att återkomma med förslag i denna kammare.
            </seg>
            <seg n="08f6496c">
              Tittar jag just nu ut över Europa och kopplar bland annat till
              eurokrisen, som egentligen kanske mer är en skuldkris det vill
              säga att länder haft politiker med budgetar utan täckning; det
              kan ibland påminna om en del partier i Sveriges riksdag är jag
              självfallet nöjd med den situation som Sverige befinner sig i.
            </seg>
            <seg n="2ff0c7ed">
              Vi har nu möjlighet att inte behöva landa i läget att vi till
              exempel måste göra stora sänkningar av pensioner och att tusentals
              människor inom den svenska välfärden behöver sägas upp.
            </seg>
            <seg n="22b4c843">
              Detta är jag mycket nöjd med, men det finns också saker att utveckla
              när det gäller förbättringarna inom jobb- och utvecklingsgarantin
              och fas 3. Det finns med i detta budgetbetänkande. De allra flesta
              åtgärderna kommer att vara på plats den 1 januari nästa år.
            </seg>
            <seg n="946c284c">
              Det hänvisas ofta till att vi ersatt plusjobben med någonting
              annat. Ja, i någon mening är det rätt. Men det vi ersatt plusjobben
              med är nystartsjobben. Vi tog bort plusjobben eftersom vi såg
              att de inte ledde till en bra sysselsättning. I stället har vi
              alltså etablerat detta med nystartsjobb en mycket framgångsrik
              och viktig åtgärd för att människor ska få en möjlighet att hävda
              sig på arbetsmarknaden. Dessutom handlar det om riktiga jobb!
            </seg>
            <seg n="e57b94f3">
              Jag har inte fått något svar här från Socialdemokraterna, så
              jag prövar med att fråga Vänsterpartiet: Kan Vänsterpartiet och
              Josefin Brink förklara för mig hur det kan bli fler jobb i Sverige
              genom att ta bort RUT-avdrag, genom att minska ROT-avdragen, genom
              att säga nej till sänkta arbetsgivaravgifter för ungdomar och,
              framför allt, genom att säga nej till alla de jobb inom hotell-
              och restaurangområdet som innebär en möjlighet och en väg in på
              arbetsmarknaden för landets unga och utrikes födda?
            </seg>
          </u>
          <note type="speaker" n="8f6d9bfc">
            Anf. 92 JOSEFIN BRINK (V) replik:
          </note>
          <u who="josefin_brink_4d45f6" xml:id="i-5db8d5c3dab12f62-1" n="969856bd" next="i-7368f7b97d0bfc85-1">
            <seg n="5e0e8657">
              Fru talman! Jag väntar med spänning på alla de förbättringar
              av villkoren i fas 3 som Tomas Tobé säger nu är på plats. Finns
              det någonting mer utöver de utbildningsplatser som motsvarar ungefär
              3 procent av de drygt 30 000 personer som nästa år kommer att
              ingå i fas 3?
            </seg>
            <seg n="960f1abf">
              Endera far Tomas Tobé med osanning eller också vet han inte vad
              han talar om. Nystartsjobben ersätter inte alls plusjobben. Det
              är en helt annan kategori människor än de långtidsarbetslösa som
              får nystartsjobb. De långtidsarbetslösa som tidigare kvalificerade
              sig för plusjobb kvalificerar sig i dag för oavlönat tvångsarbete
              i fas 3. Det är en stor försämring.
            </seg>
            <seg n="60ddfeaa">
              Men okej, låt säga att vi ställer nystartsjobben mot plusjobben.
              Då är det ännu värre, för det är 46 000 personer som i dag har
              nystartsjobb. Då är det mer än en fyrdubbling av antalet personer
              i en utsatt situation som tidigare hade plusjobb. Därmed är resultatet
              ännu sämre, oavsett hur man räknar. Över huvud taget är det inte
              samma målgrupp vi talar om!
            </seg>
            <seg n="f860b750">
              Fru talman! Hur blir det fler jobb om RUT-avdraget tas bort?
              Jo, om den summan pengar i stället används till att investera
              i sådant som ger jobb på annat håll. Det kan till och med ge betydligt
              fler jobb och omedelbara jobbeffekter. Vi vill använda de här
              pengarna till att bygga ut förskolan så att framför allt kvinnor
              får möjlighet att jobba heltid och inte tvingas tacka nej till
              arbete på obekväm arbetstid, vilket man i dag är tvungen att göra.
            </seg>
            <seg n="e384eee1">
              Sammantaget skulle betydligt fler jobb då skapas än om pengarna
              används till RUT-avdraget.
            </seg>
            <seg n="a59deb22">
              Anledningen till att vi är motståndare till RUT-avdraget är inte
              att vi har något emot att människor arbetar med städning. Tvärtom
              tycker vi att det är ett väldigt viktigt jobb. Men vi anser inte
              att vi ska subventionera sådant här arbete i människors hem. Vi
              anser att det finns andra ställen där pengarna gör större nytta
              och där den här arbetskraften kan användas på ett bättre sätt,
              till exempel till att städa.
            </seg>
          </u>
          <note n="771cafe1">
            Anf. 93 TOMAS TOBÉ (M) replik:
          </note>
          <u who="josefin_brink_4d45f6" xml:id="i-7368f7b97d0bfc85-1" n="969856bd" prev="i-5db8d5c3dab12f62-1">
            <seg n="89875d93">
              Fru talman! Även om jag tycker att Josefin Brink kanske har en
              felaktig syn på hur Sverige ska utvecklas har jag alltid hedrat
              Josefin Brink som jag tycker är väl påläst. Så verkar fallet tyvärr
              inte vara i dag.
            </seg>
            <seg n="37405112">
              I vårt budgetbetänkande finns alla de satsningar beskrivna som
              nu kommer att ske inom jobb- och utvecklingsgarantin. Det handlar
              inte bara om arbetsmarknadsutbildning. Det handlar också om ett
              nytt särskilt anställningsstöd, om en dubblering av antalet kontakter
              med handläggare med mera allt för att få en ökning av aktiviteten
              och kvaliteten i jobb- och utvecklingsgarantin.
            </seg>
            <seg n="930ce84a">
              Kanske är det så att när man bara vill säga nej, när man vill
              riva upp och ta bort, vill man inte se att vi försöker åtgärda
              en del av de brister som varit.
            </seg>
            <seg n="5216dc45">
              Detta med nystartsjobb handlar inte alls om långtidsarbetslösa,
              slår Josefin Brink fast. Men jag tycker att man är långtidsarbetslös
              om man i ett år varit borta från arbetsmarknaden. Väldigt många
              tycker att det är tufft att ta sig tillbaka till arbetsmarknaden,
              för redan efter ett år finns det en del arbetsgivare som drar
              sig för att anställa.
            </seg>
            <seg n="633c52fb">
              Jag är mycket stolt över att vi här har en reform som ger stora
              möjligheter för människor som kommit bort från arbetsmarknaden
              att komma in. Jag hoppas att Josefin Brink kan vakna upp och se
              att vi här har en åtgärd som behövs för att bryta långtidsarbetslösheten.
            </seg>
            <seg n="0c6bbe3e">
              När det gäller RUT-avdraget tror jag att största problemet är
              att man inte vill se att detta gör svarta jobb vita. Man är kvar
              i tanken att det här är jobb som inte riktigt behövs i Sverige.
              På annat sätt kan jag inte tolka de texter som finns från Vänsterpartiet.
            </seg>
          </u>
          <note type="speaker" n="94874b97">
            Anf. 94 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-02a21cd49b22c8bb-1" n="3dc60943">
            <seg n="8ff0a068">
              Fru talman! Det går inte att ta miste på att Tomas Tobé är nöjd.
              Varför då?
            </seg>
            <seg n="76ecc735">
              Arbetsförmedlingen redovisar att vi i närtid kommer att ha 8
              ½ procents arbetslöshet. Det är dock om vi lyckas slå sexa på
              tärningen fyra gånger i rad eller, om man översätter det, lyckas
              få stabilitet på eurokrisen och få en global tillväxt på 3 procent
              nästa år samt en massa andra faktorer. Lyckas vi inte med det
              blir det betydligt värre. Hur mycket vet inte Arbetsförmedlingen
              i dag, men de kommer att lämna prognos i januari.
            </seg>
            <seg n="66589f6d">
              Vad har då alliansregeringen gjort för att komma till rätta med
              den situation som förmodligen kommer att uppstå? Ingenting. Absolut
              ingenting. Man gör inte rätt satsningar. Ta till exempel lärlingsjobben!
              Ni har pratat om detta redan sedan valrörelsen 2006, eller kanske
              ännu längre. Det händer dock ingenting. Ni tillsätter en utredning,
              och det skapar några arbetstillfällen åt några avdankade politiker
              och tjänstemän men inte mycket mer. Det hjälper inga ungdomar
              i arbete. Kom till skott!
            </seg>
            <seg n="126e9135">
              Om vi sedan tar restaurangmomsen satsar man drygt 1 ½ miljon
              per jobb för att skapa 3 000 jobb i restaurangnäringen. Det är
              enligt era egna beräkningar. Vad är det för logik i detta? De
              pengar man satsar på att skapa jobb i restaurangnäringen hade
              man kunnat ge till en skattesänkning åt pensionärerna. För du
              vet, Tomas de pensionärer jag känner har inte stora marginaler.
              De hade använt dessa pengar i handeln och till välfärdstjänster,
              vilket förmodligen hade skapat minst lika många jobb. Då hade
              vi så att säga slagit två flugor i en smäll.
            </seg>
            <seg n="8d1a64d8">
              Jag förstår inte era satsningar, Tomas, men förklara dem gärna!
            </seg>
          </u>
          <note n="cd9013c6" type="speaker">
            Anf. 95 TOMAS TOBÉ (M) replik:
          </note>
          <u who="tomas_tobe_07ea93" xml:id="i-f2d6afefbf4e52e0-2" n="a962c729">
            <seg n="23b2be0c"/>
            <seg n="71562a91">
              Fru talman! Vi är rätt stolta över hur Alliansen har tagit ansvar
              för Sverige i en väldigt turbulent tid. Det har varit helt avgörande
              för Sverige och framför allt för landets pensionärer att vi inte
              har haft en yvig regering som sprungit efter alla dem som skrek:
              Satsa mer, satsa mer! Där fanns Sverigedemokraterna. Vi valde
              att hålla tillbaka, och nu står Sverige mycket starkare än många
              andra länder i Europa. Jag kan lova dig, Sven-Olof Sällström,
              att det är någonting som landets pensionärer är tacksamma för
              just nu.
            </seg>
            <seg n="8dbfba2e">
              Sedan är det lite svårt att hänga med. Det sägs å ena sidan att
              alliansregeringen inte gör någonting för att det ska skapas arbeten.
              Å andra sidan är man upprörd över alla förslag Alliansen lägger
              fram. Det är lite svårt att hänga med i logiken. Låt mig dock
              ta en av de konkreta frågorna från Sven-Olof Sällström, nämligen
              lärlingsjobb. Ni har inte gjort någonting, säger du. Ja, jag kan
              berätta att vi bland annat har gått fram med en lärlingsutbildning
              i den svenska skolan. Detta tror jag kommer att vara oerhört viktigt
              för att fler ungdomar i dag ska få en koppling mellan skolan och
              arbetsmarknaden.
            </seg>
            <seg n="c2c3da3a">
              Det vi också ser är dock att vi har många ungdomar som inte lyckas,
              och för dem vill vi nu pröva om det är så att vi med en ny anställningsform
              kan få en möjlighet att få in fler ungdomar. Det tycker jag vore
              bra.
            </seg>
            <seg n="f83a2521">
              Jag har fortfarande inte fått svar på min fråga från något oppositionsparti,
              men jag kan testa med Sverigedemokraterna. På vilket sätt blir
              det fler jobb i hotell och restaurang, som är en god möjlighet
              för unga och utrikesfödda att få sitt första jobb i Sverige, genom
              att man konsekvent säger nej till alla skattelättnader på detta
              område? Man säger nej till sänkta arbetsgivaravgifter för ungdomar
              och nej till sänkt restaurang- och hotellmoms.
            </seg>
          </u>
          <note type="speaker" n="3c0ead3d">
            Anf. 96 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-4e3e39d7378017d4-0" n="3dc60943" next="i-eb26f4dac2b799ff-0">
            <seg n="6bc9bcfc">
              Fru talman! Svar direkt: Vi kan skapa de jobben i detaljhandeln
              i stället, genom en skattesänkning till pensionärerna. De behöver
              dessa pengar, Tomas. De kan använda dem i svensk detaljhandel
              och skapa jobben där. Där fick du svar på den frågan.
            </seg>
            <seg n="c1ea02a9">
              Ansvar i finanskrisen ja, men det ni inte gärna vill tala om
              är ju att en stor del i att Sverige kom så väl ur den förra finanskrisen
              var att dina partikamrater och du själv inte lyckades i er strävan
              att föra in Sverige i euron vid folkomröstningen. Svenska folket
              var klokare än så. Det innebär att svensk exportindustri stod
              väl rustad i den kris som drabbade många andra länder. Det vill
              ni inte gärna erkänna.
            </seg>
            <seg n="fca58997">
              När vi sedan kommer till instegsjobben, Tomas, är det ett fullständigt
              misslyckande att ge nyanlända invandrare utan efterfrågad kompetens
              på arbetsmarknaden skattesubventionerade anställningar och sedan
              bli förvånad när de inte finns kvar på arbetsmarknaden efteråt
              det är nämligen vad som händer; de går från en åtgärd till en
              annan åtgärd, eller till arbetslöshet i stället för att ge dem
              kunskaper i svenska språket och en adekvat utbildning. Jag förstår
              inte detta, men förklara gärna det också!
            </seg>
          </u>
          <note n="32a92a2a">
            Anf. 97 TOMAS TOBÉ (M) replik:
          </note>
          <u who="sven-olof_sallstrom_2f04ec" xml:id="i-eb26f4dac2b799ff-0" n="3dc60943" prev="i-4e3e39d7378017d4-0">
            <seg n="6b1c46a0">
              Fru talman! Det är alltså pensionärerna som genom att handla
              i detaljhandeln ska fixa jobben, enligt Sverigedemokraterna. Det
              var ett intressant besked.
            </seg>
            <seg n="34cd360a">
              Om vi ska tala om läget i Europa är det alltså enligt Sverigedemokraterna
              på det sättet att det ansvar Sverige har tagit genom att inte
              slösa eller slarva med finanserna inte spelar någon roll. Det
              enda som spelar roll är att vi inte är med i euron. Jag tror att
              de allra flesta som är väl pålästa om situationen i Europa just
              nu kan konstatera att det har varit regeringar efter regeringar
              som har spenderat för mycket. Vi har en skuldkris i Europa just
              nu. Det är grunden till hela problemet.
            </seg>
            <seg n="e38f03e3">
              Sedan finns det ytterligare problem inom eurozonen, men det är
              skuldkrisen som är det stora problemet. Det är där vi i Sverige
              nu ska vara glada över att vi har ett läge där vi inte har en
              stor debatt om alla som ska sparkas i den svenska välfärden eller
              om pensioner som behöver sänkas. Nu kan vi diskutera och vara
              oense om vilka åtgärder som är viktiga för att skapa fler jobb.
            </seg>
            <seg n="f34d1919">
              Låt oss återigen ta ett av Sverigedemokraternas favoritområden
              inom arbetsmarknadspolitiken, nämligen instegsjobben. Man kan
              undra varför just dessa alltid är så intressanta. Det kan ju kanske
              handla om att Sverigedemokraterna inte är intresserade av att
              utrikes födda snabbt ska komma in på arbetsmarknaden. Det skulle
              nämligen inte bidra till den stigmatisering man behöver som underlag
              för sina väljare.
            </seg>
            <seg n="c3700b30">
              Jag tycker att det tar för lång tid för en utrikesfödd att komma
              in i arbete. Sju år är alldeles för lång tid. Då måste man erbjuda
              åtgärder för att säkerställa att de kommer in i arbete tidigare,
              och då kommer också stödet för Sverigedemokraterna att sakta men
              säkert utraderas i Sverige.
            </seg>
          </u>
          <note type="speaker" n="fe8d16be">
            Anf. 98 MEHMET KAPLAN (MP) replik:
          </note>
          <note n="602ec889">
            Fru talman! Tomas Tobé hade i sitt anförande några intressanta
            upplägg.
          </note>
          <u who="mehmet_kaplan_77f008" xml:id="i-389bb94bf1ce8edb-0" n="46d1d9df" prev="i-c8f9297dcfa4e40b-0">
            <seg n="9a274787">
              Jag vill när det gäller lärlingsutbildningar bara kommentera
              att det är något Miljöpartiet de gröna har drivit under många
              år. Vi måste vara beredda att gå vidare med att individanpassa
              utbildningen och utgå ifrån att alla människor faktiskt är olika.
              Vi behöver en mångfald i metoder för att nå resultat. Det är också
              viktigt med en modern lärlingsutbildning som höjer statusen för
              de yrkesutbildningar de är kopplade till och bidrar till ett fördjupat
              lärande. Vår idé har alltid varit att lärlingsutbildningen kan
              bli en attraktiv utbildning i nära samarbete med näringslivet.
            </seg>
            <seg n="ce539df7">
              Fru talman! Jag vill ställa en fråga till Tomas Tobé. Den handlar
              om Arbetsmiljöverket. Tomas Tobé har i olika sammanhang fört fram
              att en växande arbetsmarknad ökar ansvaret för arbetsmiljön. Där
              håller Miljöpartiet med. Vi ser också, säger Tomas Tobé, att fler
              som arbetar och en arbetssituation som går på högvarv i många
              fall innebär större risker. Där måste jag också hålla med.
            </seg>
            <seg n="9678256d">
              Tomas Tobé säger att en stressig arbetssituation kan medföra
              att enskilda personer hamnar i situationer som inte är önskvärda.
              Jag skulle nog inte uttrycka mig så; det är rätt så milt uttryckt.
              Att de inte är önskvärda är väl inte problemet, utan en stressig
              arbetssituation är problematisk.
            </seg>
            <seg n="76af2bbb">
              Tomas Tobé tar upp frågan om Arbetsmiljöverket och att man har
              satsat kraftigt på denna myndighet. Man har ökat med ett antal
              miljoner kronor. Jag vill för att kunna ställa en följdfråga höra
              med Tomas Tobé på vilket sätt man jobbar kraftfullt med arbetsmiljöfrågorna.
            </seg>
            <seg n="9f72e57b">
              Fru talman! Jag välkomnar inledningsvis att Miljöpartiet står
              fast och driver på för fler lärlingsutbildningar. Det tycker jag
              är mycket viktigt. Vi behöver också gå vidare, tycker vi, med
              en egen anställningsform. I detta arbete behöver vi vara fler
              som bidrar till att få det på plats.
            </seg>
            <seg n="b10c499e">
              När det gäller Arbetsmiljöverket kommer Katarina Brännström från
              Moderaterna att mer tydligt redogöra för detta. Men låt mig ändå
              kort få säga att vi har arbetat mycket med själva myndigheten
              för att säkerställa att det ska bli mer effektivt, att inspektionerna
              ska ske just där det är som allra farligast. Vi har också fått
              upp effektiviteten hos de enskilda inspektörerna. Vi har också
              arbetat med att politiskt försöka se till att det här ska vara
              en verksamhet som företagen ska se som sin hjälp. Vi kan också
              tydligt se, och får det återrapporterat från generaldirektören
              själv, en förändrad attityd, och det är något som vi välkomnar.
            </seg>
            <seg n="5dc97e51">
              När det gäller Miljöpartiets arbetsmarknadspolitik är vi tydliga
              i vårt betänkande med att vi tycker att den är mer framtidsinriktad
              än många andra partiers. Men det finns en sak som jag ändå måste
              passa på att ställa en fråga om. Är det på det sättet att Miljöpartiet
              håller på att etablera någon form av ny princip för hur man lägger
              fram budgetar i Sveriges riksdag? Jag kan bara konstatera att
              Miljöpartiet verkar vara för en sänkt restaurang- och hotellmoms.
              Det verkar också som att Miljöpartiet tycker att man ska ta bort
              deltidsbegränsningen utifrån ett tillkännagivande som man redan
              har gjort till regeringen. Men i Miljöpartiets budgetmotion återfinns
              ingenting av detta med deltidsbegränsning eller sänkt hotell-
              och restaurangmoms.
            </seg>
            <seg n="ab87ed82">
              Jag måste bara fråga: Håller Miljöpartiet på att etablera någon
              form av ny princip för hur man lägger fram budgetar till den här
              kammaren? Det blir annars lite oklart som väljare att veta om
              ni är för eller emot en sänkt hotell- och restaurangmoms och om
              ni vill ta bort deltidsbegränsningen eller inte.
            </seg>
          </u>
          <note n="4185a157">
            Anf. 99 TOMAS TOBÉ (M) replik:
          </note>
          <note type="speaker" n="84dc68c1">
            Anf. 100 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-c8f9297dcfa4e40b-1" n="46d1d9df" next="i-389bb94bf1ce8edb-1">
            <seg n="2bf23c0c">
              Fru talman! Jag vill tacka Tomas Tobé för att han hänvisade till
              Katarina Brännström, för då kommer jag att ställa mina frågor
              som gäller arbetsmiljön till nämnda ledamot.
            </seg>
            <seg n="6ff2b335">
              När det gäller de övriga frågorna hänvisar jag den ena delen,
              som handlar om hur vi lägger budgetarna, till vår talesperson
              i finanspolitik.
            </seg>
            <seg n="cbe1a1c5">
              Den andra delen handlar om de tillkännagivanden som jag också
              delvis berörde från talarstolen. Tillkännagivandet och initiativen
              går ut på att regeringen ska återkomma med en plan för hur man
              tänker göra med de utredningsresurser man har. Därför förväntar
              vi oss i utskottet en plan för hur ni tänker hantera frågan om
              deltidsarbetslösa som, enligt Miljöpartiets sätt att se på saken,
              diskrimineras.
            </seg>
            <seg n="36eab7f5">
              Vi har träffat många företagare som klagar på att anställda som
              har varit deltidsanställda och inte har kunnat erbjudas mer än
              75 procent, till exempel, har sagt upp sig. Samtidigt vet vi att
              människor har hamnat i situationen att de inte har råd att jobba
              75 procent, vilket är ett problem. De får inte stämpla upp till
              heltid. Vi tycker att det är ett problem och att regeringen ska
              återkomma i frågan. När regeringen återkommer kommer vi att redovisa
              vad vi tycker i frågan. Då kommer det också att finnas ett förslag.
            </seg>
            <seg n="b4854a88">
              Att komma med ett tillkännagivande eller ett utskottsinitiativ
              och samtidigt inte låta regeringen hinna reagera på det tycker
              jag är lite förmätet. Samtidigt vet jag att det finns partier
              i oppositionen som har redovisat förslag, och jag respekterar
              detta.
            </seg>
            <seg n="31e58086">
              Det här är ingen ny ordning. Det kan Tomas Tobé se om han går
              tillbaka i handlingarna. Den här frågan har tagits upp i en intervju
              tidigare. Jag gick tillbaka i handlingarna från förrförrförra
              mandatperioden och såg att Moderaterna faktiskt har agerat liknande
              i liknande situationer.
            </seg>
          </u>
          <note n="ebf033ad">
            Anf. 101 TOMAS TOBÉ (M) replik:
          </note>
          <u who="mehmet_kaplan_77f008" xml:id="i-389bb94bf1ce8edb-1" n="46d1d9df" prev="i-c8f9297dcfa4e40b-1">
            <seg n="3669b547">
              Fru talman! Då tackar jag för beskedet. Möjligtvis kan jag tycka
              att det kan vara lite skillnad på olika reformer. Det är klart
              att om man gör tillkännagivanden till regeringen som handlar om
              i storleksordningen 2 ½ miljard kan det finnas anledning att följa
              upp det i egna motioner. Jag kan notera att det finns många partier
              som till exempel önskar ett högre tak i arbetslöshetsförsäkringen.
              Det vore ju underligt om man inte följde upp det i sina egna budgetmotioner.
              Eller tänk dig tanken att vi inte ens skulle ha en alliansregering.
              Då kanske det skulle finnas en moderat opposition som lade fram
              förslag om att man ville sänka skatten för låg- och medelinkomsttagare.
              Det vore i sådana fall underligt om vi inte följde upp de förslagen
              i vår egen budgetmotion.
            </seg>
            <seg n="5554bd62">
              Det var enbart detta som jag försökte peka på, men jag nöjer
              mig med att ni har meddelat att detta inte är en ny princip. Möjligtvis
              kan väljarna hänga med bättre än vad jag har kunnat göra när det
              gäller ert agerande i budgetmotionen.
            </seg>
          </u>
          <note type="speaker" n="6b2f12a9">
            Anf. 102 HANS BACKMAN (FP):
          </note>
          <note n="30e9458a">
            Fru talman! Jag ska börja med att yrka bifall till utskottets
            förslag till beslut i betänkande AU2 Arbetsmarknad och arbetsliv
            .
          </note>
          <u who="hans_backman_c4934c" xml:id="i-80e42e065d0ea276-0" n="b228bea2" prev="i-d5560cc414e34c42-0">
            <seg n="6d4324c0">
              Fru talman! Ungdomar har under en längre tid haft en svår situation
              på arbetsmarknaden, som har påtalats här i dag. Utvecklingen har
              dock de senaste ett och ett halvt åren gått i rätt riktning. Det
              försämrade arbetsmarknadsläget 20082009 drabbade ungdomar särskilt
              hårt så var det. Det kan delvis förklaras med att unga och även
              vuxna har en svag förankring på arbetsmarknaden med bland annat
              tillfälliga arbeten, som i och för sig kan vara en brygga över
              till fasta arbeten.
            </seg>
            <seg n="dc5841a1">
              Det är dock positivt att ungdomsarbetslösheten i oktober 2011
              var nästan 2 procentenheter lägre än i oktober 2010. Det är också
              värt att notera att det är 160 000 fler sysselsatta nu än år 2006,
              att det är klart färre sjukskrivna och att det är 143 000 färre
              förtidspensionärer. Det är viktiga siffror att ta i beaktande.
            </seg>
            <seg n="70a6bdba">
              Fru talman! Med anledning av vad som har framförts i bland annat
              Socialdemokraternas motion om att avskaffa vad motionärerna kallar
              aktivitetsförbudet för unga vill vi i Folkpartiet inledningsvis
              tydligt slå fast att arbetslösa ungdomar, liksom andra arbetslösa,
              har rätt till ett individuellt stöd i sitt arbetssökande. Vi kan
              också konstatera att alla arbetslösa ungdomar kan ta del av en
              förstärkt matchningsverksamhet med personliga coacher redan från
              första dagen som arbetslös, alltså även innan de har gått in i
              jobbgarantin för ungdomar.
            </seg>
            <seg n="998ea889">
              Ungdomars situation på arbetsmarknaden karakteriseras å ena sidan
              av att nivån på arbetslösheten relativt sett är högre än för befolkningen
              i genomsnitt, å andra sidan av att tiden i arbetslöshet är kortare
              för ungdomar än för befolkningen i genomsnitt. Det förefaller
              därför välbetänkt att Arbetsförmedlingen i normalfallet inledningsvis
              satsar på stöd till direkt jobbsökande och inte från första dagen
              anvisar arbetslösa ungdomar i allmänhet till olika typer av insatser
              som kan medföra en risk för inlåsning.
            </seg>
            <seg n="0be2f9c3">
              Även om de flesta ungdomars arbetslöshetsperioder alltså är korta
              finns det skäl att varna för att de negativa arbetsmarknadseffekterna
              av längre arbetslöshetsperioder kan bli varaktiga för en begränsad
              grupp ungdomar som inte lyckas etablera sig på arbetsmarknaden.
              Detta gäller särskilt unga som inte har avslutat sin gymnasieutbildning.
              En stor del av de ungdomar som befinner sig i en sådan utsatt
              situation har redan i dag tillgång till Arbetsförmedlingens hela
              utbud och insatser, detta redan från första dagen i arbetslöshet.
              Det gäller bland annat ungdomar med funktionshinder, som medför
              nedsatt arbetsförmåga, nyanlända ungdomar inom ramen för etableringsreformen
              och ungdomar inom arbetslivsintroduktionen.
            </seg>
            <seg n="0e294863">
              Fru talman! För ungdomar som saknar fullständig gymnasieutbildning
              är det viktigaste att de fullgör sina studier. Under 2010 och
              2011 har det pågått och genomförts en studiemotiverande satsning
              inom folkhögskolorna för ungdomar som saknar slutbetyg från grund-
              och gymnasieskolan. Denna folkhögskolesatsning kommer att fortsätta
              under 2012 och 2013. Den är också tillgänglig för målgruppen redan
              från första dagen i arbetslöshet.
            </seg>
            <seg n="a058f053">
              Även satsningarna på det högre studiebidraget inom studiemedlen
              för deltagare i jobbgarantin för ungdomar och jobb- och utbildningsgarantin
              som inte har slutfört sin gymnasieutbildning före halvårsskiftet
              2010 förlängs, för det är så att utbildning ger jobb.
            </seg>
            <seg n="ec080c88">
              Det kan alltså konstateras att det för majoriteten av de arbetslösa
              ungdomarna från första dagen finns individuellt anpassat stöd
              i arbetssökandet med tillgång till förstärkt matchning via coacher.
              För många i gruppen ungdomar med svag ställning på arbetsmarknaden
              funktionsnedsatta, nyanlända med flera finns från första dagen
              dessutom redan i dag tillgång till en bredare palett av insatser.
            </seg>
            <seg n="47495c7c">
              Den begränsade grupp ungdomar som inte hör till någon av dessa
              kategorier men som ändå löper hög risk att hamna i långtidsarbetslöshet
              kan emellertid också vara i behov av särskilda insatser tidigt
              i arbetslöshetsperioden. Ett problem har emellertid i vissa fall
              varit hur dessa ungdomar med särskilt hög risk för långtidsarbetslöshet
              ska urskiljas från gruppen utan särskilda behov.
            </seg>
            <seg n="f77a2dec">
              Vi i allianspartierna välkomnar därför att Arbetsförmedlingen
              från den 1 januari 2012 inför ett förenklat profileringsverktyg
              som ska användas som ett hjälpmedel vid arbetsförmedlarnas bedömning
              av vilka arbetssökande som löper hög risk för långtidsarbetslöshet
              och som därför bör komma i fråga för tidiga insatser.
            </seg>
            <seg n="b094e30a">
              Vi i Alliansen anser att en sådan profilering bör kunna användas
              för att identifiera en begränsad grupp ungdomar med hög risk för
              långtidsarbetslöshet. Dessa ungdomar bör kunna ta del av programinsatser
              innan de anvisas till jobbgarantin för ungdomar. Framför allt
              handlar det enligt vår bedömning om möjlighet till praktik där
              dessa ungdomar kan få en starkare anknytning till arbetsmarknaden
              genom referenser och arbetslivserfarenhet.
            </seg>
            <seg n="7e200f08">
              Regeringen presenterar i budgetpropositionen för 2012 en bred
              satsning på Arbetsförmedlingen, och Folkpartiet gör bedömningen
              att medel till tidiga insatser för ungdomar som löper hög risk
              att drabbas av långvarig arbetslöshet väl kan rymmas inom ramen
              för detta paket. Mot bakgrund av de insatser som redovisas i betänkandet
              saknas enligt utskottets mening, åtminstone enligt allianspartiernas
              mening i utskottet, helt grund för att beskriva Arbetsförmedlingens
              stöd till unga arbetssökande som ett aktivitetsförbud.
            </seg>
            <seg n="6bd844ef">
              Vi i allianspartierna är tillfreds med att regeringen vill introducera
              två särskilda anställningsformer för lärlingar, vilket ska underlätta
              ungas inträde på arbetsmarknaden. Frågan om ny anställningsform
              för den som går en gymnasial lärlingsutbildning bereds för närvarande
              i Regeringskansliet. Vad gäller lärlingsprovanställning kommer
              regeringen att tillkalla en särskild utredare. Det handlar om
              att bredda paletten och sänka trösklarna för unga att komma in
              i arbete.
            </seg>
            <seg n="1daa2629">
              Alliansen är mycket positiv till att regeringen, mot bakgrund
              av risken för att arbetsmarknadsutvecklingen blir betydligt svagare
              den närmaste tiden, föreslår en satsning på fler platser inom
              den yrkesinriktade gymnasiala vuxenutbildningen, yrkesvux, och
              inom yrkeshögskolan. Jag vill säga det igen: Utbildning ger jobb.
              Redan i dag, år 2011, har vi 100 000 platser på komvux, 19 000
              platser på yrkesvux och 16 000 platser på yrkeshögskolan. Dessa
              platser avser vi nu att utöka.
            </seg>
            <seg n="0d3ce76e">
              Fru talman! I ett antal motioner argumenteras för dels närmare
              samordning mellan olika myndigheter som bistår vid inträde på
              arbetsmarknaden för personer med funktionshinder som medför nedsatt
              arbetsförmåga, dels insatser för att underlätta för företag att
              anställa funktionsnedsatta. Det är synnerligen viktigt att funktionsnedsatta
              får det stöd de behöver för att kunna få och behålla ett arbete.
              Det är en hjärtefråga inte minst för oss i Folkpartiet.
            </seg>
            <seg n="dc1a80b9">
              För att förbättra förutsättningarna för funktionsnedsatta att
              få ett arbete bör en rad åtgärder vidtas inom flera områden. Det
              handlar om att säkerställa att de arbetsmarknadspolitiska insatserna
              fungerar effektivt och ändamålsenligt och att arbetssökande med
              funktionsnedsättning får det förmedlingsstöd de behöver. Det handlar
              också om att ge ökad information och därmed öka kunskapsläget
              såväl hos arbetsförmedlare som hos arbetsgivare samt i dialog
              med dessa grupper skapa fler vägar till arbete för funktionsnedsatta.
              Det handlar mycket om kunskap och medvetande.
            </seg>
            <seg n="ce32a958">
              Vi kan konstatera att regeringen vidtagit flera åtgärder på området
              under både nuvarande och föregående mandatperiod. Ytterligare
              resurser för anställningar med lönebidrag och anställningar vid
              Samhall har tillförts Arbetsförmedlingen. Dessutom har Arbetsförmedlingen
              tillförts ytterligare förvaltningsmedel för att säkra kvaliteten
              och stödet för funktionsnedsatta.
            </seg>
            <seg n="33ab1d69">
              Arbetsförmedlingen har också fått i uppdrag att genomföra en
              informationskampanj Se kraften! för att uppmärksamma arbetsgivare
              på de insatser som i dag finns för anställning av funktionsnedsatta.
              Informationskampanjen ska bland annat bidra till att ge kunskap
              om och skapa trygghet i sådant som kan upplevas som främmande.
              I det avseendet är syftet även att förändra eventuella negativa
              attityder till att anställa funktionsnedsatta. Kampanjen startade
              i september i år.
            </seg>
            <seg n="be4d5404">
              Vi har kunnat notera att regeringen under 2010 och 2011 fört
              samtal med arbetsmarknadens parter om hur regeringen och parterna
              tillsammans kan förbättra möjligheterna för funktionsnedsatta
              att komma in på arbetsmarknaden. Under hösten 2011 har regeringen
              fortsatt samtalen med parterna och, vilket är viktigt, med de
              funktionshindrades organisationer.
            </seg>
            <seg n="754d18e3">
              I juni 2011 tillsattes en särskild utredare som ska se över insatserna
              för funktionsnedsatta. Utredaren ska lämna ett samlat förslag
              till hur dessa insatser bör utformas för att på ett effektivt
              sätt bidra till att funktionsnedsatta i ökad utsträckning kan
              få och behålla ett arbete. Utredaren ska även ta ställning till
              ett antal frågor om Samhall AB. I uppdraget ingår att föreslå
              såväl förändringar av nuvarande insatser som eventuella nya insatser.
            </seg>
            <seg n="842dc2c3">
              När det gäller Socialdemokraternas politik, fru talman, kan jag
              konstatera att den på ett antal punkter skulle skada arbetslinjen,
              bland annat genom höjda skatter och därmed färre i arbetskraften.
              Det skulle försvaga de offentliga finanserna. Socialdemokraterna
              vill dubblera arbetsgivaravgiften för ungdomar, alltså dubblera
              arbetsgivaravgiften för att ha en person under 26 år anställd.
              Det innebär att kostnaderna för att ha unga anställda kraftigt
              skulle öka.
            </seg>
            <seg n="a41252ba">
              Det finns i Socialdemokraternas budgetförslag ingen kompensation
              till kommunerna för den kostnadsökningen. Den leder nämligen till
              ökade kostnader på sammantaget 2,8 miljarder kronor per år för
              kommunsektorn. På sikt handlar det om ca 3 500 personer som riskerar
              att förlora sin anställning som en direkt följd av de höjda kostnaderna.
              Socialdemokraternas politik innebär att personalkostnaderna för
              2012 skulle öka med hela 61 miljoner kronor bara för kommunerna
              i mitt hemlän Gävleborg. För landstinget i Gävleborg skulle kostnaderna
              öka med 12 miljoner kronor. Det skulle alltså medföra rejäla kostnadsökningar
              för både kommuner och landsting.
            </seg>
            <seg n="2f66e9f1">
              Fru talman! I Europa avlöser besparingspaketen varandra. I Sverige
              kan vi i stället göra aktiva insatser för jobb och omställning
              samt en förstärkning av tryggheten för människor i en utsatt ekonomisk
              tid. Samtidigt har vi ett handlingsutrymme om krisen i vår omvärld
              skulle bli långvarig; i dag vet vi inte om den blir det. Sunda
              offentliga finanser är och förblir hörnstenen i Alliansens politik.
              Alternativet till Alliansen är en splittrad opposition som vill
              undergräva arbetslinjen och lägga stora skattebördor på den offentliga
              sektorn för att ha personer anställda. Den otrygga vägen vill
              jag inte gå. Jag vill att vi ska fortsätta på den trygga väg som
              vi nu vandrar.
            </seg>
            <seg n="c2cb496d">
              Med tanke på den debatt som varit ska jag avslutningsvis nämna
              några saker som står i betänkandet för att klargöra vad regeringen
              verkligen vill. Genom ett arbetsmarknadspaket på sammanlagt 8,1
              miljarder kronor för 20122014 gör regeringen en stor satsning
              där fokus ligger på insatser för jobb, aktivitet, utbildning och
              praktik samt på insatser som gör anställningar billigare. Dessutom
              ska en god matchning mellan arbetssökande och lediga platser säkras
              för att förhindra flaskhalsar och sämre tillväxtförutsättningar.
              När det gäller insatser för att förhindra långtidsarbetslöshet
              lyfter utskottet särskilt fram den historiska satsningen på Arbetsförmedlingen,
              som alliansregeringen nu gör.
            </seg>
          </u>
          <note type="speaker" n="8a72282d">
            Anf. 103 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-816494b65a7552f4-2" n="295e7879">
            <seg n="0d318187">
              Fru talman! Hans Backman är en god företrädare för Folkpartiet.
              Han talar om de folkpartistiska hjärtefrågorna, men han administrerar
              en hjärtlös politik. Jag kommer ihåg när Folkpartiet slogs för
              att man skulle ha trygghet vid sjukdom, när Folkpartiet stod upp
              för en utbyggd barnomsorg, för kvinnors villkor på arbetsmarknaden,
              för resurser till vård och omsorg och för inkomsttrygghet vid
              arbetslöshet. Alla de ståndpunkterna har man lämnat. Nu talar
              man om hjärtefrågor, men det man genomför är en hjärtlös politik.
            </seg>
            <seg n="446389c1">
              Fru talman! Det jag vill fråga Hans Backman om gäller de erfarna
              på arbetsmarknaden. Vi har många människor med många års erfarenhet
              i yrkeslivet 60, 61, 62, 63, 64, 65, 66 och 67 år gamla som jag
              menar behövs på arbetsmarknaden men som enligt min mening inte
              utnyttjas i tillräckligt stor utsträckning i dag. Många tvingas
              bort från arbetslivet i förtid. Hälften av 64-åringarna, 35 procent
              av 65-åringarna och 30 procent av 67-åringarna jobbar. I en internationell
              jämförelse är det mycket bra siffror, men jag skulle önska att
              de vore högre. Med tanke på den generationsväxling vi står inför
              på arbetsmarknaden behöver vi den erfarna arbetskraften. Vi har
              inte råd att rata människor med lång arbetslivserfarenhet.
            </seg>
            <seg n="3fc88822">
              Jag vill därför fråga Hans Backman varför Folkpartiet vill göra
              det lättare att avskeda den som är erfaren på arbetsmarknaden.
            </seg>
          </u>
          <note type="speaker" n="a1b213de">
            Anf. 104 HANS BACKMAN (FP) replik:
          </note>
          <u who="hans_backman_c4934c" xml:id="i-4feb9fc9ff07afb7-0" n="b228bea2">
            <seg n="4d402e5a">
              Fru talman! Jag tyckte att det började bra med det där om en
              god företrädare för Folkpartiet.
            </seg>
            <seg n="2c86da24">
              Som svar på frågan kan jag säga att vi förstås står för en hjärtevarm
              politik på så vis att vi vill satsa på att få in så många som
              möjligt i arbete. Bara det att 143 000 färre är förtidspensionerade
              är en bra sak som värmer mitt hjärta. Det är också bra att det
              är fler som är sysselsatta. Det är också ett skäl att känna sig
              varm om hjärtat.
            </seg>
            <seg n="b5f0a5d8">
              Ytterligare en sak som vi tycker är folkpartistiskt är de satsningar
              som vi skulle vilja göra på att utveckla karriärmöjligheten för
              bland andra lärare. Inte minst skulle det vara en god sak för
              många kvinnor som är akademiker och som skulle kunna få en bättre
              löneutveckling med en karriärväg inom skolans värld.
            </seg>
            <seg n="0b15f6ee">
              Det finns ett antal folkpartiförslag som vi driver i regeringen
              och som vi kommer att fortsätta driva. Eftersom vi har ett gott
              samarbete får vi också ofta gehör för de frågor som vi vill arbeta
              med.
            </seg>
            <seg n="2396d4bd">
              Den fråga Ylva Johansson ställer rör mer Folkpartiets landsmöte.
              Vi har pratat om att införa ungdomsavtal. Men jag kan ta upp det
              lite kort i min replik. Vi ser helt enkelt att det är viktigt
              att sänka trösklarna för arbetslösa ungdomar när det gäller att
              komma in i jobb. Vi har sett att IF Metall har en tanke om att
              införa ungdomsavtal för en del utbildning i inledningsfasen när
              man har en anställning. Därför kan man som ung komma in lättare
              om denna möjlighet finns för en arbetsgivare att anställa.
            </seg>
            <seg n="23a10a4d">
              Dessutom pratar man om att göra om lagen om anställningsskydd
              till att bygga på kompetens i stället för enbart på år i anställning.
              Sanningen är att detta skulle gynna många äldre som har en god
              kompetens efter ett antal anställningsår. Men det skulle också
              i vissa fall kunna ge yngre medarbetare en möjlighet att vara
              kvar i arbete om de har den kompetens som företaget just då behöver
              för att klara av att överleva i en svår situation.
            </seg>
          </u>
          <note type="speaker" n="ec4c54c0">
            Anf. 105 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-816494b65a7552f4-3" n="295e7879">
            <seg n="3f98ed03">
              Fru talman! Folkpartiet vill ta bort turordningsreglerna i lagen
              om anställningstrygghet. Det innebär att erfarenhet kommer att
              ratas på arbetsmarknaden. Det är precis det som lagen om anställningstrygghet
              och turordningsreglerna säkerställer.
            </seg>
            <seg n="0098a2b9">
              Flera har visat att det är just därför, tack vare lagen om anställningsskydd,
              som Sverige har en högre andel av den erfarna arbetskraften kvar
              i arbete. Det är oerhört värdefullt för människor, men det är
              också oerhört värdefullt för Sverige. Vi har inte råd att rata
              människor med lång erfarenhet på arbetsmarknaden. Vi vet att det
              finns gott om fördomar; man tror att den som har passerat 60 inte
              längre har samma kapacitet eller lika mycket att ge. Många blir
              ratade redan strax efter 50 på arbetsmarknaden på helt osakliga
              grunder. Det är ren och skär diskriminering och fördomar.
            </seg>
            <seg n="a2388c5c">
              Det Hans Backman och Folkpartiet vill göra är att underlätta
              detta. De ska kunna sätta i system att avskeda den som har mest
              erfarenhet från arbetsmarknaden när ett företag ska skära ned.
            </seg>
            <seg n="1d2caac2">
              Man skulle ju kunna tänka sig att det är kompetensen man vill
              värna, för det vill jag göra. Jag vill ha mer kompetens på arbetsmarknaden;
              jag tror att det är en helt avgörande fråga för att Sverige ska
              kunna konkurrera globalt och för att vi ska kunna skapa fler jobb
              och få fler människor i arbete. Man skulle ju då kunna tänka sig
              den lite enklare vägen: I stället för att göra det lättare att
              avskeda de erfarna skulle man kunna satsa på kompetens. Då handlar
              det om att göra satsningar i utbildningssystemet så att vi får
              en högre kvalitet i grundskola och gymnasieskola, fler människor
              som klarar gymnasiet, nya satsningar och nya möjligheter till
              utbildning. Det är en väg som Hans Backman säger att han vill
              gå men som han i praktiken säger nej till.
            </seg>
          </u>
          <note type="speaker" n="deeaf74a">
            Anf. 106 HANS BACKMAN (FP) replik:
          </note>
          <u who="hans_backman_c4934c" xml:id="i-4feb9fc9ff07afb7-1" n="b228bea2">
            <seg n="b6827a13">
              Fru talman! Det sista var inte sant, med tanke på de stora satsningar
              som görs på utbildningssidan av regeringen och av Utbildningsdepartementet
              under ledning av Jan Björklund. Det är just i år som vi implementerar
              den nya gymnasiereformen. Jag tror att den kommer att ge en positiv
              effekt på utbildningsnivån hos våra ungdomar i framtiden. Jag
              är helt övertygad om det.
            </seg>
            <seg n="cfa654dd">
              Det är intressant att Ylva Johansson alltjämt håller sig ifrån
              budgetdebatten och lägger fokus på Folkpartiets landsmöten. Men
              när det gäller LAS har vi sagt att det inte ska vara något vilda
              västern. Tvärtom ser vi framför oss att det är parterna som sätter
              sig ned och resonerar sig fram till en lösning. Från arbetstagarnas
              och arbetsgivarnas organisationer ska man sätta sig ned och tala
              om hur man skulle kunna få fram ett turordningslistesystem som
              bygger på att man har kompetenskriterier som grund. Inom varje
              bransch skulle man då kunna komma överens om vilka kriterier som
              ska gälla för respektive arbetsplats och bransch. Detta kommer
              att vara en modell där fackföreningarna och arbetsgivarna alltjämt
              har en tät dialog. På så vis kan man lösa det på bästa sätt för
              arbetsplatsen. Och självfallet kommer många äldre att få stanna
              kvar av anledningen att de har en bred erfarenhet och en bred
              kompetens; det vill jag säga.
            </seg>
            <seg n="95fe217c">
              Men vi gör också andra saker för att man ska kunna klara av att
              ge äldre personer jobb. Bland annat gör vi satsningar på nystartsjobb
              som har varit framgångsrika. 46 000 personer hade i slutet av
              oktober haft ett nystartsjobb. Många av dem är äldre som tidigare
              har varit utanför arbetsmarknaden. Detta är ytterligare en satsning
              på äldre personer. Vi tycker att det är jätteviktigt att de har
              en plats på arbetsmarknaden, för vi behöver ha alla människor
              som vill och kan arbeta i arbete. Det är självklart.
            </seg>
            <seg n="f37f0b1e">
              Dessutom: Kompetens är jätteviktigt. Vi i Folkpartiet skulle
              vilja ha en modell där man kan avsätta pengar under sin arbetstid
              i kompetenskonton för att kunna ta ut och utbilda sig och förkovra
              sig. Det antar jag att Ylva Johansson stöder.
            </seg>
          </u>
          <note type="speaker" n="5dc4b3ec">
            Anf. 107 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-1" n="969856bd">
            <seg n="9b98efd3">
              Fru talman! Hans Backman talade en hel del om arbetsmarknaden
              för personer med funktionshinder som medför nedsatt arbetsförmåga.
              Det är glädjande att Hans Backman åtminstone tar upp denna grupp.
            </seg>
            <seg n="426ea6a5">
              Detta är en problematik som vi i Vänsterpartiet tar på stort
              allvar. Vi lägger fram ett stort antal förslag på förbättringar
              av möjligheterna för människor med funktionshinder att komma in
              på arbetsmarknaden. Vi vill till exempel höja taket i lönebidragen.
              Det är nämligen den enskilda åtgärd som såväl arbetsgivare som
              arbetsförmedling och handikapporganisationer menar är den absolut
              viktigaste för att fler människor med funktionshinder ska kunna
              komma in och få en lönebidragsanställning.
            </seg>
            <seg n="97c229ce">
              Vi föreslår också att byråkratin för att få sina arbetshjälpmedel
              ska minskas kraftigt. I dag bollas man mellan olika myndigheter
              som fattar olika, ibland motsägande, beslut. Jag har träffat ett
              antal unga funktionshindrade som har haft provanställningar där
              hjälpmedlen inte har kommit till arbetsplatsen förrän provanställningen
              är slut. Ingen av dem har naturligtvis fått jobbet.
            </seg>
            <seg n="48792168">
              Vi vill att bristande tillgänglighet förs in i diskrimineringslagen
              så att arbetsplatserna generellt sett måste göras tillgängliga.
              Det är en avgörande sak för att sänka trösklarna generellt, både
              bokstavligt och bildligt, för funktionshindrades möjligheter att
              komma in på arbetsmarknaden.
            </seg>
            <seg n="8323d3eb">
              Vi vill förstärka och förbättra förutsättningarna för sociala
              arbetskooperativ, som också är en väg tillbaka för många personer
              med olika typer av funktionshinder och så vidare.
            </seg>
            <seg n="03cbc541">
              Kort sagt: Vi har ett antal förslag. Jag hittar ingenting sådant
              i regeringens politik. De enda förändringar som man har genomfört
              för funktionshindrade är att det i dag är möjligt att ta emot
              lönebidrag från staten utan att ha tecknat en ordentlig försäkring
              för den lönebidragsanställda. Jag undrar: Är det verkligen det
              enda regeringen har att komma med för att underlätta för funktionshindrade
              på arbetsmarknaden?
            </seg>
          </u>
          <note type="speaker" n="acf2ca83">
            Anf. 108 HANS BACKMAN (FP) replik:
          </note>
          <u who="hans_backman_c4934c" xml:id="i-4feb9fc9ff07afb7-2" n="b228bea2">
            <seg n="da98d62f">
              Fru talman! Jag nämnde i mitt anförande att vi bland annat har
              tillfört ytterligare resurser för just lönebidragsanställning
              och även för Samhall.
            </seg>
            <seg n="9b421268">
              Jag tror att en sak som är viktig är att man har en dialog med
              de funktionshindrades organisationer. Det är mycket det som är
              A och O när man medvetandegör och får fram vad som behövs för
              att kunna ge möjligheter för arbete när människor är i en sådan
              situation som man är i när man är funktionshindrad.
            </seg>
            <seg n="b5d80397">
              Här är den nya kampanj som Arbetsförmedlingen nu har startat
              Se kraften! en viktig del. Jag tror att det handlar mycket om
              att medvetandegöra arbetsgivare och arbetsförmedlare om att det
              finns en stor potential och en stor möjlighet här. Det finns ett
              antal människor som kan tillföra en massa saker på en arbetsplats
              där man har behov av folk. Så visst görs det saker!
            </seg>
            <seg n="0427d9b0">
              Men det finns förstås alltid mer att göra. En viktig sak är diskrimineringslagstiftningen,
              och den arbetas det också med. Det är i mångt och mycket en kostnadsfråga.
              Hur mycket pengar finns i budgeten, och när kan vi därmed sätta
              en sådan i sjön?
            </seg>
            <seg n="394f3b59">
              Jag tror att jag och Josefin Brink har många gemensamma ingångar.
              Sedan får vi förstås bland annat se vad kampanjen Se kraften!
              leder till. Lönebidragen är en god sak som har haft framgång i
              många stycken. Många arbetsförmedlare säger också att det är en
              bra sak att ha som verktyg. Sedan är det alltid en fråga om vad
              det finns för resurser att avsätta. Men ändock: Resurserna har
              ökat.
            </seg>
          </u>
          <note type="speaker" n="fda15043">
            Anf. 109 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-2" n="969856bd">
            <seg n="237fa4ee">
              Fru talman! Det har avsatts en hel del resurser till lönebidragsanställningar.
              Men under ett antal år har man inte utnyttjat dessa resurser.
              Enligt Arbetsförmedlingen, arbetsgivare och en lång rad organisationer
              som vi har varit i kontakt med och som har varit i utskottet och
              berättat om detta beror det på att taket i lönebidragsstödet är
              för lågt, vilket innebär att arbetsgivare anser att det blir för
              dyrt att anställa. För många personer med funktionshinder som
              har lönebidrag innebär det också att de fastnar på en mycket låg
              lönenivå. Det är inte heller rimligt att man i praktiken ska bli
              lönediskriminerad om man får en lönebidragsanställning bara för
              att man har en funktionsnedsättning. Det har aldrig varit tanken.
            </seg>
            <seg n="3112a2fb">
              Därför undrar jag varför man inte väljer att höja taket när det
              är det som alla inblandade säger är det viktigaste.
            </seg>
            <seg n="62e8bc7a">
              Jag vill ta upp det som jag inte riktigt hann säga förra gången.
              Det som man har gjort för att underlätta för fler lönebidragsanställningar,
              i stället för att från Alliansens sida höja taket, är att gå ut
              med en förordning som säger att arbetsgivare från och med nu inte
              behöver ha de försäkringar som finns i kollektivavtalen för att
              ha rätt att få statligt stöd för att ta emot lönebidragsanställda.
              Jag tycker att det är oerhört upprörande att människor som har
              en funktionsnedsättning av staten ska kunna anvisas till arbeten
              som staten dessutom subventionerar där de tvingas arbeta utan
              försäkringsskydd. Det är allvarligt för vem som helst, men det
              är allvarligt i synnerhet för människor som har en funktionsnedsättning
              och redan befinner sig i en situation där de kanske löper större
              risk att drabbas av olyckor och skador på sin arbetsplats.
            </seg>
            <seg n="041d124f">
              Jag undrar hur Hans Backman motiverar att det är denna metod
              som man har använt det är precis så man motiverar det för att
              få fler platser med lönebidrag, alltså att de funktionshindrade
              ska sänka sina krav på arbetsvillkor.
            </seg>
          </u>
          <note type="speaker" n="5471a816">
            Anf. 110 HANS BACKMAN (FP) replik:
          </note>
          <u who="hans_backman_c4934c" xml:id="i-d5560cc414e34c42-1" n="b228bea2" next="i-80e42e065d0ea276-1">
            <seg n="c81d3613">
              Fru talman! Tanken är förstås inte att man ska sänka sina krav,
              även om det var så som Josefin Brink formulerade detta. Motivet
              är i stället att ge ökade möjligheter till lönebidragsanställningar.
            </seg>
            <seg n="48f43889">
              Men jag håller med om att detta är något som är värt att noga
              följa upp. Om det visar sig att arbetsgivare använder detta för
              att anställa människor på dåliga villkor var detta inte syftet.
              Men det är i regel så att de som anställer människor med lönebidrag
              har en hög och bra ambition att detta ska fungera bra, och de
              får ofta en mycket god relation med den som är anställd. Men detta
              är värt att följa upp det håller jag helt och fullt med om.
            </seg>
            <seg n="f7a00563">
              Lönebidragstaket har vi höjt. Det är alltid en budgetfråga. Hur
              mycket resurser finns det för att höja taket ytterligare? Men
              vi har höjt taket. När alliansregeringen tillträdde kände vi att
              taket var väl lågt.
            </seg>
            <seg n="0ded085e">
              Men de problem som Josefin Brink tar upp finns. Det finns därför
              skäl att se över detta ytterligare i framtiden. Lönebidragen är
              nämligen ett viktigt verktyg för att ge fler personer med funktionsnedsättning
              möjlighet att komma in i arbete.
            </seg>
            <seg n="663f132d">
              Jag tycker också att det är mycket intressant att följa upp Arbetsförmedlingens
              arbete med Se kraften! och dialogen med olika arbetsgivare som
              kan göras medvetna om att dessa människor är en stor potential
              och en stor resurs som kan tillföra mycket på just deras arbetsplats.
            </seg>
          </u>
          <note n="64ff0cb0">
            Ajournering
          </note>
          <note n="acd8061c">
            Kammaren beslutade kl. 15.53 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="hans_backman_c4934c" xml:id="i-80e42e065d0ea276-1" n="b228bea2" prev="i-d5560cc414e34c42-1">
            <seg n="30b49f6b">
              Återupptagna förhandlingar
            </seg>
          </u>
          <note n="90ba006e">
            Förhandlingarna återupptogs kl. 16.00.
          </note>
          <note n="a7f969a5">
            8 § Beslut om ärenden som slutdebatterats den 8 december
          </note>
          <note n="8d882158">
            Punkt 19
          </note>
          <note n="d1637c57">
            Punkt 21
          </note>
          <note n="192a06b5">
            Övriga punkter
          </note>
          <note n="74d3ce06">
            Punkt 1
          </note>
          <note n="6beb6280">
            Punkt 3
          </note>
          <note n="c5d84b8c">
            Punkt 7
          </note>
          <note n="7143fe0d">
            Punkt 8
          </note>
          <note n="1fb5a504">
            Punkt 9
          </note>
          <note n="20a6d08b">
            Punkt 11
          </note>
          <note n="192a06b5">
            Övriga punkter
          </note>
          <note n="249e613e">
            9 § Beslut om ärenden som slutdebatterats den 12 december
          </note>
          <note n="74d3ce06">
            Punkt 1
          </note>
          <note n="de32458a">
            Punkt 2
          </note>
          <note n="6beb6280">
            Punkt 3
          </note>
          <note n="74d3ce06">
            Punkt 1
          </note>
          <note n="de32458a">
            Punkt 2
          </note>
          <note n="24005bee">
            Punkt 5
          </note>
          <note n="27bf9a11">
            Punkt 10
          </note>
          <note n="e12cd7ea">
            Punkt 15
          </note>
          <note n="bd27c292">
            Punkt 16
          </note>
          <note n="192a06b5">
            Övriga punkter
          </note>
          <note n="74d3ce06">
            Punkt 1
          </note>
          <note n="de32458a">
            Punkt 2
          </note>
          <note n="7143fe0d">
            Punkt 8
          </note>
          <note n="1fb5a504">
            Punkt 9
          </note>
          <note n="27bf9a11">
            Punkt 10
          </note>
          <note n="e12cd7ea">
            Punkt 15
          </note>
          <note n="13c59a42">
            Punkt 18
          </note>
          <note n="59912b3b">
            Punkt 22
          </note>
          <note n="e92313ae">
            Punkt 23
          </note>
          <note n="e7ca2535">
            Punkt 24
          </note>
          <note n="0883d3e5">
            Punkt 25
          </note>
          <note n="e676ca4f">
            Punkt 29
          </note>
          <note n="eae805f9">
            Punkt 34
          </note>
          <note n="08f07ed2">
            Punkt 36
          </note>
          <note n="d5a62a98">
            Punkt 37
          </note>
          <note n="a06eaffd">
            Punkt 40
          </note>
          <note n="192a06b5">
            Övriga punkter
          </note>
          <note n="bfa1b9f8">
            10 § Beslut om ärende som slutdebatterats vid dagens sammanträde
          </note>
          <note n="1fb5a504">
            Punkt 9
          </note>
          <note n="27bf9a11">
            Punkt 10
          </note>
          <note n="192a06b5">
            Övriga punkter
          </note>
          <note n="ac10147a">
            11 § (forts. från 7 §) Arbetsmarknad och arbetsliv (forts. AU2)
          </note>
          <note type="speaker" n="3bf203e6">
            Anf. 111 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-02a21cd49b22c8bb-2" n="3dc60943">
            <seg n="c511aaba">
              Fru talman! Jag fick inte riktigt svar från din allianskollega,
              Hans Backman, så jag tänkte bolla över frågan till dig. Det gäller
              restaurangmomsen. Din allianskollega raljerade lite när jag frågade
              varför man inte satsar de pengar som man lägger på sänkt restaurangmoms
              på att i stället ge pensionärerna den sänkta inkomstskatt som
              vi andra har fått. Han raljerade och frågade om pensionärerna
              skulle handla oss ur krisen.
            </seg>
            <seg n="b381248d">
              Då kan jag ställa motfrågan: Ska vi äta oss ur krisen? Jag förstår
              inte riktigt detta. Varför satsar man så mycket pengar på att
              sänka momsen för restaurangbranschen? Erfarenheter från Finland
              visar till exempel att bara hälften av restaurangerna verkligen
              sänker priserna. Sedan uppskattar man att detta ska ge 3 000 nya
              arbetstillfällen.
            </seg>
            <seg n="7ec7150b">
              Men Hans, varför gav ni inte i stället pensionärerna den skattesänkning
              på den uppskjutna lönen som de behöver? Det är inte så att de
              hade stoppat pengarna i madrassen. De hade använt dem i detaljhandeln.
              Det hade skapat arbetstillfällen för ungdomar, förmodligen fler
              det vet vi inte och kommer nog aldrig att få reda på.
            </seg>
            <seg n="08fa1bd4">
              Jag förstår inte er satsning. Du får gärna förklara den för mig.
            </seg>
          </u>
          <note type="speaker" n="d0118008">
            Anf. 112 HANS BACKMAN (FP) replik:
          </note>
          <u who="hans_backman_c4934c" xml:id="i-4feb9fc9ff07afb7-3" n="b228bea2">
            <seg n="8d81cc64">
              Fru talman! Det är väl så, om man ska vara ärlig, att vår arbetsmarknadspolitik
              bygger på en helhet. Det är klart att enbart en sänkning av hotell-
              och restaurangmomsen inte ger hela lösningen på arbetslösheten.
              Men det är en komponent. Det är klart att det för de företagare
              inom den branschen som tycker att det blir billigare att anställa
              ger ett antal fler jobb. Det är ändock ett av de argument man
              ofta får höra från företagare: Det är för dyrt att anställa. Om
              man då, som vi har gjort, tittar på arbetsgivaravgifterna inom
              vissa områden och även sänker momsen inom det här området är det
              klart att det kan göra att fler använder sig av denna tjänst.
              Då blir det mer intäkter till restaurangbranschen och hotellbranschen,
              och då kan de anställa fler.
            </seg>
            <seg n="5ed4ed7b">
              En komponent till är att vi har sänkt skatten på arbete genom
              jobbskatteavdraget. Det gör i förlängningen att folk har mer pengar
              att använda sig av, vilka i viss mån förstås kan stimuleras till
              att gå till hotell- och restaurangbranschen när man får en billigare
              kostnad där.
            </seg>
            <seg n="1a858825">
              Man får också titta på att vi har gjort sänkningar av pensionärernas
              skatt. Vi har gjort sådana sänkningar tidigare under mandatperioden.
              Vi har tittat på hela den biten. Framdeles finns det också ambitioner
              att sänka skatten för pensionärerna ytterligare. Man måste se
              det som en helhet. Det är så vi försöker arbeta. Många olika steg
              som är bra ger till sist fler arbeten.
            </seg>
          </u>
          <note type="speaker" n="61191adc">
            Anf. 113 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-02a21cd49b22c8bb-3" n="3dc60943">
            <seg n="aa3199ab">
              Fru talman och Hans Backman! Sanningen är att pensionärerna i
              dag betalar mer skatt på sin uppskjutna lön än du och jag gör
              på den ersättning vi får härifrån. Det kanske var ett dåligt exempel,
              men det gäller även andra löntagare. Det har ni medverkat till.
            </seg>
            <seg n="7bfa00a9">
              Ni har haft två valmöjligheter. Den ena är att lägga pengarna
              på att sänka skatterna för pensionärer för att ge dem en drägligare
              tillvaro. De pengarna kommer de nästan uteslutande att använda
              för att konsumera i detaljhandeln eller konsumera välfärdstjänster,
              till exempel sjukvård, hemtjänst eller vad det nu kan vara. Det
              skapar nya arbetstillfällen, om det nu var det som var målet.
              Men varför gör ni i stället det andra: en skattesänkning som eventuellt
              kommer att sänka kostnaderna för lunchmat på restaurang med några
              kronor, eventuellt kommer att sänka kvällens krognota och kanske
              kommer att skapa några arbetstillfällen?
            </seg>
            <seg n="622e1e5d">
              Det där var inget bra svar, Hans. Ni måste ta och fundera en
              gång till på det där. Varför ska ni nödvändigtvis diskriminera
              pensionärerna när det gäller skatterna? Ni måste ta en allvarlig
              funderare och återkomma om det.
            </seg>
          </u>
          <note type="speaker" n="29799715">
            Anf. 114 HANS BACKMAN (FP) replik:
          </note>
          <u who="hans_backman_c4934c" xml:id="i-4feb9fc9ff07afb7-4" n="b228bea2">
            <seg n="a92ad26a">
              Fru talman! Det skulle aldrig falla oss in att diskriminera pensionärerna.
              Tvärtom tjänar också pensionärerna på att samhällsekonomin är
              under god kontroll i Sverige. Det gör att även pensionärernas
              villkor blir bättre. Det är också en av ambitionerna med jobbskatteavdraget:
              Fler ska konsumera mer, vilket i förlängningen ger större inkomster
              för företag som då kan anställa fler. Det ger i förlängningen
              också bättre villkor för pensionärerna, för i och med att våra
              statsfinanser är så pass bra som de är gynnas också pensionärerna
              i framtiden när vi kan få en bättre utveckling av vår samhällsekonomi.
              Det hänger ihop. Bra pensionärsvillkor ekonomiskt och en bra samhällsutveckling
              ekonomiskt är ihopkopplade medelst det pensionssystem vi har.
            </seg>
            <seg n="14c7d42e">
              Dessutom är det viktigt att tänka på att vi undviker att göra
              en del saker som skulle försvåra anställningar inom arbetsmarknaden,
              som att vi behåller den lägre arbetsgivaravgiften för ungdomar,
              vilket är mycket bra. Detta ger ändock en positiv effekt när man
              överväger att anställa, säger många företagare. Med denna lägre
              kostnad tar man och anställer. I förlängningen är det också bra
              för pensionärerna. Samhällsekonomins utveckling är viktig för
              pensionärerna.
            </seg>
            <seg n="03fe5caf">
              Vi har också sänkt skatten för pensionärerna ett par gånger och
              har ambitionen att fortsätta med skattesänkningar för pensionärerna
              när budgeten så tillåter. Det är ändå det vi alltid måste ta i
              beaktande. Vi kan inte bara inrikta oss på en sak åt gången. Vi
              måste arbeta konstruktivt, seriöst och lugnt för att samhällsekonomin
              ska utvecklas på ett bra sätt. Det är då vi har råd med reformer,
              och det är det som är skillnaden mellan Sverige och många andra
              länder ute i Europa. Vi har råd att göra reformer, vidta konstruktiva
              åtgärder och satsa pengar på olika saker, för vi har en ekonomi
              i balans. Vilket land är pensionärerna tryggast i, Sverige eller
              Grekland? Sannolikt Sverige, för vi har en god samhällsekonomi
              som ger förutsättningar för att långsiktigt stärka alla grupper
              i samhället.
            </seg>
          </u>
          <note type="speaker" n="f1b80e9d">
            Anf. 115 ANNIKA QARLSSON (C):
          </note>
          <u who="annika_qarlsson_10ba5c" xml:id="i-a98f5ca1102b2392-0" n="d2a340b3">
            <seg n="ad5f4132">
              Fru talman! Dagens debatt handlar om betänkandet AU2. Vi har
              där mål för arbetsmarknadspolitiken som gäller att insatserna
              vi gör ska bidra till en väl fungerande arbetsmarknad. Målet är
              goda arbetsvillkor och möjligheter till utveckling i arbetet för
              både kvinnor och män. Till det följer en ekonomisk ram på drygt
              70 miljarder som ska arbeta mot de uttryckta målen. Det handlar
              om insatser för jobb, aktivitet, utbildning och praktik, insatser
              som gör anställningar billigare och matchningar mellan sökande
              och lediga platser för att förhindra flaskhalsar och sämre tillväxtförutsättningar.
            </seg>
            <seg n="a74d0433">
              Detta är politikens medel på arbetsmarknadsområdet, att möta
              den för människor så grundläggande och viktiga frågan om att kunna
              försörja sig, höra till och få växa med ett arbetes uppgifter
              och utmaningar.
            </seg>
            <seg n="60453237">
              Jobb och möjlighet till egen försörjning är oerhört viktigt för
              människor men också avgörande för vilken välfärd ett samhälle
              kan ge. Att det är ordning och reda på statens finanser är förutsättningen
              för välfärd både i dag och i morgon men också för hur det går
              med jobben.
            </seg>
            <seg n="4017b72e">
              Sverige har tack vare en klok regering och ett sunt regelverk
              ett gott läge i en orolig omvärld. Sverige kan, som en exportberoende
              nation, aldrig vara säkert, men hanteringen har så här långt lyckats
              hålla efterfrågan och utbud uppe. SCB-siffrorna från oktober 2011
              visar att 4 635 000 människor mellan 15 och 74 år var sysselsatta
              då. Det är en ökning från samma period föregående år. De arbetslösa
              var totalt 345 000, vilket ger ett arbetslöshetstal på 6,9 procent.
              När man rensat statistiken från säsongsskillnader kan man notera
              en fortsatt ökning av sysselsättningen och en svag minskning av
              arbetslösheten. Minskningstakten har dock avtagit, och tittar
              man på antalet arbetade timmar är det ingen ökning längre. Det
              är två tecken på att ekonomin försiktigt bromsar upp. Även Arbetsförmedlingens
              senaste information om arbetsmarknadsläget tyder på en avmattning.
            </seg>
            <seg n="a69b599e">
              Tack vare att Sverige har så goda offentliga finanser har vi
              ett betydligt gynnsammare utgångsläge för att möta konjunkturavmattningen
              och pressa ned arbetslösheten, även om avmattningen skulle bli
              djupare och mer varaktig än vad som nu förutses.
            </seg>
            <seg n="5510b58a">
              Det är oerhört jobbigt för var och en som blir uppsagd. För den
              som varit arbetslös länge riskerar inbromsningen att göra det
              ännu svårare att få jobb. Därför är det bra att insatserna möter
              behovet av att både bryta långtidsarbetslösheten och bromsa inflödet
              till densamma, att jobba med dubbla strategier. Det är en av de
              viktigaste punkterna i den tydliga inriktningen på stöd till aktivt
              jobbsökande.
            </seg>
            <seg n="b9e12ad8">
              Från kritiskt håll påstås att det inte är någon idé att söka
              jobb om det inte finns jobb. Men IFAU har i en rapport där man
              studerade en förhållandevis svag arbetsmarknad med låg sökaktivitet
              fastslagit att arbetslöshetstiden kortades med sju veckor tack
              vare förstärkta förmedlingsinsatser. Därför är det bra med den
              inriktning som regeringen presenterar i budgetpropositionen: att
              utveckla den arbetslöses individuella handlingsplan tillsammans
              med förstärkta förmedlingsinsatser och uppföljning, som vi avsatt
              medel till i budgeten. På så sätt stärker vi stödet för sökaktiviteten.
            </seg>
            <seg n="6ce1231a">
              Till det kommer sedan tidigare redan beslutade åtgärder som fungerar
              bra och fortsätter att rulla på. Nystartsjobben och instegsjobben,
              och för den delen den dubbla nedsättningen av arbetsgivaravgifter
              för unga, är något man har rätt till som långtidsarbetslös. Man
              har det med sig när man söker jobb. I oktober var siffran på nystartsjobb
              46 000, och antalet ungdomar upp till 26 år är 4 000.
            </seg>
            <seg n="daa8e5c1">
              Verksamheten på Samhall, lönebidragen och det särskilda anställningsstödet
              finns som ytterligare förstärkning med i ryggen på dem som annars
              har en svag ställning på arbetsmarknaden. De åtgärderna har vi
              låtit se över, och det kommer dels en rapport i december från
              Statskontoret, dels en utredning i april som Cristina Husmark-Pehrsson
              håller i. Vi kommer sedan tillbaka med förslag för att se hur
              vi kan göra åtgärderna ännu bättre utformade.
            </seg>
            <seg n="4f69abe4">
              I jobb- och utvecklingsgarantin har vi lyssnat in kritiken, och
              vi stärker förmedlingsinsatserna hela vägen. Vi ger möjlighet
              till snabbare insatser när man med det profileringsverktyg som
              Arbetsförmedlingen provat fram bedömer att risken är stor för
              att någon ska hamna i långtidsarbetslöshet. Men också kvaliteten
              i innehållet, anordnarna och kontrollen av fas 3 höjs. Att öka
              deltagarnas anställbarhet är grundläggande för insatserna.
            </seg>
            <seg n="d6235860">
              Att det finns en motsättning på det här området mellan meningsfulla
              jobb och undanträngningseffekter är ingen nyhet, utan det har
              alltid funnits just på detta område. Det vi gör i detta betänkande
              är ytterligare en förskjutning mot meningsfulla jobb med mindre
              risk för undanträngning. Vi väljer att stärka dem som står långt
              från arbetsmarknaden ytterligare ett snäpp.
            </seg>
            <seg n="c317dde7">
              Vi tillför alltså resurser till fler förmedlare i fas 3 och fler
              tidiga programinsatser i de tidiga faserna, och möjligheten till
              arbetsmarknadsutbildning i fas 3 förlängs. Kontrollen av de kompletterande
              aktörerna, som är en förutsättning och helt avgörande för att
              vi ska nå ett gott resultat, skärps.
            </seg>
            <seg n="6d28a360">
              Fru talman! Sverige har en hög ungdomsarbetslöshet jämfört med
              många andra länder. Även om det ibland hävdas att det i statistiken
              ingår även heltidsstuderande som söker extrajobb är det fortfarande
              så att ungdomar har svårt att ta sig in på svensk arbetsmarknad.
              Arbetskraftsundersökningarna tittar även på hur ungdomars situation
              på arbetsmarknaden utvecklas, och en försiktig men ändock positiv
              trend har de kunnat se sedan februari 2010.
            </seg>
            <seg n="af35a2d2">
              Oppositionen brukar hävda att det råder aktivitetsförbud för
              unga på arbetsmarknaden. Det talar rätt tydligt om hur de ser
              på personligt ansvar och ungdomars förmågor och initiativkraft.
              Det som gäller är att alla ungdomar får söka hur många jobb som
              helst eller söka till vilka utbildningar de vill, och om de anmäler
              sig på Arbetsförmedlingen har de rätt till individuellt stöd med
              förstärkt matchningsstöd redan från första dagen. Att anvisa till
              åtgärder direkt riskerar att låsa in ungdomar, och det är dessutom
              kostsamt, speciellt om man gör det som en generell åtgärd. Om
              man däremot kan identifiera de ungdomar som med stor sannolikhet
              riskerar långtidsarbetslöshet finns det mycket att vinna på att
              ge dem tidigare insatser. Det öppnar vi nu för från den 1 januari
              med det profileringsverktyg som Arbetsförmedlingen arbetat fram.
            </seg>
            <seg n="fe6980a7">
              För de ungdomar som inte har basen i utbildningen med sig finns
              sedan flera år möjligheten att läsa upp slutbetyg från grund-
              och gymnasieskolan på folkhögskolorna. Den lärandemiljön har under
              många år visat att de kan låsa upp många års negativa erfarenheter
              av skola, lärande och tron på den egna förmågan. Ungdomar som
              tidigare varit vingklippta kommer ut på vingar som bär. Denna
              satsning fortsätter även 2012 och 2013.
            </seg>
            <seg n="88e1c6a2">
              Även om det nu kan skönjas en försiktigt positiv trend för ungdomar
              är det långt ifrån nog. De åtgärder jag beskrivit är ett sätt
              att reparera tidigare misstag och måste ses tillsammans med de
              satsningar vi gör i dag, på gymnasieskolan, lärlingsutbildningar
              och kommande lärlingsprovanställning men också sänkningen av arbetsgivaravgifter
              för unga och sänkt restaurangmoms. Allt detta görs för att ladda
              ungdomarna för att på ett bättre sätt kunna komma in på arbetsmarknaden,
              att hyvla ned trösklarna och att skapa mer kontaktytor för unga.
            </seg>
            <seg n="4ff25a6b">
              Just för ungdomar och andra som har svag anknytning till arbetsmarknaden
              ser vi i Centerpartiet att turordningsreglerna är en del av problematiken
              kring den höga ungdomsarbetslösheten. Vi har inte lyckats beskriva
              det tillräckligt tydligt för att få en majoritet för den linjen.
              Därför finns inte sådana förslag med.
            </seg>
            <seg n="0c4a8ad7">
              Fru talman! Det är viktigt att inte bara få jobb, behålla jobb
              eller inte skadas av jobb, utan även att må bra av jobbet. Därför
              är Arbetsmiljöverkets uppdrag att både övervaka och minska riskerna
              för ohälsa och olycksfall i arbetslivet och att förbättra arbetsmiljön
              i ett helhetsperspektiv ur fysisk, psykisk, social och arbetsorganisatorisk
              synpunkt oerhört viktigt. Att det dessutom är ett konkurrensmedel
              att säkerställa en god arbetsmiljö där människor mår bra förstärker
              politikens intentioner och Arbetsmiljöverkets arbete.
            </seg>
            <seg n="1f4cef24">
              För att nå ännu längre i det här arbetet krävs kontinuerlig utveckling
              av arbetsmetoder så att man träffar de arbetsplatser där risken
              är som störst men också når fler arbetsplatser med rätt insatser.
              Med Arbetsmiljöverkets ingång att det ska vara lätt att göra rätt
              kan många arbetsgivare få stöd att åstadkomma en bättre arbetsmiljö
              runt om i landet.
            </seg>
            <seg n="46dfb01f">
              Med det stora och viktiga uppdrag som Arbetsmiljöverket har får
              man inte falla ned och åstadkomma ett regelverk som blir omöjligt
              att följa för seriösa arbetsgivare. Jag tänker på förslaget om
              hur ungdomars arbetsmiljö ska detaljregleras som i det närmaste
              kommer att omöjliggöra många av dagens ungdomars första kontakt
              med jobb på kvällar och helger. Det har nu varit ute på remiss,
              och svaren ska sammanställas. Min förhoppning är att man lyssnar
              in svaren noga och inte försvårar än mer för ungdomar.
            </seg>
            <seg n="4dd11d8b">
              Centerpartiet har med Lennart Levi i spetsen länge drivit frågan
              om ett nationellt kunskapscentrum för den samlade kunskapen på
              arbetsmiljöområdet. Nu har även Arbetsmarknadsdepartementets kunskapsråd
              publicerat en skrift med det förslaget. Ett sådant centrum skulle
              bevaka, vårda och förmedla kunskaper om arbetsmiljö till de grupper
              i samhället som har inflytande över hur arbetsmiljön ser ut. Därför
              känns det oerhört bra att regeringen i budgetpropositionen aviserar
              att den ska återkomma till frågan om behov och förutsättningar
              för en sammanhållande aktör för kunskapsförmedling på arbetsmiljöområdet.
            </seg>
            <seg n="5b5e0548">
              Fru talman! Det betänkande vi har att debattera och rösta om
              är ett gemensamt förhandlat förslag, med kompromisser och överenskommelser
              mellan fyra partier. Mot det har det tidigare år funnits en rödgrön
              koalition som visat på ett enigt alternativ plus ett eget budgetalternativ
              från Sverigedemokraterna. Nu finns ingen samordnad opposition
              som kommit överens, utan det är fyra spretiga alternativ som inte
              ens i det tillkännagivande som oppositionen tog initiativ till
              i våras har kunnat samla sig till budgetavsättningar. Det står
              självklart varje parti fritt att lägga fram en egen budget, men
              det är en förändring sedan i våras som jag tycker är värd att
              notera.
            </seg>
            <seg n="9cd23e53">
              Som jag ser det finns det en grundläggande skillnad i synen på
              arbetsmarknad mellan å ena sidan Centerpartiet och alliansregeringen
              och å andra sidan oppositionen. Det är hur det blir jobb, att
              antalet arbeten är dynamiskt och växer i möten mellan människor,
              idéer som växer och människor som vågar satsa. Det står mot att
              antalet arbeten är statiskt och möjligtvis men enbart kan styras
              av politiska beslut. Det är två generella motsatser som självklart
              har många fler nyanser än så. Men det kanske är den grundläggande
              skillnaden som gör att medan Centerpartiet och alliansregeringen
              konsekvent jobbar med arbetslinjen vidhåller oppositionen sin
              bidragslinje.
            </seg>
          </u>
          <note n="52d263fb">
            Med detta vill jag yrka bifall till förslaget i AU:s betänkande
            2 och avslag på reservationerna.
          </note>
          <note type="speaker" n="2899cbe4">
            Anf. 116 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-3" n="969856bd">
            <seg n="56d982f7">
              Fru talman! Annika Qarlsson tar upp många olika punkter där hon
              är kritisk emot oppositionspartierna. Och konstigt vore det väl
              annars. Men det är Annika Qarlsson som representerar majoriteten
              och som ska försvara regeringens politik.
            </seg>
            <seg n="b2f02adb">
              När det handlar om bidragslinjen, som Annika Qarlsson tog upp,
              kan vi väl konstatera att den har nått helt nya höjder under den
              här regeringen. Det betalas ut mångmiljardbelopp i bidrag till
              företag, för att tjäna pengar på långtidsarbetslösa, i form av
              sänkta arbetsgivaravgifter och nu i form av sänkt moms på restaurangtjänster.
            </seg>
            <seg n="4cfd4e1c">
              Det är också så att bidragsberoendet bland de arbetssökande har
              ökat kraftigt under alliansregeringens tid på grund av att man
              har monterat ned de allmänna trygghetsförsäkringarna. Sedan 2006
              har kommunernas utgifter för försörjningsstöd ökat med 30 procent,
              om man räknar bort utgifterna för nyanlända flyktingar.
            </seg>
            <seg n="b3f8b06c">
              Enligt Socialstyrelsen var arbetslöshet den klart största orsaken
              till att söka bistånd år 2010. Det var 46 procent av dem som fick
              ekonomiskt bistånd som var arbetslösa men inte hade några andra
              sociala problem. Bland ungdomarna var det hela 54 procent, alltså
              en majoritet av samtliga unga, av dem som fick ekonomiskt bistånd
              som var arbetslösa och inte hade några andra problem.
            </seg>
            <seg n="b613aefd">
              Det här är naturligtvis en enorm budgetpost för kommunerna. Att
              man har monterat ned arbetslöshetsförsäkringen och färre har rätt
              till ersättning innebär alltså att staten vältrar över kostnaderna
              för arbetslöshet på kommunerna. Det innebär också att väldigt
              många arbetslösa har en betydligt sämre ekonomi än vad de hade
              haft annars. Det finns naturligtvis en solklar koppling till de
              ökande inkomstklyftorna, barnfattigdom och så vidare.
            </seg>
            <seg n="09ae0411">
              Enligt Långtidsutredningen visar all forskning och erfarenhet
              dessutom att människor med försörjningsstöd har längre arbetslöshetstider
              och svårare att komma tillbaka till arbetsmarknaden än de som
              har a-kassa.
            </seg>
            <seg n="1dca7ea0">
              Då undrar jag om Annika Qarlsson är nöjd med den här situationen.
            </seg>
          </u>
          <note type="speaker" n="5de46ead">
            Anf. 117 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-1" n="d2a340b3">
            <seg n="b4e30283">
              Fru talman! Det var nästan allt och inget på två minuter. Vi
              ska se hur mycket vi klarar av att svara på.
            </seg>
            <seg n="e073d6f9">
              När det gäller sänkta arbetsgivaravgifter och sänkt restaurangmoms
              kan vi bara konstatera att det finns en skillnad i synen på vems
              pengarna är. Vem är det som jobbar ihop dem och jobbar in dem?
              Är sänkt skattetryck bidrag, eller är det så med sänkt skattetryck
              att den som har jobbat ihop det faktiskt har större möjlighet
              att behålla en större del? Där finns det också en skillnad mellan
              Centerpartiet och Vänsterpartiet.
            </seg>
            <seg n="9e45c110">
              När det gäller trygghetssystemen har vi ett förslag som vi har
              försökt utreda. Vi skulle gärna vilja se att det finns ett obligatorium
              när det gäller arbetslöshetsförsäkringen, där alla finns med i
              försäkringssystemet oberoende av ålder och så vidare.
            </seg>
            <seg n="ae33b497">
              Vi har tillsatt en utredning som tittar på det. Men i dagsläget
              gäller det att kvalificera sig in i försäkringarna, och där har
              jag inte sett att det finns någon skillnad. Det finns skillnader
              mellan oss beträffande olika kvalificeringsgrader men inte i fråga
              om detta skulle gälla eller inte.
            </seg>
            <seg n="368f044c">
              Om övervältring av kostnader på kommunerna: En del av det som
              vi har arbetat med har handlat om att tydliggöra i vilket system
              man hör hemma. Finns det arbetsmarknadsproblem i ett visst område
              av landet var det tidigare med den socialdemokratiska regeringen
              med Vänsterpartiet som medarbetare så att man gömde undan det
              i förtidspension, när man inte hade en arbetsmarknad som fungerade.
            </seg>
            <seg n="be11687e">
              Vi har försökt tydliggöra var problemet finns, oavsett om det
              handlar om arbetsmarknadsfrågor, sjukförsäkringen eller ekonomiskt
              bistånd, försökt tydliggöra ansvarsområdena för de olika uppgifterna.
            </seg>
            <seg n="383a9ffa">
              En del i detta har gjort att det har blivit mer för kommunerna,
              ja, med rätta. I andra delar kan jag se att det finns ett bekymmer
              som det är viktigt att vi tar med oss när vi tittar på obligatoriet,
              för jag tror att vi behöver ha fler som omfattas av a-kassan.
            </seg>
          </u>
          <note type="speaker" n="2cf8df4b">
            Anf. 118 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-4" n="969856bd">
            <seg n="d4c681d8">
              Fru talman! Det är bra att Annika Qarlsson åtminstone säger att
              det är ett problem att socialbidragskostnaderna skenar i väg och
              att den stora ökningen beror på arbetslöshet. Det är alltså inte
              personer som är sjuka eller som tidigare har varit sjukskrivna
              som är den stora gruppen, utan det är de som är arbetslösa och
              som i dag inte har rätt till arbetslöshetsersättning.
            </seg>
            <seg n="70b11ea8">
              Så till frågan om att det inte skulle vara någon skillnad när
              det gäller kvalifikationsvillkoren till arbetslöshetsförsäkringen.
              Det är en milsvid skillnad, Annika Qarlsson! Den nuvarande regeringen
              har försämrat kvalifikationsvillkoren på en lång rad sätt, vilket
              är skälet till att människor i dag inte får arbetslöshetsersättning.
            </seg>
            <seg n="92aa1b72">
              Vi i Vänsterpartiet vill ändra kvalifikationsvillkoren så att
              möjligheten för deltidsarbetande och visstidsanställda att kvalificera
              sig till inkomstersättningen förbättras.
            </seg>
            <seg n="5492e59f">
              Vi vill också förstärka den allmänna grundförsäkringen i enlighet
              med det förslag som regeringens egen långtidsutredning lade fram,
              så att den som är arbetssökande på heltid men inte har klarat
              ett arbetsvillkor ska ha rätt till ersättning från grundförsäkringen
              om man uppfyller grundvillkoren. Det skulle också innebära att
              de här personerna fick bättre möjligheter till stöd från Arbetsförmedlingen
              och tillgång till alla de program som finns där, och det skulle
              bli mycket mindre negativa effekter av att ta tillfälliga jobb
              där man får en dagpenning.
            </seg>
            <seg n="9632718f">
              Vi har lagt fram konkreta förslag som avhånas och avfärdas i
              allianspartiernas svar på våra motioner. Det är en väldigt stor
              skillnad.
            </seg>
            <seg n="577d63f6">
              Ett obligatorium i a-kassan förändrar i sig inte någonting för
              människors möjligheter att kvalificera sig för att få ersättning.
              Det enda det gör är att alla är tvungna att vara med och betala
              för en försäkring som man sedan i slutändan kanske inte ens kan
              få ersättning från. Obligatoriet i sig kommer inte att ändra den
              situationen.
            </seg>
            <seg n="105261da">
              Men oavsett hur det blir med obligatoriet är det flera år kvar
              tills ett sådant eventuellt införs och förändringar av arbetslöshetsförsäkringen
              kommer, och fram till dess kommer socialbidragen att fortsätta
              att öka. Vad vill Annika Qarlsson göra åt det?
            </seg>
          </u>
          <note type="speaker" n="741b1d27">
            Anf. 119 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-2" n="d2a340b3">
            <seg n="54d779b0">
              Fru talman! Jag kan tycka att det här replikskiftet gör det tydligt
              vilka skillnader som finns mellan alliansregeringen å ena sidan
              och vänsteroppositionen å andra sidan. Medan vi pratar om möjligheterna
              att skapa förutsättningar för att det faktiskt ska bli jobb och
              att fler ska kunna komma i jobb är det ett enda ämne som i det
              här fallet Josefin Brink pratar om.
            </seg>
            <seg n="d07167eb">
              Avgörande för om vi ska få fler arbeten är att vi också prioriterar
              att satsa på de delarna, som skapar förutsättningar för att det
              blir fler som kan leva på sin lön.
            </seg>
            <seg n="9118b073">
              När det gäller a-kassan har vi grundnivåer. Om vi pratar om a-kassan
              finns det grundförutsättningar där man kommer in via Alfakassan.
              Men vi har också det ekonomiska biståndet, som finns som en grundplåt
              för att man inte ska hamna utan någon inkomst över huvud taget.
            </seg>
            <seg n="f4dd0cb9">
              Det är klart att man kan fundera över nivåerna, om de räcker
              till eller inte, för det är klart att den som befinner sig där
              har oerhört små marginaler och svårt att öka dem, om man inte
              kommer in i arbete.
            </seg>
            <seg n="977ecba1">
              De satsningar som vi gör i de olika jobb- och utvecklingsfaserna
              handlar hela tiden om att hjälpa människor att komma närmare arbetsmarknaden,
              få större kontaktytor för att ha möjlighet att faktiskt få jobb,
              som är den största och viktigaste delen för att förändra sina
              inkomstmöjligheter.
            </seg>
            <seg n="04d86bcf">
              I detta kan jag se att det är skillnader i vilket vägval man
              gör. Där har vi lite olika uppfattning och har inte samma politik
              i de här frågorna.
            </seg>
          </u>
          <note type="speaker" n="bc78c0fc">
            Anf. 120 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-02a21cd49b22c8bb-4" n="3dc60943">
            <seg n="c95840b4">
              Fru talman! Jag ska börja med att rätta Annika Qarlsson: Jo,
              vi har i vårt budgetförslag med alla de satsningar som finns med
              i tillkännagivandet till regeringen.
            </seg>
            <seg n="4addd624">
              Eftersom Centerpartiet i mångt och mycket representerar den mest
              verklighetsfrånvända delen av Alliansens politik förmodar jag
              fast är inte säker att instegsjobben i grunden är ett centerpartistiskt
              förslag. Jag förmodar alltså det, så du ska få svara på de frågor
              som din allianskollega inte svarade på tidigare, Annika Qarlsson.
            </seg>
            <seg n="3579021f">
              Hur kommer det sig att ni tycker att det är en bra idé att genom
              skatter och skattefinansierade jobb skapa konstlade anställningar
              för nyanlända invandrare enligt regler som inga andra på den svenska
              arbetsmarknaden, vare sig de som är födda i Sverige eller de som
              tidigare har invandrat till Sverige, kan åtnjuta?
            </seg>
            <seg n="50c4294e">
              Hur kommer det sig att ni tycker att det är bra att för människor
              som kommer till Sverige och som inte är anställbara, eftersom
              de inte har de kunskaper och erfarenheter som efterfrågas på arbetsmarknaden,
              skapa konstlade jobb som innebär att de efter avslutat program
              går vidare till ett andra program eller blir arbetslösa? Det skapar
              ingen varaktighet!
            </seg>
            <seg n="aa6687d5">
              Är det inte bättre att se till att de får en adekvat yrkesutbildning
              och lär sig svenska språket, så att de blir anställbara i yrken
              som efterfrågas och med kunskaper som efterfrågas på den svenska
              arbetsmarknaden?
            </seg>
          </u>
          <note type="speaker" n="0697f393">
            Anf. 121 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-3" n="d2a340b3">
            <seg n="bbf3a5d6">
              Fru talman! Nej, jag tycker egentligen inte alls att det är konstigt
              med instegsjobben. Jag tycker att de följer samma linje som vi
              har i väldigt många av våra andra insatser och åtgärder, där vi
              ser till att sänka kostnaden för att anställa, för dem som har
              långt till arbetsmarknaden.
            </seg>
            <seg n="8b24385d">
              Vi kan se på sänkningen av arbetsgivaravgifter för ungdomar.
              Vi kan se att de som har varit långtidsarbetslösa och de som har
              kommit från långa sjukskrivningar med lite ekonomiskt stöd i olika
              grad, beroende på hur länge man har varit från arbetsmarknaden,
              faktiskt får möjlighet att ta sig in på arbetsmarknaden.
            </seg>
            <seg n="360b6dc4">
              Om vi tittar på ungdomar kan vi se att de väldigt ofta har föräldrar
              som är på stora arbetsplatser och kan ha kontaktytor som ger ungdomarna
              möjlighet att komma in på arbetsmarknaden. Annars har de oftast
              väldigt lite kontakter i arbetslivet, och det är via kontakter
              formella eller informella som man tar sig in på arbetsmarknaden.
            </seg>
            <seg n="a5d2718e">
              Om man tittar på instegsjobben handlar det om att se till att
              sänka kostnaden men också ge stöd i ryggen för att komma in på
              en arbetsplats och påbörja en integration i samhället där man
              får kontakter och kontaktytor som kanske inte i steg 1 ger nästa
              jobb men som skapar kontaktytor som i nästa skede kan vara det
              som är steget in.
            </seg>
            <seg n="60d39e19">
              Det vi också gör är att vi kompletterar de satsningar vi gör
              för att se till att skapa förutsättningar för att lära sig språket
              och lära sig kulturen i Sverige. Jag tror inte att det finns något
              sätt som är bättre än att befinna sig på en svensk arbetsplats
              tillsammans med andra svenskar och där få pröva på vingarna när
              det gäller hur det fungerar i Sverige hur ofta vi dricker kaffe
              under dagen och olika sociala koder och också finnas med i ett
              arbetsliv och få de kontakterna och möjligheterna.
            </seg>
            <seg n="27fbb59c">
              Det stämmer väl överens med alla de andra satsningar som vi gör
              för att stärka dem som står långt från arbetsmarknaden och inte
              har så många kontaktytor.
            </seg>
          </u>
          <note type="speaker" n="fa09a956">
            Anf. 122 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-02a21cd49b22c8bb-5" n="3dc60943">
            <seg n="89a163b9">
              Fru talman! Annika Qarlsson! Jag har som arbetsgivare under 15
              års tid rätt ofta anställt invandrare, alltid på grund av kompetens
              och alltid på grund av att de har haft de erfarenheter och de
              kunskaper som vi har behövt i företaget. Det har aldrig varit
              på grund av arbetsmarknadspolitiska åtgärder, eller rättare sagt:
              Jo, vid något tillfälle har de fått jobb därför att vi har fått
              stöd. Men de får ju aldrig behålla jobbet efteråt om de inte har
              adekvat utbildning, adekvat erfarenhet och rätt kunskaper.
            </seg>
            <seg n="5b250fd4">
              Det är där ni går fel. Ni kan titta på era åtgärder. Vad händer
              efter avslutat program? Ja, då står de i arbetslöshet igen. Ingenting
              har hänt. Utbildning i svenska och adekvat yrkesutbildning är
              A och O för att man ska få en chans att komma in på arbetsmarknaden.
            </seg>
            <seg n="5c3445b2">
              Det här är konstlade jobb. Jag vet inte, men jag tror att det
              finns helt andra orsaker. Sverige har ju visat sig vara sämst
              inom hela OECD på att få invandrare i arbete. Glappet i sysselsättningsgrad
              mellan dem som är födda i landet och invandrare är störst i Sverige
              av alla OECD-länder. Om man då kan ha några konstlade jobb och
              få undan några människor som kan ta skattefinansierade jobb som
              de egentligen inte har erfarenhet eller utbildning för kan man
              förbättra statistiken.
            </seg>
            <seg n="1da37542">
              Är det syftet? Då är det väldigt illa.
            </seg>
            <seg n="68e59986">
              De är långt från arbetsmarknaden, sade du. De ska komma närmare.
              På vilket sätt kommer man närmare arbetsmarknaden när man efter
              ett avslutat program åter är arbetslös? Ge dem utbildning! Se
              till att de kan svenska! Då har de också en chans att få ett varaktigt
              jobb och komma in på arbetsmarknaden.
            </seg>
          </u>
          <note type="speaker" n="c45ab9c9">
            Anf. 123 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-4" n="d2a340b3">
            <seg n="96d6b063">
              Fru talman! När det gäller kompetenser tror jag att det finns
              många kompetenser här i Sverige som vi inte ser. Vi är inte vana
              vid andra typer av utbildningssystem. Vi har också en rädsla för
              det som är främmande.
            </seg>
            <seg n="1df19908">
              Att det i Sverige finns en hög grad av diskriminering är lite
              grann av det som Sven-Olof tar upp, men jag tror inte att det
              är rätt metod att säga att de av den orsaken inte ska ut i arbetslivet.
              Jag tror att det är tvärtom.
            </seg>
            <seg n="86e18bb2">
              I detta finns det säkerligen förbättringsmöjligheter. Det handlar
              om att se till att de som får möjlighet till instegsjobb kommer
              till rätt ställe utifrån vad de har för erfarenhet. Det handlar
              om att de kommer till rätt arbetsplats och att den kompetens som
              de har med sig ska kunna fungera på en svensk arbetsplats.
            </seg>
            <seg n="7eb00925">
              Jag tror att vi har en hel del att lära av det som Sven-Olof
              tittar på. Det har varit många som inte har haft jobb efteråt,
              men jag tror inte att det i sig innebär att vi inte ska fortsätta
              med den här insatsen.
            </seg>
            <seg n="988ba1a1">
              Det Sven-Olof har i bakfickan när han pratar om de här frågorna
              är ju att han inte tycker att de ska komma hit och få någon hjälp
              att komma in på svensk arbetsmarknad. De personer som har sökt
              sig hit och som har asylskäl här i Sverige, som har flytt från
              sitt land, från sin släkt, från sin omgivning och kanske från
              sitt arbete eller sitt företag, är inte välkomna hit. Det är det
              som ligger i bakfickan när Sven-Olof ifrågasätter den här biten.
            </seg>
            <seg n="5c9d2dbc">
              Någonstans gäller det att se att vi nu har öppnat ytterligare
              vägar in i Sverige som handlar om arbetskraftsinvandring. De är
              mer rustade att ta steget ut på arbetsmarknaden direkt. Men de
              som kommer hit som abrupt fått bryta upp och som kanske har varit
              på flykt under väldigt många år och som får asylskäl och får stanna
              här i landet har en helt annan förutsättning. Där ska vi finnas
              med och hjälpa till så att de faktiskt får möjligheten att etablera
              sig på svensk arbetsmarknad. Det är min bestämda uppfattning.
            </seg>
          </u>
          <note type="speaker" n="bbc7b38d">
            Anf. 124 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-816494b65a7552f4-4" n="295e7879">
            <seg n="6ba7f426">
              Fru talman! Det här var det tredje tolvminutersanförandet från
              alliansregeringens företrädare som vi har lyssnat till som var
              totalt könsblint.
            </seg>
            <seg n="7d1ef489">
              Män och kvinnor har helt olika villkor på den svenska arbetsmarknaden.
              Ingen av Alliansens företrädare har tagit upp det i sina anföranden.
              I deras värld finns det tydligen inte både män och kvinnor, och
              de ser inte de skillnader som är.
            </seg>
            <seg n="19517ea8">
              Skillnaden i sysselsättningsgrad mellan män och kvinnor på arbetsmarknaden
              är större i dag än för 20 år sedan. 34 procent av kvinnorna arbetar
              deltid. Bara 11 procent av männen gör det.
            </seg>
            <seg n="d5bf8efb">
              Man undersökte under en period vilka som hade haft vikariat.
              Det var 84 procent av kvinnorna och 30 procent av männen. I samma
              undersökning tittade man på vilka som hade tjänster av typen kallas
              efter behov. Det var 60 procent av kvinnorna och 35 procent av
              männen.
            </seg>
            <seg n="232776b7">
              Det som är intressant är att det finns en systematik. Kan man
              behandla människor olika på arbetsmarknaden är det kvinnor som
              behandlas sämre än män. Det sker på område efter område.
            </seg>
            <seg n="1d9a12d2">
              Annika Qarlsson företräder ett parti som har gjort sig känt för
              att vilja öka otryggheten på arbetsmarknaden och vilja införa
              mer av godtycke på arbetsmarknaden. Då vill jag ställa frågan:
              Tror Annika Qarlsson att mer godtycke och större otrygghet kommer
              att leda till att kvinnor får bättre villkor än män på arbetsmarknaden?
            </seg>
          </u>
          <note type="speaker" n="6b653ce0">
            Anf. 125 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-5" n="d2a340b3">
            <seg n="c4cc7662">
              Fru talman! Det var en lång resa för att komma in på de diskussioner
              som vi för när det gäller arbetsmarknadsrättsliga frågor.
            </seg>
            <seg n="b1eb86c5">
              Jag börjar i den andra ändan för att slutligen förhoppningsvis
              hinna komma fram till ett svar på om vi är könsblinda eller inte.
            </seg>
            <seg n="65a0b209">
              I arbetsmarknadsfrågor är det lätt att vara fast i det statiska
              och hur det alltid har sett ut. Men någonstans kan jag känna att
              det som händer och sker handlar om människor. Det är människor
              med idéer, människor med utbildning och människor med fortsatt
              utbildning som möter andra människor som har idéer och som vågar
              satsa. Det är de som är med och skapar de nya jobben och de jobb
              som växer fram, som stärker människors frihet, människors möjlighet
              att leva på sin lön men också ett lands utveckling och välfärd.
            </seg>
            <seg n="8a11bb94">
              I Sverige finns det traditionellt sett en stor möjlighet till
              omställning. Det har funnits krafter som har sett till att vi
              också har varit med på omställning. Jag tror att vi behöver fortsatta
              att vara i framkant i de delarna.
            </seg>
            <seg n="bc386971">
              En del av de saker som påpekas i olika frågor är att det kan
              vara ett bekymmer just när det kommer till fyrkantiga lagstiftningsregler.
              Därför krävs det en helt annan dynamik. I det tror jag att det
              gäller att skapa någonting som blir en arbetsmarknadstrygghet,
              att om jag blir av med ett jobb finns det ett annat jobb att få.
              Det har varit det som har stärkt den omställningsmöjligheten.
            </seg>
            <seg n="3d0506c9">
              Att det skulle slå hårdare mot kvinnor än mot män tror jag inte.
              Kvinnor befinner sig redan i den osäkerheten. Kvinnors arbetsmarknad
              ser inte ut på annat sätt än vad Ylva faktiskt beskriver i dag.
              Detta gör vi med nuvarande modeller. Vårt förslag har ingen betydelse.
              Det handlar tvärtom om att skapa andra förutsättningar.
            </seg>
          </u>
          <note type="speaker" n="244ada9f">
            Anf. 126 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-816494b65a7552f4-5" n="295e7879">
            <seg n="f95d6ccc">
              Fru talman! Någon statisk arbetsmarknad vill jag verkligen inte
              ha. Vi har en arbetsmarknad där kvinnor tjänar 7 600 kronor mindre
              än män varje månad, i genomsnitt. Vi har en arbetsmarknad där
              kvinnor i större utsträckning än män står utan arbete. Vi har
              en arbetsmarknad där kvinnor har otrygga villkor, där kvinnor
              inte kan försörja sig på sin lön eftersom de inte får heltidsarbete
              och där kvinnor är överrepresenterade i låglöneyrkena.
            </seg>
            <seg n="9d703863">
              Jag vill verkligen inte ha en statisk situation på arbetsmarknaden.
            </seg>
            <seg n="1a1ea76e">
              Men jag vet något som vi har lärt oss av historien. Det handlar
              om kvinnor som har kämpat långt före Annika Qarlsson och mig.
              Varje framgång på jämställdhetens område har skett genom att modiga
              kvinnor har gått i bräschen och tagit plats i politiken, plats
              som både Annika Qarlsson och jag har i dag. De har tagit strid
              för nya regler och nya lagar för att stärka kvinnors ställning.
              Det har varit den enda vägen för kvinnor att ta sig in på arbetsmarknaden,
              få sina rättigheter och kunna börja mäta sig med männen på arbetsmarknaden.
              Men mycket kvarstår.
            </seg>
            <seg n="1f2e0632">
              Att det ska vara statiskt är det sista jag vill. Men om man tar
              stora steg bakåt, som Annika Qarlsson och Centerpartiet vill göra,
              leder det tvivelsutan till att kvinnor får en ännu sämre ställning
              på arbetsmarknaden, att kvinnors löner kommer att vara ännu lägre
              än vad de är i dag och att kvinnor i större utsträckning än i
              dag blir hänvisade till att vara vår tids daglönare och att inte
              ha ett heltidsjobb att försörja sig på.
            </seg>
          </u>
          <note type="speaker" n="e9901013">
            Anf. 127 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-a98f5ca1102b2392-6" n="d2a340b3">
            <seg n="ee17a7d1">
              Fru talman! Det Ylva beskriver är resultatet av många decenniers
              arbetsmarknadspolitik. Det har varit reglerat på det sätt som
              det fortfarande är i dag.
            </seg>
            <seg n="db10b10e">
              Det finns något som jag ser som oerhört viktigt i det vi har
              åstadkommit under de år som alliansregeringen har regerat, och
              det är något som vi ska fortsätta att göra under kommande år.
              Det handlar om att se till att stärka möjligheten för kvinnor
              att få alternativa arbetsgivare inom yrken som de traditionellt
              sett har jobbat inom. Det har de gjort i många decennier, sedan
              kvinnorna kom ut på arbetsmarknaden. Tidigare har det bara funnits
              politiken som arbetsgivare, inom både kommuner och landsting.
            </seg>
            <seg n="dce70335">
              Vi kan nu se att det inte är den bästa arbetsmiljön, utan många
              gånger är det där som det är stora bekymmer. Det ansvaret går
              tillbaka på politiken kanske inte på dig och mig personligen,
              Ylva, men någonstans är det ändå politiken som har ett ansvar
              för att vi har gjort det här.
            </seg>
            <seg n="501ee049">
              Men det är inte de enda branscherna. Tittar vi på handeln som
              jag själv kommer ifrån och även på hotell- och servicenäringen
              ser vi att det finns stora områden där arbetsvillkoren inte alltid
              är de bästa. Det finns så klart både och.
            </seg>
            <seg n="ffd1b461">
              När det gäller detta tror jag att det är oerhört viktigt att
              se till att det finns konkurrerande verksamhet och konkurrerande
              arbetsgivare. Det sätter ett tryck: Ska man få kompetent arbetskraft
              måste man också ge goda arbetsvillkor. Detta har varit en del
              i att kvinnor väljer att gå ned på deltid, för man erbjuds inga
              rimliga arbetsvillkor, och då väljer man i stället att ta huvudansvaret
              hemma.
            </seg>
            <seg n="3555af7b">
              För politikens del handlar det om att skapa förutsättningar för
              fler alternativa arbetsgivare och att man inte har det högsta
              skattetrycket i hela världen utan att de som jobbar faktiskt får
              behålla en större del av sin lön. Den utbildning som finns, från
              grundskola och gymnasieskola, måste öppna upp möjligheter för
              unga tjejer att söka sig till fler yrken och fler branscher än
              de traditionella. Jag tror att det finns många olika vägar att
              jobba med.
            </seg>
          </u>
          <note type="speaker" n="3e9611f6">
            Anf. 128 LARS-AXEL NORDELL (KD):
          </note>
          <u who="lars-axel_nordell_f0cb4d" xml:id="i-aa5ab521b82e3661-0" n="6f67e349">
            <seg n="10a0f8f7">
              Fru talman! I människans natur ligger ett behov av att känna
              gemenskap med andra och att ta ansvar och utvecklas tillsammans
              med andra människor, också på en arbetsplats. Det är viktigt.
              Arbete är viktigt för den enskildes försörjning naturligtvis men
              också för självkänslan och för makten att styra över sitt eget
              liv.
            </seg>
            <seg n="6bccd521">
              Därför är full sysselsättning ett viktigt politiskt mål. Därför
              är det också viktigt att vi som beslutsfattare skapar förutsättningar
              för ekonomisk tillväxt som ger fler jobb och välfärd. Med andra
              ord måste vi baka kakan innan vi kan fördela den.
            </seg>
            <seg n="6e62c664">
              Det senaste året har vi drabbats av en finanskris. Krisen är
              inte över än. Läget är bekymmersamt för ett litet exportberoende
              land som vårt. Det svenska näringslivets konkurrenskraft måste
              upprätthållas gentemot omvärlden. En långsiktig och stabil ekonomisk
              politik i samspel med en aktiv arbetsmarknadspolitik är därför
              nödvändig för att skapa ett gott samhälle där alla får möjlighet
              att delta i samhällsbygget.
            </seg>
            <seg n="9efb781b">
              Vi kan inte blunda för att arbetslösheten är fortsatt hög. Men
              trots de dåliga tiderna är faktiskt fler personer sysselsatta
              i dag än under högkonjunkturen i september 2006 då Socialdemokraterna
              lämnade över regeringsmakten. Som vi har hört visar de senaste
              siffrorna att 160 000 fler är i sysselsättning i dag än 2006.
              Det är naturligtvis väldigt bra.
            </seg>
            <seg n="b095a299">
              Trots de goda siffrorna står vi inför stora utmaningar de närmaste
              åren. Den prognos Arbetsförmedlingen presenterade i förra veckan
              visar att arbetsgivarna har blivit mer försiktiga i sina framtidsbedömningar.
              Det finns beräkningar på att arbetslösheten beräknas stiga till
              8 ½ procent 2013 och att sysselsättningen först ser ut att öka
              men sedan försvagas och vänder till en minskning 2013.
            </seg>
            <seg n="d1e89b45">
              Jobben beräknas försvinna främst inom industrin, eftersom den
              drabbas mest negativt av konjunkturnedgången i omvärlden. Nästan
              25 000 industrijobb kan försvinna mellan 2011 och 2012. Tillskottet
              av jobb från tjänstesektorn halveras, och sysselsättningen inom
              byggnadsverksamheten upphör att öka. Sysselsättningen ser ut att
              minska mest i industritunga län i Syd- och Mellansverige som Västmanland
              och även Småland.
            </seg>
            <seg n="a6eaa264">
              Fru talman! En viktig utmaning blir också att möta den växande
              grupp av arbetssökande som har svårt att snabbt finna ett arbete.
              Det gäller främst arbetssökande som är utrikes födda och personer
              med funktionsnedsättning men även ungdomar. Om man tittar på den
              senaste gruppen kan man konstatera att om man jämför internationellt
              följer ungdomsarbetslösheten ofta den totala arbetslösheten. Sverige
              skiljer ut sig på den punkten genom att vi har en betydligt högre
              ungdomsarbetslöshet än den övriga arbetslösheten. Höga ingångslöner,
              brister i utbildningssystemet, en stel arbetsrätt och små företags
              förutsättningar att utvecklas och tryggt våga anställa brukar
              av bedömare framföras som möjliga orsaker till att Sverige skiljer
              sig från övriga Europa.
            </seg>
            <seg n="587971da">
              Den höga nivån på ungdomsarbetslösheten, över 25 procent enligt
              SCB, är naturligtvis oroväckande. Samtidigt ska man ha i åtanke
              att nästan hälften av dessa ungdomar är heltidsstuderande som
              söker jobb några timmar vid sidan om. Det är någonting att komma
              ihåg.
            </seg>
            <seg n="5d710008">
              Man vet att i kärva tider på arbetsmarknaden väljer många ungdomar
              att utbilda sig, dels för att slippa arbetslöshet, dels för att
              stärka sin konkurrenskraft. Tar man bort studerandegruppen hamnar
              vi på ca 6,8 procents arbetslöshet, vilket också är väldigt högt
              bland ungdomarna.
            </seg>
            <seg n="0d6fdb5d">
              Det finns en grupp unga som är särskilt utsatt på arbetsmarknaden,
              och det är ungdomar som saknar fullständig gymnasieutbildning.
              Det är fullständigt oacceptabelt att ungdomar kan gå raka vägen
              från skola till arbetslöshet. Vi vänder oss mot de brister som
              finns när det kan bli så, och därför har vi kristdemokrater tillsammans
              med våra allianskamrater genomfört viktiga satsningar för att
              få ungdomar att slutföra grund- och gymnasieskolan, inte minst
              genom vuxenutbildning som komvux och folkhögskola.
            </seg>
            <seg n="665fb763">
              Genom högre studiebidrag till unga arbetslösa som saknar fullständiga
              betyg motiveras fler unga att återuppta och avsluta sina studier.
              Dessutom förlängs och utvidgas regeringens särskilda folkhögskolesatsning
              som infördes 2010.
            </seg>
            <seg n="c816a467">
              Jag besökte nyligen Kävesta folkhögskola som ligger i min egen
              valkrets, Örebro län. Man har ett demokratiprojekt där, och vi
              riksdagsledamöter brukar vara där då och då. Där går många ungdomar
              för att komplettera och slutföra sina gymnasiebetyg. Genom att
              man byter ut den vanliga skolmiljön och pedagogiken mot en folkhögskolemiljö
              kan förhoppningsvis studiemotivationen öka och ge resultat. Det
              såg vi också prov på på Kävesta folkhögskola.
            </seg>
            <seg n="dde63562">
              Utöver detta har vi också den framgångsrika försöksverksamheten
              med gymnasial lärlingsutbildning som pågått sedan 2008. Undersökningar
              av bland annat Skolverket och Nationella lärlingskommittén visar
              att en mycket stor majoritet av deltagarna är positiva till försöksverksamheten.
            </seg>
            <seg n="fc54ab21">
              Slutligen har vi också halverat arbetsgivaravgiften för ungdomar
              från och med den 1 juni 2007, vilket också bidragit till en lägre
              ungdomsarbetslöshet än vad vi annars skulle ha haft. Det är jag
              övertygad om.
            </seg>
            <seg n="f9a35ee4">
              Som Kristdemokraternas talesperson i arbetsmarknadspolitiska
              frågor gläder jag mig naturligtvis åt att alliansregeringen i
              sin budget presenterar ett arbetsmarknadspaket på sammanlagt 8,1
              miljarder kronor för åren 20122014. Fokus ligger på jobb, aktivitet,
              utbildning och praktik samt på insatser som gör det billigare
              att anställa.
            </seg>
            <seg n="bcc04bd9">
              Dessutom ska en god matchning mellan arbetssökande och lediga
              platser säkras för att förhindra flaskhalsar och sämre tillväxtförutsättningar.
              Regeringen genomför en historisk satsning på Arbetsförmedlingen
              för att förhindra långtidsarbetslöshet. Nystartsjobben och en
              förstärkt jobb- och utvecklingsgaranti är viktiga när det gäller
              att bryta långtidsarbetslösheten.
            </seg>
            <seg n="5e667505">
              Fru talman! Den som läser oppositionens budgetförslag kan konstatera
              att det inte är ett samspelt team som talar det här året, utan
              fyra enmansorkestrar med olika reservationer. De återställare
              som oppositionen förordar riskerar att öka arbetslösheten, i ett
              läge där så gott som alla bedömare varnar för en vikande arbetsmarknad.
            </seg>
            <seg n="e5f91264">
              Oppositionspartiernas miljardförstärkningar av arbetslöshetsförsäkringen
              är också svårbegripliga mot bakgrund av det blygsamma reformutrymme
              som har funnits för 2012 års budget.
            </seg>
            <seg n="c8ca8cd6">
              Socialdemokraterna vill stärka kompetensförsörjningen genom ett
              antal förslag, vilket är positivt, även om de inte träffar rätt.
              Ett väl fungerande utbildningssystem är grundläggande för att
              utbildningarna ska matcha den framtida efterfrågan på arbetskraft.
              Utbildning ökar de arbetslösas chanser och möjligheter att få
              ett arbete, särskilt om den inriktas på yrken där det råder eller
              förväntas uppstå brist på arbetskraft. Även arbetsmarknadsutbildning
              kan naturligtvis bidra till att förbättra matchningen.
            </seg>
            <seg n="ffc76ba9">
              En stor gymnasiereform inleddes hösten 2011, där bland annat
              tonvikten på yrkesorienterande ämnen i yrkesutbildningarna ökas.
              Därutöver görs den största satsningen någonsin på gymnasial lärlingsutbildning
              som ytterligare ett alternativ inom yrkesprogrammen, och yrkesprogrammen
              ska leda mer direkt i yrke och inte som tidigare vara yrkesförberedande.
              Så bygger vi en stark kunskapsbas för unga vuxna som vill få in
              en fot på arbetsmarknaden hellre än att ha två utanför.
            </seg>
            <seg n="93651719">
              Fru talman! Det är synnerligen viktigt att personer med funktionsnedsättning
              får det stöd de behöver för att kunna finna, få och behålla ett
              arbete. För att förbättra förutsättningarna för dessa att få ett
              arbete behöver en rad åtgärder vidtas inom flera områden. I denna
              del tycks vi vara överens med oppositionen om själva problembeskrivningen.
              Kristdemokraterna konstaterar att regeringen redan har vidtagit
              flera åtgärder på området under denna och föregående mandatperiod.
            </seg>
            <seg n="90e26c75">
              Arbetsförmedlingen har fått mer resurser för anställningar med
              lönebidrag och anställningar vid Samhall. Dessutom har förvaltningsmedel
              tillförts Arbetsförmedlingen för att säkra kvaliteten i stödet
              till funktionsnedsatta. Arbetsförmedlingen har också fått i uppdrag
              att genomföra en informationskampanj, Se kraften!, för att uppmärksamma
              arbetsgivare om vilka insatser som i dag finns för att anställa
              funktionsnedsatta personer.
            </seg>
            <seg n="f19d223d">
              Fru talman! Slutligen några ord om invandrares situation på arbetsmarknaden.
              Kristdemokraterna välkomnar att människor med andra erfarenheter
              och kunskaper ges möjlighet att bidra såväl kulturellt som ekonomiskt
              till vår gemensamma framtid. Att begränsa arbetskraftsinvandringen
              till ett konjunkturstyrt system med gästarbetare som ges tillfälliga
              uppehållstillstånd skulle, om det blev verklighet, göra att Sverige
              gick miste om värdefull arbetskraft och medföra osäkerhet och
              otrygghet för dem som kommit hit.
            </seg>
            <seg n="f6be1eb2">
              De integrationsproblem som finns både i samhället i stort och
              på arbetsmarknaden och som definitivt inte ska förringas löses
              framför allt genom att man underlättar för invandrare att få en
              egen försörjning och genom att de ges bättre möjligheter att lära
              sig svenska. Etableringsreformen, nystarts- och instegsjobb, förslaget
              om nystartszoner, validering av utländska examina och sfi-bonusen
              är bara några exempel på hur regeringen arbetar för att förbättra
              integrationen, vilket Kristdemokraterna välkomnar.
            </seg>
            <seg n="f7171bfc">
              Fru talman! En av politikens viktigaste uppgifter måste vara
              att skapa förutsättningar för ekonomisk tillväxt, som ger fler
              jobb och som ger välfärd. En framgångsrik och inkluderande arbetsmarknadspolitik
              är därmed starkt beroende av ett fungerande utbildningssystem
              och en näringspolitik som främjar företagande som ger jobb och
              skatteintäkter till att finansiera välfärden.
            </seg>
            <seg n="ff5616b7">
              Vi kristdemokrater är väldigt tydliga med att vi är positiva
              till EU-samarbete, men vi står fast vid att arbetsmarknadspolitiken
              är någonting som ligger på de enskilda medlemsstaterna. Vad det
              är som har gjort att Socialdemokraterna har svängt 180 grader
              och numera anser att det finns ett mervärde av en europeiskt överstatlig
              arbetsmarknadspolitik, frågar vi oss. Vi tycker att det är mycket
              märkligt.
            </seg>
            <seg n="d045b844">
              För Kristdemokraterna är en ekonomisk politik, grundad i en marknadsekonomi
              där det sociala ansvaret är levande, det enskilt viktigaste medlet
              för att uppnå de flesta andra samhällspolitiska målen.
            </seg>
          </u>
          <note n="9f08748e">
            Jag vill därmed yrka bifall till förslaget i arbetsmarknadsutskottets
            betänkande och avslag på motionerna.
          </note>
          <note type="speaker" n="57034483">
            Anf. 129 PATRIK BJÖRCK (S):
          </note>
          <u who="patrik_bjorck_7044f9" xml:id="i-b98d3f1c3e7a524e-0" n="94b073e0" next="i-55d6f14813ea0d76-0">
            <seg n="f645f5f3">
              Fru talman! I dag debatterar vi arbetsmarknadsutskottets betänkande
              2. Det är budgetens utgiftsområde 14, Arbetsmarknad och arbetsliv.
            </seg>
            <seg n="50944599">
              Jag tänkte inleda mitt anförande med ett gammalt talesätt. Det
              är ett talesätt som lyder: Vad kom först, hönan eller ägget? Det
              är ett talesätt som ska exemplifiera en fråga som inte går att
              besvara.
            </seg>
            <seg n="951baf60">
              Nu är det så vist i världen att alla frågor har ett svar, även
              om man i och för sig, fru talman, kan tvivla på det när man har
              en interpellationsdebatt med de moderata statsråden. Då får man
              sällan några svar. Men det beror ju inte på att de inte finns
              utan snarare på att man inte vill eller kan svara.
            </seg>
            <seg n="feafd1a7">
              Svaret på frågan om vad som kom först, hönan eller ägget, är
              enkelt. Det är naturligtvis ägget som kommer först. Motfrågan
              blir möjligen vem som lade ägget. Det är då någon som inte är
              en höna som har lagt ägget, naturligtvis. Det kallas för evolution.
              Det är en vetenskap som de flesta här i kammaren, tror jag, inte
              tycker är kontroversiell.
            </seg>
            <seg n="9c1756e4">
              Men detta är ju inte miljö- och jordbruksutskottets debatt utan
              arbetsmarknadsutskottets debatt. Därför tänker jag omformulera
              frågan. Vad kom först, välfärd eller arbete? Det är frågan som
              jag ska landa i för att inte bli avklubbad för att jag frångår
              ämnet.
            </seg>
            <seg n="3310a057">
              För oss socialdemokrater finns det ett självklart svar även på
              den frågan. Det är arbete. Det är därför det är extra olyckligt
              att efter fem års moderat experiment med svensk arbetsmarknad
              beskåda det här misslyckandet i arbetsmarknadspolitiken. Det är
              nämligen ett misslyckande som sätter välfärden på spel. Det är
              ett misslyckande som hotar Sverige som vi känner det. Det är ett
              Sverige som sakta men säkert förändras. Det är ett Sverige där
              barnfattigdomen växer, ett Sverige där långtidsarbetslösheten
              växer, ett Sverige där ungdomsarbetslösheten växer, ett Sverige
              där företagen får svårare att hitta rätt arbetskraft, ett Sverige
              där produktiviteten minskar.
            </seg>
            <seg n="f1b7e160">
              Fem år har det gått med den moderatledda regeringen, fem år med
              både högkonjunktur, och 70 000 missade rekryteringar på grund
              av en misslyckad arbetsmarknadspolitik, och lågkonjunktur, med
              30 000 missade rekryteringar på grund av en misslyckad arbetsmarknadspolitik.
            </seg>
            <seg n="b1f924a0">
              Med den här verkligheten, fru talman, är det omöjligt att förstå
              arbetsmarknadsutskottets ordförandes entusiasm inför massarbetslösheten.
              Det finns inga problem på svensk arbetsmarknad. För övrigt har
              vi sänkt momsen på krogen, säger den glädjestrålande Tomas Tobé.
              En stor del av sin talartid använde han till att tala om en mycket
              dyr satsning som ingen seriös bedömare anser effektiv som arbetsmarknadspolitisk
              åtgärd. Möjligen kan det vara lite kul om det blir billigare på
              krogen, men det ger inga jobb.
            </seg>
            <seg n="0b502aff">
              För att arbetsmarknaden ska fungera krävs det en aktiv arbetsmarknadspolitik.
              Och arbetsmarknadspolitiken blir inte aktiv av att man säger aktiv
              arbetsmarknadspolitik, den blir aktiv i och med att man vidtar
              åtgärder som gör att politiken blir aktiv.
            </seg>
            <seg n="65ad0218">
              En av åtgärderna som krävs för att en aktiv arbetsmarknadspolitik
              ska fungera är att det finns en arbetslöshetsförsäkring värd namnet.
            </seg>
            <seg n="7974a59b">
              Fru talman! Jag vill påminna om att försämringarna i arbetslöshetsförsäkringen
              var den moderatledda regeringens viktigaste åtgärd, enligt dess
              egen beskrivning, för att komma till rätta med arbetslösheten.
              I dagens betänkande från arbetsmarknadsutskottet framgår att utskottet
              vill erinra om att förändringarna i arbetslöshetsförsäkringen
              är den av regeringens arbetsmarknadsreformer som med högst krav
              bidrar till minskad arbetslöshet. Då kan man möjligen säga, fru
              talman, att i den tävlingen finns det inte några starka motkandidater.
              Krogmomsen har inte heller bidragit till att sänka arbetslösheten.
              Det är ändå viktigt att lyfta fram att det är försämringarna i
              arbetslöshetsförsäkringen som regeringen själv definierar som
              den enskilt viktigaste arbetsmarknadsåtgärden för att sänka arbetslösheten.
            </seg>
            <seg n="941c8280">
              Vän av ordning frågar då vad som har gjorts med arbetslöshetsförsäkringen
              och varför. Har arbetslösheten minskat? Har politiken fungerat?
              Arbetsmarknadsutskottets ordförande! Ni har sänkt taket i arbetslöshetsförsäkringen.
              Ni har sänkt ersättningsnivån. Ni har höjt avgiften. Resultatet
              av detta är att arbetslösheten har ökat och att politiken har
              misslyckats.
            </seg>
            <seg n="5328b89e">
              Frågan varför man valde den typen av försämringar och vad man
              menade med dem blir ofta hängande i luften. Regeringen nämner
              ofta inte svaret högt, men om man läser i till exempel budgetpropositionerna
              får man reda på att idén med försämringarna är att folk ska välja
              arbete i stället för arbetslöshet. Det finns bara ett litet problem
              med den ekonomiska eller arbetsmarknadspolitiska teorin, nämligen
              att idén förutsätter en valmöjlighet.
            </seg>
            <seg n="df4618bf">
              Försämringarna i nivåerna har nu några år på nacken. År 2006
              stod jag i talarstolen och debatterade med den tidigare utskottsordföranden
              i arbetsmarknadsutskottet och med den tidigare arbetsmarknadsministern.
              Då hävdade man att de nivåer som genomfördes den 1 januari 2007
              var väl avvägda, uträknade så att de skulle få rätt arbetsmarknadspolitiska
              effekter. Om de var väl avvägda 2006 kan de omöjligtvis, fru talman,
              vara väl avvägda 2011. Men det är samma nivåer i försäkringen.
              Det innebär att man år för år har eroderat försäkringen. Tydligen
              var nivåerna inte så väl avvägda 2006. De var väl för generösa
              eftersom nivåerna ligger fast. Man har insett att de nivåer som
              fastställdes 2006 inte fungerade i den moderata teorin om att
              sänka arbetslösheten. Då låter man nivåerna ligga kvar, eroderar
              försäkringen och hoppas att den så småningom totalt upphör att
              existera. Då ska möjligen teorin fungera. Det kommer den inte
              att göra kan jag meddela kammaren, fru talman.
            </seg>
            <seg n="1242ab33">
              En halv miljon har lämnat försäkringen. Det är ett resultat av
              att man har höjt avgiften. Bara en liten del av de arbetslösa
              får ta del av försäkringen. Bara en bråkdel har sin inkomst skyddad
              av arbetslöshetsförsäkringen. Det är resultatet av den moderatledda
              regeringens politik, och det är resultatet av de voteringar som
              man har genomfört i kammaren.
            </seg>
            <seg n="9c0e13ff">
              De borgerliga tar i betänkandet upp frågan om obligatoriet. När
              man först har konstaterat att förändringen av arbetslöshetsförsäkringen
              har varit lyckad och varit den viktigaste delen i arbetsmarknadspolitiken,
              säger man sedan att man trots allt vill införa ett obligatorium.
              Jag har vid olika tillfällen ställt en fråga till arbetsmarknadsministern
              i kammaren och även till arbetsmarknadsutskottets ordförande.
              På vilket sätt skulle ett obligatorium förbättra arbetsmarknadens
              funktionssätt, givet vilket är tydligt i betänkandet att man inte
              tänker ändra på någonting i övrigt i försäkringen? På vilket sätt
              skulle ett obligatorium förbättra arbetsmarknadens funktionssätt?
              Jag har inte fått svar på frågan tidigare. Arbetsmarknadsministern
              har varit mig svaret skyldig. Arbetsmarknadsutskottets ordförande
              har varit mig svaret skyldig. Kanske, fru talman, vågar man hoppas
              få ett svar på frågan i dag, även om jag naturligtvis är lite
              tvivlande. Jag kan skicka med en fråga till för övrigt. På vilket
              sätt skulle ett obligatorium förbättra för den arbetslöse?
            </seg>
            <seg n="057d6855">
              Den moderata avgiftskonstruktionen där grupper av låginkomsttagare,
              exempelvis hotell- och restauranganställda, betalar höga avgifter
              till a-kassan innebär en omvänd fördelningspolitik. Det leder
              dessutom till att stora grupper riskerar att ställa sig utanför
              det skydd som a-kassan innebär. Vi socialdemokrater föreslår ett
              tak för avgiften på 120 kronor i månaden. Den moderata politiken
              leder till att få får ersättning och ännu färre kan leva på den.
              Kostnaderna för de arbetslösa förs över på redan hårt trängda
              kommuner. Vi socialdemokrater höjer ersättningsnivån i a-kassan
              till 80 procent. Vi höjer taket till 910 kronor per dag, och det
              motsvarar en 80-procentig ersättning från försäkringen för den
              som har inkomster upp till 25 000 kronor i månaden.
            </seg>
            <seg n="a37c0a15">
              Fru talman! Riksdagen har gjort två tillkännagivanden till regeringen
              om förändringar i arbetslöshetsförsäkringen. Det första tillkännagivandet
              gäller frågan om ett återinförande av den så kallade 100-dagarsregeln
              för att underlätta matchningen på arbetsmarknaden. Det andra tillkännagivandet
              gäller frågan om reglerna för deltidsarbetslösa i syfte att upprätthålla
              arbetslinjen så att det inte straffar sig att tacka ja till ett
              arbete på det sätt som blir följden av dagens regler.
            </seg>
            <seg n="78e84e99">
              I budgetpropositionen har regeringen angett att frågan ska beredas,
              att den till och med bereds, och att man avser att återkomma till
              riksdagen. Vi anser att det är mycket angeläget med förbättringar
              av arbetslöshetsförsäkringen. Vi utgår naturligtvis från att regeringen
              inom kort återkommer med förslag till riksdagen i enlighet med
              de tillkännagivandena.
            </seg>
            <seg n="9b945be4">
              Sedan förs ett märkligt resonemang i betänkandet från majoritetens
              sida. Det har även varit uppe i debatten i dag. Man vill att vi
              ska föregå hela regeringens beredningsprocess och lägga fram ett
              förslag på det som regeringen har fått i uppgift att göra. Vi
              inväntar naturligtvis förslaget från regeringen, och vi förutsätter
              att regeringen följer riksdagens tillkännagivande och inte obstruerar
              mot riksdagen. När vi får förslaget ska vi naturligtvis ta ställning
              till det. Då förutsätter vi att regeringen också föreslår en finansiering,
              att det kommer med i till exempel tilläggsbudgeten.
            </seg>
            <seg n="f22c148c">
              För att företagen i Sverige ska kunna rekrytera och expandera
              är det centralt att rekryteringen går snabbt och smidigt samt
              att rätt utbildad arbetskraft finns att tillgå på en väl fungerande
              arbetsmarknad. Arbetsmarknadens aktörer måste ges optimala förutsättningar
              för att en modern, stark ekonomi ska växa långsiktigt och kunna
              betala för de välfärdsambitioner som vi socialdemokrater delar
              med det svenska folket.
            </seg>
            <seg n="ceede100">
              För att människor ska känna trygghet och få stöd för nödvändiga
              förändringar är det väsentligt med en aktiv arbetsmarknadspolitik
              som stöder arbetsmarknadens funktionssätt.
            </seg>
            <seg n="a7519039">
              För att människor ska känna trygghet och få stöd för nödvändiga
              förändringar är det centralt att arbetslöshetsförsäkringen fungerar.
              Den ska fungera som en del av en aktiv arbetsmarknadspolitik,
              som en del av en aktiv politik för omställning. Så är det tyvärr
              inte i dagens Sverige. Men med våra förslag, fru talman, kan man
              skapa en sådan situation. Det skulle vara bra för arbetstagarna,
              företagen och landet.
            </seg>
          </u>
          <note n="f28f6e97">
            Med det här yrkar jag bifall till reservationerna 3, 6 och 16.
          </note>
          <note n="081528d7" type="speaker">
            Anf. 130 TOMAS TOBÉ (M) replik:
          </note>
          <u who="tomas_tobe_07ea93" xml:id="i-f2d6afefbf4e52e0-3" n="a962c729">
            <seg n="23b2be0c"/>
            <seg n="01cc4e0f">
              Fru talman! Det var lite fablernas värld i inledningen av talet.
              Även om talet sedan bytte innehåll fanns det tendenser kvar från
              inledningen.
            </seg>
            <seg n="7e71b7ab">
              Patrik Björck ställde ett antal frågor. Många var riktade mot
              förslaget om en obligatorisk a-kassa. Nu har Patrik Björck fördelen
              av att sitta med i den socialförsäkringsutredning som mycket noga
              ska vända på de stenar och titta på de frågor som finns. Det vi
              från Nya moderaterna och Alliansen har meddelat är att vi tycker
              att det är en god idé om fler har en försäkring mot arbetslöshet.
            </seg>
            <seg n="582f765d">
              Om Patrik Björck inte i dag vill ge beskedet att Socialdemokraterna
              tycker att detta är viktigt bör han svara på frågan: Varför ska
              det vara givet att ha ett skydd för alla kopplat till sjukförsäkringen,
              visserligen med arbetsvillkor, medan det när det gäller arbetslöshetsförsäkringen
              absolut inte får vara så?
            </seg>
            <seg n="85964205">
              Det är också tråkigt att en socialdemokratisk företrädare återigen
              väljer att redovisa en mycket negativ syn på de jobb som växer
              fram inom hotell- och restaurangbranschen. Man raljerar över dessa
              jobb och säger att det inte är någon stor satsning och att det
              inte är viktigt. Socialdemokraterna behöver svara på frågan hur
              alla de ungdomar och utrikes födda som i dag står utanför arbetsmarknaden
              ska få en möjlighet att komma in och få ett arbete. Om ni på punkt
              efter punkt vill göra det dyrare att anställa och höja kostnaderna
              blir alternativet till slut bara arbetslöshet.
            </seg>
          </u>
          <note type="speaker" n="2c9422ff">
            Anf. 131 PATRIK BJÖRCK (S) replik:
          </note>
          <u who="patrik_bjorck_7044f9" xml:id="i-b98d3f1c3e7a524e-1" n="94b073e0" next="i-55d6f14813ea0d76-1">
            <seg n="7633595d">
              Fru talman! Tack för möjligheten att få replikera och ställa
              frågor! Jag ställde frågan till Tomas: På vilket sätt skulle ett
              obligatorium förbättra arbetsmarknadens funktionssätt givet de
              regler som finns? I betänkandet finns det inga förslag om att
              ändra något utom att göra detta obligatoriskt.
            </seg>
            <seg n="949d5e86">
              Tomas Tobé vet lika väl som jag att detta inte innebär att det
              är fler som får del av arbetslöshetsförsäkringen. Den frågan hänger
              fortfarande i luften. Jag har ställt den förut. Jag har inte fått
              svar på den, och jag kommer uppenbarligen inte att få svar på
              den i dag heller.
            </seg>
            <seg n="5a22596f">
              Tomas Tobé säger att han vill att fler ska få ta del av försäkringen.
              Lägg fram sådana förslag då! Ni lägger inte fram några sådana
              förslag. Det är ni som har sett till att det är kanske 40 procent
              av de arbetslösa som får ta del av försäkringen. Det är 23 procent
              som får ta del av inkomstskyddet i försäkringen. Detta är era
              förslag och er politik. Det är ni som är ansvariga ta ert ansvar!
              Spela inte fånig!
            </seg>
            <seg n="6c160906">
              Sedan tycker jag i och för sig att man ska ha högt i tak i debatten,
              men var i mitt anförande framfördes någon negativ syn på jobben
              inom restaurangbranschen? Jag utmanar Tomas Tobé på det. Jag skulle
              vilja få fört till protokollet att detta är en total osanning
              från arbetsmarknadsutskottets ordförande och dessutom en oskicklig
              och dålig debatteknik.
            </seg>
            <seg n="893e5814">
              Vad vi hävdar, med stöd av forskning och ledande ekonomer, är
              att detta inte skapar några nya jobb. Det är bara det vi säger
              och inget annat.
            </seg>
          </u>
          <note n="21c1ef56">
            Anf. 132 TOMAS TOBÉ (M) replik:
          </note>
          <u who="patrik_bjorck_7044f9" xml:id="i-55d6f14813ea0d76-1" n="94b073e0" prev="i-b98d3f1c3e7a524e-1">
            <seg n="7a90c565">
              Fru talman! Låt mig då försöka vara ännu tydligare om obligatoriet.
              Om fler kommer att få ersättning från a-kassan utifrån inkomstbortfallsprincipen
              skulle det så klart bidra till att också förbättra funktionssättet
              på arbetsmarknaden. Om vi har fler som är med och långsiktigt
              säkerställer att vi har en bra finansiering av arbetslöshetsförsäkringen
              är det givetvis viktigt.
            </seg>
            <seg n="f5574966">
              Alliansen har även under de senaste åren valt att gå fram med
              förslag för att ibland ändra kvalificeringstider och ibland sänka
              avgifter för att säkerställa att vi ska få tillbaka många av dem
              som valde att lämna arbetslöshetsförsäkringen. Sverige har ju
              under lång tid haft ett problem med att många står utanför.
            </seg>
            <seg n="d271e8bb">
              Det är möjligt att jag har missuppfattat Patrik Björck, men såvitt
              jag förstod stod han och raljerade och tyckte att det enda stora
              förslag som Alliansen hade var sänkt restaurangmoms. Har jag missuppfattat
              honom beklagar jag det. Det vore välkommet med en socialdemokrat
              som inte kallar detta för Toast Skagen-jobb. Jag tror nämligen
              att det är oerhört viktiga jobb.
            </seg>
            <seg n="f1985abd">
              Jag träffade för ett antal veckor sedan två ungdomar. Den ene
              hette Johan, och han var 23 år. Den andra var en tjej som hette
              Cherine, och hon var 21 år. De befinner sig nu precis i det läget
              att de vill in på arbetsmarknaden och ha ett arbete. De har ett
              bra gymnasium bakom sig. Johan hade varit ute och rest ett antal
              år. De vill nu in på arbetsmarknaden. Problemet blir att med er
              politik gör ni det svårare.
            </seg>
            <seg n="849a8f24">
              När man säger nej till sänkt restaurangmoms och vill fördubbla
              kostnaderna för att anställa dessa ungdomar gör man det svårare.
              Vi försöker också peka på att många väljare ställer sig frågande
              till detta. Hur kan fler människor få jobb när ni i varje läge
              väljer att motarbeta dessa jobb med högre skatter för att finansiera
              ökade bidrag? Unga får betala er bidragsnota.
            </seg>
          </u>
          <note type="speaker" n="6c0c518c">
            Anf. 133 PATRIK BJÖRCK (S) replik:
          </note>
          <u who="patrik_bjorck_7044f9" xml:id="i-25dba5719fce3a7c-0" n="94b073e0">
            <seg n="0c880183">
              Fru talman! Det blir en märklig replikomgång när arbetsmarknadsutskottets
              ordförande har skrivit replikerna innan han har hört mitt anförande.
              Då blir det väldigt märkligt.
            </seg>
            <seg n="be8b173f">
              Jag sade inte att sänkningen av restaurangmomsen var det enda
              stora förslaget. Jag sade att det viktigaste förslaget var försämringen
              av a-kassan. Sedan nämnde jag också att ett annat förslag ni hade
              var sänkningen av krogmomsen. Alla vet att det inte ger några
              nya jobb. Det var detta jag sade och ingenting annat.
            </seg>
            <seg n="eca10935">
              Lyssna på mitt anförande och begär replik sedan! Skriv inte replikerna
              först! Det blir en väldigt märklig debatt annars.
            </seg>
            <seg n="c5f7b26c">
              Sedan säger arbetsmarknadsutskottets ordförande att om fler skulle
              få inkomstskydd skulle försäkringen förbättra arbetsmarknadens
              funktionssätt. Det är vi helt överens om. Skillnaden mellan mig
              och Tomas Tobé är att jag lägger fram sådana förslag. Tomas Tobé
              lägger inte fram ett enda förslag som innebär att fler får ett
              inkomstskydd i försäkringen. Därför lägger han inte heller fram
              ett enda förslag som förbättrar arbetsmarknadens funktionssätt,
              som i dag är dåligt.
            </seg>
            <seg n="5448a912">
              Svenskt Näringsliv säger i sin rekryteringsenkät att 70 000 rekryteringar
              missas under brinnande högkonjunktur för att man inte har rätt
              utbildad arbetskraft. Det är total brist på arbetsmarknadspolitik.
              Under lågkonjunktur missar man 30 000 rekryteringstillfällen för
              att rätt utbildad arbetskraft inte finns. Det är ett totalt misslyckande
              för den moderata arbetsmarknadspolitiken.
            </seg>
            <seg n="5f7fd089">
              Riksbanken har kommit till oss i utskottet och förklarat för
              oss hur den misslyckade arbetsmarknadspolitiken styr deras räntebanor.
              Före den senaste lågkonjunkturen konstaterade de att trots att
              man var nere och bottnade på omkring 7 procent innan arbetsmarknaden
              vände, på grund av den misslyckade arbetsmarknadspolitiken, påverkade
              det ränteläget. På punkt efter punkt visar det sig att den moderata
              arbetsmarknadspolitiken inte fungerar.
            </seg>
            <seg n="b80f9add">
              Om fler skulle få ett inkomstskydd i arbetslöshetsförsäkringen
              skulle det öka arbetsmarknadens funktionssätt. Men ni lägger inga
              sådana förslag. Vi lägger sådana förslag.
            </seg>
          </u>
          <note type="speaker" n="70306929">
            Anf. 134 MARIA PLASS (M):
          </note>
          <u who="maria_plass_aaeb6c" xml:id="i-9f8ed4843f2bc473-0" n="5cbe3612">
            <seg n="695cfb77">
              Fru talman! Om vi går igenom EU-kommissionens höstprognos kan
              vi notera att deltagandet på arbetsmarknaden i Sverige är högre
              än i något annat EU-land. Den genomsnittliga långtidsarbetslösheten
              i Europa är tre gånger så hög som i Sverige.
            </seg>
            <seg n="b895be5d">
              Sedan 2006 har inte bara Alliansens ansvarstagande för ekonomin
              givit resultat utan också arbetslinjen. 160 000 fler arbetar.
              143 000 färre är förtidspensionärer. Antalet sjukskrivna har kraftigt
              minskat. Men det kanske viktigaste är att vi har fört Sverige
              bort ifrån det tillstånd som rådde där vi hade tillväxt men där
              inga nya jobb skapades. Detta är bra. Samtidigt ligger det både
              stora samhällsproblem och utmaningar framför oss som vi givetvis
              ska ta på allvar.
            </seg>
            <seg n="e6527824">
              Det som nu utspelar sig runt om i Europa är stora nedskärningar
              i företag och i välfärdens verksamheter och en ökande arbetslöshet.
              Det skulle vara farligt att tro att Sverige som en liten öppen
              ekonomi inte skulle påverkas av den oro som nu råder i vår omvärld.
            </seg>
            <seg n="53c4584b">
              I dag är 65 000 fler sysselsatta än för ett år sedan. Det är
              bra, men det är klart att det inte räcker. 345 000 saknar fortfarande
              ett arbete. Stora ansträngningar görs för att de som blir arbetslösa
              ska få ett nytt jobb.
            </seg>
            <seg n="32f36276">
              I Sverige ska det finnas ett bra skydd om man blir arbetslös
              och vi ska ha en väl utformad arbetslöshetsförsäkring som fungerar
              som en omställningsförsäkring mellan två arbeten. Så har det tyvärr
              inte varit tidigare. Det har tidigare funnits stora problem med
              a-kassans utformning. Därför har alliansregeringen genomfört ett
              antal reformer för att tydliggöra a-kassans roll som omställningsförsäkring
              och för att stärka drivkrafterna att söka arbete.
            </seg>
            <seg n="46bfd836">
              Förändringarna av arbetslöshetsförsäkringen har inte bara tydliggjort
              dess ursprungliga roll som omställningsförsäkring utan också,
              i kombination med andra åtgärder, i synnerhet jobbskatteavdraget,
              bidragit till att sänka jämviktsarbetslösheten. Vi har gått från
              att kortsiktigt omfördela arbetslösa mellan olika åtgärder i syfte
              att uppnå den socialdemokratiska regeringens statistiska mål till
              en arbetslöshetsförsäkring med en långsiktig strategi med varaktiga
              förbättringar i fråga om ökad sysselsättning och minskad arbetslöshet.
            </seg>
            <seg n="7e4b1eb7">
              En närmast enhällig forskarkår stöder Alliansens politik med
              reformer med bland annat omställningen i arbetslöshetsförsäkringen,
              jobbskatteavdragen och det förbättrade funktionssättet. Det konstaterar
              bland annat Långtidsutredningen, IFAU, KI och OECD.
            </seg>
            <seg n="5952a7c1">
              Vi har i dag en arbetslöshetsförsäkring som fungerar som en omställningsförsäkring.
              Den består av två delar. Den ena delen är en frivillig inkomstrelaterad
              försäkring med ett ersättningstak om 680 kronor per dag som betalas
              ut till personer som är medlemmar i a-kassan. Den andra, grundförsäkringen,
              med ett ersättningstak om 320 kronor per dag, betalas ut till
              personer som inte är medlemmar i en a-kassa eller som inte varit
              medlemmar tillräckligt länge för att ha rätt till inkomstrelaterad
              ersättning. Till detta kommer ett brett utbud av såväl kollektiva
              som individuella kompletterande inkomstförsäkringar. År 2010 hade
              32 av 53 fack- och yrkesförbund tecknat en kollektiv inkomstförsäkring
              för sina medlemmar.
            </seg>
            <seg n="c4539994">
              Fru talman! Tack vare en ansvarsfull politik som värnat de offentliga
              finanserna har Sverige kunnat hantera den ekonomiska krisen väl.
              Sverige har med sina goda offentliga finanser ett gynnsamt utgångsläge
              för att möta konjunkturavmattningen och pressa ned arbetslösheten.
            </seg>
            <seg n="4153b6f6">
              Jag välkomnar att alliansregeringen nu föreslår ett arbetsmarknadspaket
              på sammanlagt 8,1 miljarder kronor. I fokus står bland annat insatser
              för aktivitet, utbildning, praktik, matchning samt insatser som
              gör anställningarna billigare. Men det finns också insatser och
              incitament för jobb. Det är just det som vår politik handlar om,
              att människor ska få ett jobb. För oss är alla jobb viktiga, och
              alla jobb behövs. Det är vi mycket tydliga med.
            </seg>
            <seg n="16963fbc">
              När det gäller oppositionspartiernas politik kan vi konstatera
              att det saknas ett gemensamt alternativ till alliansregeringens
              politik. Mot en tydlig allianspolitik står fyra ganska spretiga
              alternativa förslag med mycket lite gemensamt. Oppositionens enda
              gemensamma nämnare är att de fortfarande prioriterar bidragslinjen
              framför arbetslinjen.
            </seg>
            <seg n="6facfc80">
              Socialdemokraterna, Miljöpartiet, Sverigedemokraterna och Vänsterpartiet
              väljer att presentera återställare av regeringens förändringar
              i arbetslöshetsförsäkringen. I stället för satsningar på att bryta
              och förhindra arbetslöshet med resurser som stimulerar människors
              möjligheter till arbete ägnar oppositionen stora delar av budgeten
              till att öka bidragen.
            </seg>
            <seg n="a6d396b5">
              Jag finner oppositionspartiernas prioritering svårbegriplig av
              flera skäl. För det första riskerar den återställare av arbetslöshetsförsäkringen
              som man förordar att öka arbetslösheten. I ett mycket osäkert
              läge i världsekonomin med en fortfarande alltför hög arbetslöshet
              framstår det som ytterst ansvarslöst att sträva efter en återgång
              till tidigare bidragslinje.
            </seg>
            <seg n="fbfe9fce">
              För det andra är oppositionspartiernas miljardförstärkning av
              arbetslöshetsförsäkringen svårbegriplig mot bakgrund av det blygsamma
              reformutrymme som funnits för 2012 års budget. Av de 15 miljarder
              som finns att ta i anspråk för 2012 utan att överge det finanspolitiska
              ramverket väljer oppositionspartierna att satsa 1,56 miljarder
              på återställare i arbetslöshetsförsäkringen på utgiftsområde 14.
            </seg>
            <seg n="8a3607f6">
              För Socialdemokraternas och Vänsterpartiets del tillkommer sedan
              ytterligare 25 miljarder kronor i budgetförsvagningar på inkomstsidan
              genom förslaget att sänka kostnaden för medlemskap. Dessa prioriteringar
              framstår inte som ansvarsfulla i en ekonomisk situation som talar
              för ett behov av just ansvarstagande.
            </seg>
            <seg n="75609950">
              För det tredje är arbetslöshetsförsäkringens framtida utformning
              föremål för den parlamentariska Socialförsäkringsutredningen.
              Även ur detta perspektiv förefaller oppositionspartiernas förslag
              på omedelbara och stora förändringar i försäkringen mindre välbetänkta.
            </seg>
            <seg n="faf4cb69">
              Fru talman! Oppositionspartiernas enighet om bidragslinjen tycks
              i varje fall inte sträcka sig till de tillkännagivanden om återinförd
              100-dagarsregel och borttagen deltidsbegränsning som man drev
              väldigt hårt för knappt ett halvår sedan. Borttagande av deltidsbegränsningen
              återfinns bara i Vänsterpartiets och om jag förstår det rätt Sverigedemokraternas
              budgetmotion.
            </seg>
            <seg n="021b38fb">
              Det är anmärkningsvärt att både Socialdemokraterna och Miljöpartiet,
              som i våras ansåg att det var så pass viktigt att man kunde förena
              sig med Sverigedemokraterna och Vänsterpartiet bakom sin ståndpunkt,
              nu inte tycker att förslagen bör nämnas i deras budgetmotioner.
            </seg>
            <seg n="d6f654bb">
              Att som Socialdemokraterna och Miljöpartiet i maj samla en riksdagsmajoritet
              bakom krav i flermiljardklassen som man i september inte följer
              upp och finansierar i ett eget budgetalternativ utgör i förlängningen
              en risk för trovärdigheten inte bara för de enskilda partiernas
              politik utan ytterst för hela det finanspolitiska ramverket.
            </seg>
            <seg n="451b9952">
              Med detta vill jag yrka bifall till förslaget i betänkandet och
              avslag på samtliga motioner.
            </seg>
          </u>
          <note type="speaker" n="e0603555">
            Anf. 135 PATRIK BJÖRCK (S) replik:
          </note>
          <u who="patrik_bjorck_7044f9" xml:id="i-25dba5719fce3a7c-1" n="94b073e0">
            <seg n="cf045749">
              Fru talman! Det fanns mycket i anförandet som man skulle kunna
              kommentera. Jag ska koncentrera mig på några delar.
            </seg>
            <seg n="1325530d">
              Vi har en arbetslöshetsförsäkring som fungerar, säger Maria Plass.
              Tycker Maria Plass att en försäkring fungerar om mindre än hälften
              av de arbetslösa får del av försäkringen och om 23 procent får
              sin inkomst försäkrad?
            </seg>
            <seg n="4e719974">
              Tycker Maria Plass att en sådan försäkring fungerar när en halv
              miljon har tvingats lämna den efter den politik som Maria Plass
              representerar? Är det ett exempel på en väl fungerande försäkring?
              Det skulle jag vilja ha svar på.
            </seg>
            <seg n="7f7083fc">
              Hur är det tänkt att den arbetslöshetsförsäkringspolitik som
              Maria Plass står för ska sänka arbetslösheten? Kan Maria Plass
              förklara det kort och hur den mekanismen ser ut som ska skapa
              fler jobb genom att man svälter ut människor?
            </seg>
            <seg n="0673be96">
              Det är en bisarr logisk kullerbytta. Man har en genomtänkt politik
              som ska förbättra arbetsmarknadens funktionssätt, och som Maria
              Plass uppenbarligen tror att hon har, såsom man har utformat arbetslöshetsförsäkringen.
              Sedan välkomnar hon kollektivavtalade försäkringar som fullkomligt
              kullkastar den politiken genom att skapa helt nya villkor på arbetsmarknaden.
            </seg>
            <seg n="912ff2dd">
              Jag skulle vilja fråga Maria Plass: Hur får Maria Plass ihop
              det? Det finns en väl genomtänkt moderat politik att man skapar
              en arbetslöshetsförsäkring med differentierade avgifter som ska
              påverka lönebildningen med låga ersättningsnivåer och med väldigt
              få som blir försäkrade. Sedan välkomnar man ett annat försäkringssystem,
              det kollektivavtalade, som tar bort effekterna av den politiken.
            </seg>
            <seg n="e91596e4">
              Fru talman! Hur kan Maria Plass förklara logiken i detta?
            </seg>
          </u>
          <note type="speaker" n="2b39ac17">
            Anf. 136 MARIA PLASS (M) replik:
          </note>
          <u who="maria_plass_aaeb6c" xml:id="i-9f8ed4843f2bc473-1" n="5cbe3612">
            <seg n="c9382725">
              Fru talman! Det var många frågor och många påståenden. Först
              och främst var det 700 000 utanför arbetslöshetsförsäkringen 2006
              när Socialdemokraterna var i regeringsställning. Det stämmer att
              det var ett ganska stort antal som lämnade. Men de har också börjat
              återkomma. Det är i dag omkring 3,4 miljoner som ändå är medlemmar
              i a-kassan. Vi ser att det ökar och att människor kommer tillbaka.
            </seg>
            <seg n="9452072a">
              Patrik Björck brukar ta till ganska stora ord i varje fall i
              debatten. Nu var det svälten som var på tapeten. Jag tror inte
              att Patrik Björck vet vad svält är i det här fallet. I Sverige
              svälter inte människor på grund av att de har dålig a-kassa.
            </seg>
            <seg n="73f35eba">
              Jag tycker ändå att vi har en a-kassa som fungerar, som svar
              på påståendet. Vi har en a-kassa som gör att människor får ersättning
              om de är medlemmar i a-kassan, annars har de ett grundbelopp.
              De ska uppfylla ett arbetsvillkor. Det är bra att man har villkor
              i a-kassan.
            </seg>
            <seg n="79570fa6">
              Det Socialdemokraterna vill genomföra är ett höjt tak för a-kassan.
              Det kostar pengar att höja taket. Det kostar pengar att sänka
              kostnaden för att vara medlem.
            </seg>
            <seg n="cf088f3d">
              Hur har man tänkt finansiera det? Var tar man pengarna? Vem ska
              få det sämre? Är det sämre skolor, sämre omsorg och sämre sjukvård
              som ska betala de omställningar i a-kassan som Socialdemokraterna
              förespråkar?
            </seg>
          </u>
          <note type="speaker" n="07fc6f4b">
            Anf. 137 PATRIK BJÖRCK (S) replik:
          </note>
          <u who="patrik_bjorck_7044f9" xml:id="i-25dba5719fce3a7c-2" n="94b073e0">
            <seg n="7e74b7c2">
              Fru talman! Jag ställde tre frågor. Jag tror att jag fick svar
              på en. Jag frågade: Har vi en försäkring som fungerar med alla
              de brister som jag räknade upp? Maria Plass svarade: Ja, försäkringen
              fungerar. Trots att bara 2 procent får sin inkomst skyddad, trots
              att mindre än hälften har någon del av försäkringen över huvud
              taget och trots att en halv miljon har lämnat svarar Maria Plass
              ja.
            </seg>
            <seg n="7b6779d6">
              Som argument säger Maria Plass att ett antal hundra tusen var
              utanför försäkringen tidigare och att det har fördubblats. Det
              skulle vara ett argument för att det i dag fungerar bättre. Det
              är för mig helt uppochnedvänd logik. Det argumentet förstod jag
              inte.
            </seg>
            <seg n="7004ff2e">
              Maria Plass svarade inte på hur mekanismen att arbetslöshetsförsäkringen
              ska ge lägre arbetslöshet fungerar.
            </seg>
            <seg n="9cf143dc">
              Man har utformat ett system som är så vetenskapligt och väl genomtänkt
              när det gäller hur det ska påverka lönebildning, sänka lönerna
              och påverka viljan att ta ett arbete i stället för att vara arbetslös,
              och så kommer det kollektivavtalade försäkringar med mycket högre
              nivåer som kullkastar den smarta väl genomtänkta moderata politiken.
              Att svälta ut någon är helt normalsvenskt bildspråk som jag tror
              att alla normala vuxna människor vet vad det betyder. Om man använder
              en sådan politik för att svälta ut någon, hur kan man då applådera
              när kollektivavtalade försäkringar ställer allt på huvudet? Hur
              ser den logiken ut? Hur förbättrar de kollektivavtalade försäkringarna
              arbetsmarknadens funktionssätt? Hur sänker de arbetslösheten?
              Det skulle jag vilja att Maria Plass svarar på.
            </seg>
          </u>
          <note type="speaker" n="31ac312b">
            Anf. 138 MARIA PLASS (M) replik:
          </note>
          <u who="maria_plass_aaeb6c" xml:id="i-9f8ed4843f2bc473-2" n="5cbe3612">
            <seg n="6a3316bb">
              Fru talman! Det var många frågor. Jag ställde en fråga tillbaka
              om finansieringen. Jag fick inget svar på den heller. Det kanske
              beror på att det inte finns något svar från Socialdemokraterna.
              Det finns inte någon politik i den här frågan heller, annat än
              att höja taket och sänka medlemsavgiften. Det kostar väldigt mycket
              pengar. Vi får inte svar på hur det ska finansieras. Varifrån
              ska pengarna tas? Jobbskatteavdraget har debatterats mycket. Jag
              antar att det ryker det som ger människor mer pengar i plånboken.
              Det gäller människor som jobbar. Människor som är arbetslösa blir
              också sjuka och har barn i skolan och kanske föräldrar som behöver
              omsorg. Är det där man ska ta pengarna?
            </seg>
            <seg n="29f425d4">
              Det pratas också mycket om hur mycket man får ut i a-kassa och
              den 80-procentiga gränsen som Socialdemokraterna nämner i sin
              budgetmotion. Man hör många olika siffror. Det talas om mellan
              3 och 4 procent. Jag har fått höra att det är en felräkning. Det
              ligger någonstans mellan 7 och 30 procent. Vecka 35 var det 12
              procent, enligt en uppgift som jag har fått i dag.
            </seg>
            <seg n="43fddac4">
              Det är mycket skrämselpropaganda och stora ord. Jag vidhåller
              att vi har en arbetslöshetsförsäkring som ger mer arbete. Vi har
              en arbetslinje som står mot er bidragslinje. Ni tror att människor
              söker arbete i större utsträckning om de får bidrag. Vi lägger
              pengarna på att människor ska få ett arbete. Det är det viktiga
              för oss.
            </seg>
          </u>
          <note type="speaker" n="29d67ad3">
            Anf. 139 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-5" n="969856bd">
            <seg n="7e10a04b">
              Fru talman! Det är mycket uppfriskande att höra att Maria Plass
              till skillnad från andra borgerliga företrädare här i dag är nöjd
              och tycker att arbetslöshetsförsäkringen fungerar bra och att
              man inte vill att fler människor ska få a-kasseersättning eller
              att den ska bli högre. När det handlar om hur många som får ut
              80 procent av sin tidigare lön är det 34 procent av dem som har
              förlorat ett heltidsarbete.
            </seg>
            <seg n="1a680c91">
              Genomsnittslönen på svensk arbetsmarknad är för närvarande 28
              700 kronor medan taket i a-kassan är 18 700 kronor. Den högsta
              försäkringsbara inkomsten i arbetslöshetsförsäkringen ligger alltså
              10 000 kronor under den genomsnittliga inkomsten. Det är svårt
              att förstå hur man kan hävda att det är en bra försäkring. I själva
              verket har den svenska arbetslöshetsförsäkringen rasat från femte
              till tjugoförsta plats bland OECD-länderna mellan åren 2002 och
              2008. De allra flesta utvecklade länder har alltså i dag en betydligt
              bättre arbetslöshetsförsäkring än Sverige. Det är märkligt att
              påstå att den fungerar så bra.
            </seg>
            <seg n="f98b516d">
              Det finns inte alls någon enhällig forskarkår bakom den borgerliga
              regeringens a-kassereformer. Tvärtom. Anders Kjellberg som är
              en av Sveriges mest meriterade forskare på arbetsmarknaden och
              arbetsmarknadens funktionssätt och Lars Calmfors som, såvitt jag
              vet, är ett slags ekonomisk rådgivare till regeringen har hävdat
              att de differentierade a-kasseavgifterna inte fungerar på det
              sätt som Moderaterna har tänkt. När industrikrisen slog in i Sverige
              menade Calmfors och kompani i Finanspolitiska rådet att det var
              ett stort problem att den stabiliserande verkan av arbetslöshetsförsäkringen
              som bör finnas hade urholkats av regeringens försämringar i a-kassan.
              Man föreslog en tillfällig höjning av a-kasseersättningen för
              att rädda jobb.
            </seg>
          </u>
          <note type="speaker" n="f23f06c4">
            Anf. 140 MARIA PLASS (M) replik:
          </note>
          <u who="maria_plass_aaeb6c" xml:id="i-9f8ed4843f2bc473-3" n="5cbe3612">
            <seg n="f991469b">
              Fru talman! När det gäller den 80-procentiga ersättningen tror
              jag på de siffror som jag har fått. De säger 12 procent när det
              handlar om heltid, 30 procent när det handlar om deltid. Josefin
              Brink har andra siffror. Det får stå för Josefin Brink. Jag tror
              kanske mer på de siffror som jag har fått än på Josefin Brinks.
            </seg>
            <seg n="19a86b71">
              Vilket är bäst? Är det att ha ett arbete, eller är det att vara
              arbetslös? Där tror jag att vi är överens: Det bästa är att ha
              ett arbete. Det är väl inte meningen att man ska ha en varaktig
              försörjning med samma lön som man hade när man arbetade. Vad är
              då incitamentet för ett arbete? Det är naturligtvis arbetskamrater,
              och det finns många andra faktorer. Men vi anser att vi ska lägga
              krutet på att människor ska få arbete, inte på att människor ska
              vara arbetslösa.
            </seg>
            <seg n="6ad0da6e">
              Josefin Brink talade om de differentierade medlemsavgifterna.
              Det finns inga bevis för att de har fungerat, men det finns heller
              inga bevis för att de inte har fungerat. Vi kan nog inte säga
              vare sig det ena eller det andra, för de bevisen finns inte.
            </seg>
          </u>
          <note type="speaker" n="4a7f3e26">
            Anf. 141 JOSEFIN BRINK (V) replik:
          </note>
          <u who="josefin_brink_4d45f6" xml:id="i-12186a1b2e07d677-6" n="969856bd">
            <seg n="135f8e4e">
              Fru talman! Vem har föreslagit att man ska ha lika hög ersättning
              när man är arbetslös som man hade när man jobbade? Ingen i den
              här kammaren, såvitt jag vet. Jag vet inget parti som föreslår
              att man ska ha 100 procent i a-kasseersättning. Vi tycker däremot
              att försäkringen ska ge det som utlovats, nämligen 80 procent
              i ersättning till en majoritet av löntagarna. I dag är den genomsnittliga
              ersättningen under 50 procent. Vi får väl kolla sedan hur stor
              andelen är, men det är en bråkdel av Sveriges löntagare som får
              ut 80 procent. Som bekant är 80 procent betydligt mindre än 100
              procent. Vi tycker att 80 procent är rimligt.
            </seg>
            <seg n="99d1e796">
              När det handlar om huruvida det finns bevis för att den differentierade
              a-kasseavgiften fungerar eller inte är beviset att lönerna inte
              har börjat sjunka i de fackförbund vars a-kassor har tvingats
              höja sina a-kasseavgifter, vilket Moderaterna föreställde sig.
              Tanken med det här är ju att hotellstäderskor som har den högsta
              a-kasseavgiften av alla ska sänka sina löneanspråk för att få
              sänkt a-kasseavgift. Det har inte fungerat. Det går naturligtvis
              att se.
            </seg>
            <seg n="8eb18c53">
              Däremot har det fungerat väldigt effektivt ur en synvinkel, nämligen
              att en massa människor som har stort behov av att ha en arbetslöshetsförsäkring
              inte längre har råd att betala för den utan har lämnat försäkringen.
            </seg>
            <seg n="20afde3a">
              Det är inte gratis att ha en arbetslöshetsförsäkring som inte
              fungerar. Kostnaderna för försörjningsstödet har, som sagt, ökat
              med 30 procent under den borgerliga regeringsperioden. En ökning
              med 30 procent är en stor belastning på kommunernas ekonomi i
              direkta utgifter och frånvaro av skatteintäkter och konsumtionsutrymme
              som i annat fall bärs av arbetslöshetsförsäkringen.
            </seg>
            <seg n="9806cb73">
              Min fråga till Maria Plass är: Är det bättre att alla de arbetslösa
              som ni inte har lyckats sätta i jobb har socialbidrag än att de
              har ersättning från arbetslöshetsförsäkringen?
            </seg>
          </u>
          <note type="speaker" n="7286159b">
            Anf. 142 MARIA PLASS (M) replik:
          </note>
          <u who="maria_plass_aaeb6c" xml:id="i-9f8ed4843f2bc473-4" n="5cbe3612">
            <seg n="4f309992">
              Fru talman! Vad är bäst? Jag vidhåller fortfarande att det givetvis
              är bäst att ha ett arbete. Vi prioriterar de åtgärder som gör
              att människor får ett arbete genom olika typer av aktiviteter.
              Vänsterpartiet tar hela det reformutrymme som finns och lägger
              det på höjd a-kassa, sänkta medlemsavgifter och avdrag. Allting
              ska i stort sett gå till denna typ av avgifter.
            </seg>
            <seg n="cce3b4f8">
              Vi prioriterar arbete. Ni prioriterar bidrag. Vi kommer aldrig
              att vara överens. Jag tror att det är lika bra att vi inser det
              båda två.
            </seg>
          </u>
          <note type="speaker" n="98b318d6">
            Anf. 143 RAIMO PÄRSSINEN (S):
          </note>
          <u who="raimo_parssinen_4608d0" xml:id="i-4e9ab61145c141cd-0" n="40d7d77b" next="i-3e4c068056fc3209-0">
            <seg n="70de8d4f">
              Fru talman! Under Moderaternas strikta ledning skriver regeringspartierna
              i betänkandet att man uppskattar att arbetsmiljöområdet är föremål
              för nytänkande och att man inte enbart ser risker utan även möjligheter.
            </seg>
            <seg n="442d343f">
              Kan det kallas för nytänkande? Är det inte samma sak egentligen?
              När man minskar riskerna förbättrar man arbetsmiljön. Jag måste
              ställa en fråga till er: Vad står nytänkandet för?
            </seg>
            <seg n="aaf9b00e">
              Man kan möjligen ana ett spår när man läser Tomas Tobés artikel
              i Arbetarbladet häromveckan. Det kanske är nytänkandet han menar.
              Han skriver: Vi får inte ta den lätta vägen och bara lägga över
              allt ansvar på den ena parten. Blir det en situation där arbetsgivaren
              får ta allt ansvar kommer vi också att se en minskad vilja att
              anställa. I slutändan är det ingen som tjänar på en politik som
              minskar sysselsättningen.
            </seg>
            <seg n="8ecaa3b0">
              Är det är detta som är regeringens nytänkande? Hur ska vi förstå
              de här raderna? Varnar Tomas Tobé oss för att ställa krav på arbetsgivare
              när det gäller arbetsmiljöfrågor? För oss socialdemokrater, och
              det borde vara så för alla i denna kammare, är arbetsmiljölagen
              glasklar i sin skrivning. Det är arbetsgivaren som är ansvarig
              för arbetsmiljön och ska vidta alla åtgärder som behövs för att
              förebygga ohälsa och olycksfall.
            </seg>
            <seg n="f1b0e5aa">
              Vill ni i regeringspartierna nu ändra på detta? Är det detta
              Tomas Tobé skriver? Vill ni gå in och ändra i arbetsmiljölagen?
              Vi måste få ett klargörande här. Vad är det för ansvar som ska
              läggas på den anställde? Vad är det för ökat ansvar som ska läggas
              på facket? Ett varningens finger pekar rakt upp från Moderaterna
              som säger att man inte kan lägga allt ansvar på en part. Då vill
              man inte anställa. Betyder det att krav på bättre arbetsmiljö
              hotar jobben? Det här kräver sin förklaring, och jag hoppas att
              jag får den i kväll.
            </seg>
            <seg n="dcb96439">
              Det som händer ute i arbetslivet nu kunde man läsa om i LO-tidningen.
              Där skrev man om ett skyddsombud som blev uppsagd efter att han
              hade anmärkt på sin arbetsmiljö. Uppsägningen kom inte direkt.
              När arbetsgivaren fick frågan av LO-tidningen om det hade någonting
              med skyddsombudets anmälan till Arbetsmiljöverket att göra att
              han blev uppsagd svarade arbetsgivaren att nej, så var det inte,
              utan det var andra skäl.
            </seg>
            <seg n="10157a01">
              Det finns andra sådana händelser då skyddsombud försätts i svåra
              situationer av sin arbetsgivare när de endast utför sitt förtroendeuppdrag.
            </seg>
            <seg n="ba1d22c5">
              Det saknas 100 000 skyddsombud i det här landet. Det är skyddsombuden
              som finns längst ut i kapillärerna, och de är en oerhört viktig
              del i ett framgångsrikt arbetsmiljöarbete. Men nu får vi höra
              från Tomas Tobé att vi inte kan ställa för stora krav.
            </seg>
            <seg n="91ab85ee">
              Det kan möjligen ha någonting att göra med att EU-kommissionen
              nu har lagt fram förslag om undantag till Europeiska rådet. Man
              kallar det för en regelförenkling. Man säger att mikroföretag
              med tio anställda eller färre kanske ska undantas från vissa arbetsmiljöregler.
              Det kallar man för en regelförenkling. Kommissionen säger att
              små och medelstora företag och i Europa handlar det om företag
              som har 250 anställda eller färre ska slippa ha skyddskommittéer.
              Gör man det för att man ska koncentrera sig på att klara den ekonomiska
              krisen genom att lägga en god arbetsmiljö på altaret för att offras?
            </seg>
            <seg n="6d82d559">
              Jag hoppas faktiskt att utskottets ordförande tar möjligheten
              och chansen här i kväll att förklara vad han menar när han säger
              att en bättre arbetsmiljö minskar viljan att anställa. Samtidigt
              säger ni att ert nytänkande står för att det är positivt med en
              god arbetsmiljö. Det driver utvecklingen framåt. Då får ni välja.
              Är det så får ni satsa på en bättre arbetsmiljö.
            </seg>
            <seg n="095373f2">
              Fru talman! Arbetsmiljölagen bygger på ett aktivt partssamarbete.
              Lagen är faktiskt skriven så att facken och de anställda på arbetsplatserna
              blir proaktiva. Man går in och tar ansvar. Man blir delaktig i
              att driva arbetsmiljöfrågorna. Det betyder också att de finns
              med i jobbet för att få en produktivare arbetsplats och en produktivare
              arbetsmiljö. Men om det är så att Tomas Tobé umgås med tanken
              att göra förändringar i arbetsmiljölagen, och kanske lutar åt
              Svenskt Näringslivs önskelista när det gäller detta, leder det
              ofelbart till att facken blir reaktiva och till att samarbetet
              förändras till gagn för ingen. Det leder ingen produktivitet framåt.
            </seg>
            <seg n="6c53ff68">
              Jag förstår inte hur det här går ihop, men vi kanske kan få en
              förklaring i kväll. Ni brukar ju säga till mig och till Socialdemokraterna
              att vi bara svartmålar. Det finns ju bra arbetsplatser och goda
              arbetsmiljöer. Ja, fru talman, det är klart att det gör. Men frågan
              är vad det är som driver utvecklingen framåt. Ska vi koncentrera
              oss på problemen som finns och säga att detta vill vi göra någonting
              åt? Eller ska vi vara glada och säga att det finns bra arbetsplatser?
              Frågan är vilket synsätt som bäst driver utvecklingen framåt.
            </seg>
            <seg n="6b25709c">
              Fru talman! Arbetsmiljöverkets preliminära uppgifter för 2010
              visar att 104 000 arbetsskador har rapporterats. 28 000 av dessa
              ledde till sjukfrånvaro, och 52 000 gjorde det inte. Skillnaden
              mellan den preliminära och den slutliga statistiken beror på att
              man inte sällan anmäler ganska lång tid efter det att olyckan
              har inträffat. De här siffrorna kommer att stiga. Det rör sig
              om stora tal som innehåller mänskligt lidande och höga kostnader
              för samhället och den enskilde. Hittills i år har det skett 49
              dödsolyckor i arbetslivet, och var och en av dem är en tragedi.
              Vi kan aldrig, och det måste vi ha gemensamt i den här kammaren,
              acceptera att någon ska behöva riskera livet när man går till
              jobbet. Därför finns det ett förslag från vår sida om att vi ska
              ha en nollvision när det gäller dödsolyckor som ska arbetas fram
              tillsammans med parterna.
            </seg>
            <seg n="eab69b59">
              Arbetsmiljöverket är, precis som Mehmet sade tidigare, vårt främsta
              verktyg för att driva utvecklingen mot bättre arbetsmiljöer på
              alla arbetsplatser i landet. I dag räcker inte verket till för
              att göra ett fullgott arbete. Det kanske ni tycker. Om ni tycker
              det säg det.
            </seg>
            <seg n="f8cf0f41">
              Ni skriver i betänkandet att det är en effektiv och bra nivå
              på Arbetsmiljöverkets arbete. Men det tycker inte vi av förståeliga
              skäl. När ni slår er för bröstet och säger att ni satsar säger
              ni aldrig att ni tog bort 115 miljoner. Att antalet inspektörer
              och inspektioner minskade kraftigt och att det försvann duktigt
              folk som kunde göra analyser och leda arbetet med att ta fram
              nya föreskrifter och så vidare säger ni inget om. Ni tycker att
              nivån i dag är effektiv.
            </seg>
            <seg n="b9cf1c70">
              Ni kritiserar oss socialdemokrater för att vi mekaniskt räknar
              antalet arbetsmiljöinspektörer. I samma veva skriver ni att Arbetsmiljöverket
              minsann har fått 18 stycken till i årsarbetskraft, och så tycker
              ni att ni är duktiga. Samtidigt vet ni att Sverige ligger långt
              under ILO:s rekommendation. Vi ligger långt efter våra grannländer.
              Vi ligger på 0,62 inspektörer per 10 000 anställda. Det är ert
              verk; ni har raserat det.
            </seg>
            <seg n="2d089bcf">
              Ni kanske tycker att vi inte ska räkna mekaniskt på detta. Rekommendationen
              för industrialiserade länder är 1 inspektör per 10 000 anställda,
              och vi ligger långt under det.
            </seg>
            <seg n="6791f175">
              Just därför vill vi socialdemokrater ge mer resurser till Arbetsmiljöverket
              så att man kan anställa fler inspektörer och fler experter som
              kan utveckla föreskrifter och angripa problemen.
            </seg>
            <seg n="96f448bc">
              Jag ska ge er lite beröm också. Er satsning på 20 miljoner för
              att genomföra särskilda insatser för kvinnor är jättebra. Vi har
              samma tanke och har också budgeterat pengar för det. Arbetsmarknaden
              är ojämställd. Kvinnor får förslitningsskador i sina jobb. Det
              är jobb som ofta har litet arbetsinnehåll och repetitiva rörelser,
              jobb där kvinnorna har litet inflytande över arbetsinnehållet
              och obekväm arbetstid och så vidare. Detta måste vi angripa och
              förbättra.
            </seg>
            <seg n="c53ff8a0">
              Det finns dock mycket mer att göra, även om ni tycker att Arbetsmiljöverket
              har rätt nivå. När man gjorde tillsynskampanjen och inspekterade
              1 300 arbetsplatser var det över hälften, 53 procent, som fick
              krav på sig att rätta till sina brister. På arbetsplatserna tyckte
              man att det var bra att det kom en inspektör för då blev man medveten
              och tvingad att göra förbättringar. Det krävs dock att det finns
              inspektörer som gör dessa inspektioner. Ni tycker att det är tillräckligt,
              men vi tycker att det är för få. 53 procent av 1 300 arbetsplatser
              fick krav på sig att rätta till sina brister.
            </seg>
            <seg n="d2f4ab3d">
              Tänk om ni för en gångs skull kunde möta våra krav på att rusta
              upp på den regionala skyddsombudssidan. Tänk vilken hjälp de kan
              ge småföretag med sina kunskaper om arbetsmiljö och arbetsmiljölagen.
              De kan hjälpa småföretag att rätta till brister. Snacka om regelförenklingsarbete
              om de regionala skyddsombuden fick större möjligheter!
            </seg>
            <seg n="29697bf5">
              Därför är vi beredda att lägga mer pengar på utbildning till
              dem. Dessutom tycker vi att de ska få besöka företag som har kollektivavtal
              men inga fackliga medlemmar. Det vore en enorm hjälp för dem.
              Tänk på detta när ni tänker på regelförenklingar. De regionala
              skyddsombuden är till stor hjälp.
            </seg>
            <seg n="0883ff19">
              Fru talman! Hur har du det på jobbet? Ja, det var inte en fråga
              till fru talmannen utan en allmän fråga. Denna fråga ställer vi
              socialdemokrater vitt och brett runt om i landet, för det finns
              en direkt koppling mellan produktivitet och konkurrenskraft. Vad
              har du för förutsättningar att göra ett gott jobb? Är du nöjd
              efter din arbetsdag?
            </seg>
            <seg n="d2b2d6d6">
              Undersökningar visar att inom tjänstemannayrken vill så många
              som var tredje byta jobb. Inom lärarkåren vill varannan byta yrke.
              Anledningen är att de inte får de rätta förutsättningarna i sin
              arbetsmiljö att vara pedagoger. De är satta under ständiga förändringar,
              nu senast med betygssystemet.
            </seg>
            <seg n="7d8601c2">
              Medlemmarna i Unionen kände sig tvungna att avtala bort övertiden,
              och de känner att de måste vara tillgängliga även på ledig tid
              på helgerna. Stress och press är ett växande arbetsmiljöproblem.
              Tänk på alla kvinnor som finns inom vård och omsorg som vill göra
              ett bra jobb men mår dåligt av att inte kunna göra det. De får
              inte rätt förutsättningar.
            </seg>
            <seg n="36c04678">
              Det är som sagt ett växande problem som kräver mer forskning.
              Men vad gjorde ni med forskningen? Jo, ni slaktade den. Ni slog
              sönder den sammanhållna forskningen. Först var skälet att minska
              byråkratin. Det sade Sven Otto Littorin. Nu skriver ni att tanken
              var att höja kvaliteten på forskningen. Det snällaste man kan
              säga är att regeringen måste ha haft otur när man tänkte i den
              här frågan.
            </seg>
            <seg n="677a3091">
              Det här får konsekvenser. Vi vill påbörja vägen mot en samlad
              arbetslivsforskning som är till gagn för det moderna arbetslivet,
              just för att vinna produktivitet och effektivitet.
            </seg>
            <seg n="ce4dbb73">
              Ni skriver att ni är glada för att regeringen ska utreda om det
              finns behov av en samlad forskning. Ursäkta mig, fru talman, men
              jag tycker att det är löjligt. Alla vet svaret, ni också. Fråga
              Arbetsmiljöverket, parterna på arbetsmarknaden, skyddsombuden
              och forskarna! Svaret är givet: Behovet av en samlad arbetslivsforskning
              är stort.
            </seg>
            <seg n="a3ff59d3">
              Tomas Tobé! Vill du vara snäll att förklara vad du menar med
              ditt nytänkande om att vi inte får ställa för höga krav på arbetsmiljön
              för att det kan hota jobben?
            </seg>
          </u>
          <note n="aa69e4a9">
            Fru talman! Jag yrkar bifall till reservation 16.
          </note>
          <note n="818865d3" type="speaker">
            Anf. 144 TOMAS TOBÉ (M) replik:
          </note>
          <u who="tomas_tobe_07ea93" xml:id="i-f2d6afefbf4e52e0-4" n="a962c729">
            <seg n="23b2be0c"/>
            <seg n="d39f12af">
              Fru talman! Det kanske är hög tid för Raimo Pärssinen att ägna
              sig åt lite nytänkande. Han verkar mest önska att det vore 2006.
              Då var allt perfekt. Då var allt exakt som det skulle vara på
              Arbetsmiljöverket. Då var Moderaterna det onda högerspöket som
              ville ha fler dödsolyckor på svenska arbetsplatser. Tänk om det
              ändå vore 2006!
            </seg>
            <seg n="e7e56abd">
              Fru talman! Jag tror att Raimo Pärssinen är mest upprörd över
              att Moderaterna tar plats och engagerar sig mer än tidigare i
              debatten om arbetsmiljö. Jag tror att det egentligen handlar om
              det.
            </seg>
            <seg n="c9640076">
              Jag har varit tydlig med att om arbetsmiljöarbetet ska vara framgångsrikt
              måste det inbegripa arbetsgivarna, fackförbunden via skyddsombuden
              och staten. Man kan inte enögt se bara arbetsgivarens ansvar.
              Arbetsgivaren har ett mycket stort ansvar, men det har alla vi
              andra också.
            </seg>
            <seg n="66699809">
              Nu börjar vi få en bra diskussion i Sverige. Allt fler företag
              ser den stora vinsten med att ha en god arbetsmiljö. Allt detta
              är positivt.
            </seg>
            <seg n="8d889519">
              Det är dags för Socialdemokraterna att ägna sig åt lite nytänkande
              på detta område. Man bör fokusera lite mindre på Moderaterna och
              lite mer på att utveckla en god arbetsmiljöpolitik med en tydlig
              arbetslinje för fler arbeten och bättre arbetsplatser så att människor
              klarar av att arbeta längre, för det kommer Sverige att behöva
              i framtiden.
            </seg>
          </u>
          <note type="speaker" n="8540d361">
            Anf. 145 RAIMO PÄRSSINEN (S) replik:
          </note>
          <u who="raimo_parssinen_4608d0" xml:id="i-4e9ab61145c141cd-1" n="40d7d77b" next="i-3e4c068056fc3209-1">
            <seg n="a68ce3b7">
              Fru talman! Jag är inte ett dugg orolig för er arbetsmiljöpolitik,
              Tomas Tobé, för ni har ingen. Det är ett tomt område hos er. Det
              finns ett handlingsprogram som handlar om information. Vad har
              ni annars? Var finns era tankar kring detta? Varför svarar du
              inte på frågan om vad som är nytänkande med att vi inte kan ställa
              krav? Vilka krav är det som i dag inte ställs på arbetsgivare
              och arbetstagare i arbetsmiljölagen? Den är faktiskt dispositiv.
              Den är byggd för att parterna ska bygga upp en samverkan kring
              arbetsmiljöfrågor. Vilka fler krav vill Tomas Tobé ställa på arbetstagarna
              eller facket? Tycker Tobé att det är för lite krav i dag på arbetstagarna?
            </seg>
            <seg n="9235c9d9">
              Jag förstod inte inlägget. Början handlade om att jag skulle
              längta tillbaka till 2006. Det gör jag absolut inte. Men det är
              lite pinsamt när ni först har lagt ned Arbetslivsinstitutet, sedan
              börjat skära ned på Arbetsmiljöverket och nu säger att vi socialdemokrater
              skulle vara bekymrade och fokuserade på Moderaternas arbetsmiljöpolitik.
              Det är rent löjligt. Jag förstår inte vad som finns i den. På
              vilket sätt har de åtgärder som ni har vidtagit när det gäller
              de båda myndigheterna lett till bättre arbetsmiljö? På vilket
              sätt vill Tomas Tobé ändra ansvarsförhållandena i arbetsmiljölagen?
              På vilket sätt kan en bättre arbetsmiljö vara ett hot mot jobben?
            </seg>
          </u>
          <note n="e23cd1a0">
            Anf. 146 TOMAS TOBÉ (M) replik:
          </note>
          <u who="raimo_parssinen_4608d0" xml:id="i-3e4c068056fc3209-1" n="40d7d77b" prev="i-4e9ab61145c141cd-1">
            <seg n="5ca302e4">
              Fru talman! En bättre arbetsmiljö är snarare en förutsättning
              för att vi ska lyckas med jobben och för att arbetslinjen ska
              fortsätta att vara så framgångsrik. Vi ser i Alliansen ett stort
              behov av att fler kommer att orka vara kvar på arbetsplatserna
              längre. Då är arbetsmiljöarbetet helt centralt.
            </seg>
            <seg n="ce9f34af">
              Det jag talar om är att vi ska komma bort från den fördom som
              finns hos många arbetsgivare om att arbetsmiljöarbete bara handlar
              om kontroller eller missuppfattningar med blanketter. Det är detta
              vi ska komma bort från. Vi tycker att Arbetsmiljöverket gjort
              ett fantastiskt bra arbete de senaste åren. De har lyckats vända
              väldigt mycket av dessa attityder. Det tycker vi är positivt.
              Det är detta som jag och många med mig pekar på. Det är ett gemensamt
              ansvar. Man kan inte som Socialdemokraterna och Raimo Pärssinen
              ofta har gjort, fru talman, bara peka på arbetsgivarnas ansvar.
              Jag tror att man måste se mycket bredare på detta om man vill
              ha en modern arbetsmiljöpolitik.
            </seg>
            <seg n="c542ca09">
              När det gäller forskningen har det aldrig rått någon skillnad
              i synen på huruvida det är viktigt med arbetsmiljöforskning. Det
              enda vi sade var att vi tyckte att det var fel att ha en myndighet
              som var direkt underställd arbetsmarknadsministern. Vi tycker
              att det är bättre när forskning kan utvecklas i fria miljöer.
              Jag kan tala om att en av arbetsmarknadsutskottets före detta
              ledamöter, Lennart Levi, är en av dem som nu ligger bakom att
              vi kommer att kunna få ett ännu mer samlat grepp om forskningen.
              Det tycker vi är positivt.
            </seg>
          </u>
          <note type="speaker" n="dc3f55e0">
            Anf. 147 RAIMO PÄRSSINEN (S) replik:
          </note>
          <u who="raimo_parssinen_4608d0" xml:id="i-7b17c827e882f308-0" n="40d7d77b">
            <seg n="e6967ac7">
              Fru talman! Jag tar det sista först: Lennart Levi var oerhört
              bekymrad över beslutet att lägga ned Arbetslivsinstitutet. Han
              var i stark opposition mot det beslutet, men förmådde inte ändra
              på det. Han kom från den miljön och den världen och var själv
              forskare.
            </seg>
            <seg n="fd4704d1">
              Jag var på en konferens förra veckan där det stod en samlad forskarkår
              och sade till arbetsmarknadsminister Hillevi Engström: Ge oss
              en samlad forskning! Det är klart: Det forskas om trafik också,
              men det tycker inte Tomas Tobé att staten ska ha att göra med.
              Det finns även andra exempel på forskning inom statens hägn.
            </seg>
            <seg n="29f8ea39">
              Nej, det är verkligen tomma ord, och fortfarande inget svar på
              frågan som jag ställt tre gånger: Varför skriver Tomas Tobé att
              man inte ska ställa för höga krav för att det kan leda till minskad
              sysselsättning? Vi pratar om arbetsmiljön. Han skriver så i Arbetarbladet.
              Jag citerade direkt ur det. Varför skriver man så?
            </seg>
            <seg n="b18fa398">
              I svaret som han knapphändigt försöker leverera säger han att
              det inte kan vara bara arbetsgivarens ansvar. Men ta och exemplifiera
              då! Det kan han inte nu; han har slut på repliker. Vad är det
              som krävs av den anställde mer än det som finns i dag i arbetsmiljölagen
              eller föreskrifter? Vad är det mer som krävs av facken? Prata
              inte bara bubblor!
            </seg>
            <seg n="d169bd80">
              Jag misstänker att det rör sig om den sedvanliga viljan hos Moderaterna
              att gå arbetsgivarna till mötes och säga att vi går mot dystra
              tider. Tyvärr kanske vi i regelförenklingens namn måste göra det
              svårare för facken att vara proaktiva i en process som leder till
              bättre arbetsmiljö, högre produktivitet och större delaktighet.
            </seg>
            <seg n="cd4e805c">
              Jag kommer att kräva nya svar. Vi kanske kan ta det i tidningen,
              Tomas Tobé. Vad menar du egentligen?
            </seg>
          </u>
          <note type="speaker" n="29493322">
            Anf. 148 KATARINA BRÄNNSTRÖM (M):
          </note>
          <u who="katarina_brannstrom_bc40ef" xml:id="i-22a43e6157a49aa9-0" n="fdd7f10b">
            <seg n="55c04ff7">
              Fru talman! Jag tänker enbart ta upp arbetsmiljödelen i betänkandet
              i mitt anförande.
            </seg>
            <seg n="caa1a538">
              Vårt mål, även med arbetsmiljöpolitiken, är att alla som kan
              och vill jobba också ska kunna göra det efter sina förutsättningar.
              Det ligger dock en stor utmaning i att ta vara på all tillgänglig
              arbetskraft och bryta utanförskapet för dem som är utanför arbetslivet.
            </seg>
            <seg n="7f729b37">
              Jag och vi tror att fler politikområden måste samverka för att
              målet ska nås. Jag är övertygad om att arbetsmiljö och arbetsrätt
              har stor betydelse för att göra detta möjligt. Ordning och reda
              och sjysta arbetsvillkor ska gälla på svensk arbetsmarknad. Med
              trygga och utvecklande arbetsmiljöer kan vi motverka att människor
              slås ut från arbetslivet i förtid. Vi kan också sänka trösklarna
              in till arbetslivet för dem som har det svårare att komma in på
              arbetsmarknaden.
            </seg>
            <seg n="b392bbd8">
              Faktum är att Sverige i jämförelse med andra länder har en mycket
              god arbetsmiljö. Detta gäller i samtliga branscher, och det är
              bra. Det ska vi vara stolta över. Det finns dock all anledning
              att ur ett riskförebyggande perspektiv noga analysera dödsolyckor
              och arbetsplatsolyckor i arbetslivet.
            </seg>
            <seg n="c34baa08">
              Under många år har antalet olyckor successivt minskat, vilket
              är bra. Under 80-talet omkom i genomsnitt 138 personer årligen.
              Under 90-talet hade det sjunkit till 95. Hittills under 2000-talet
              är medeltalet 61 personer per år. Det här är en gynnsam utveckling.
              Under 2010 inträffade 54 dödsolyckor, den näst lägsta siffran
              sedan mätningarna började 1955. Men varje dödsolycka är en för
              mycket. Det är givetvis positivt att olyckorna minskar. Men målet
              är att arbetsmiljöarbetet ska ge säkrare jobb med minsta möjliga
              risk att drabbas av arbetsrelaterade olyckor och sjukdomar.
            </seg>
            <seg n="28cf3f83">
              Fru talman! Sverige ska ha en arbetsmiljöpolitik anpassad efter
              ett modernt arbetsliv med de nya krav som detta ställer. Arbetsmiljöområdet
              ska inte bara fokusera på risker utan även vara föremål för nytänkande.
              Man ska kunna se möjligheter. Samtidigt som arbetet för att minska
              riskerna i arbetsmiljön ska intensifieras måste även arbetsmiljöns
              möjligheter till hälsa och välbefinnande utvecklas mycket mer.
              En bra arbetsmiljö stimulerar både den personliga utvecklingen
              och en positiv utveckling av både arbetsplats och verksamhet.
              En arbetsplats där de anställda mår bra gör självklart ett bättre
              resultat.
            </seg>
            <seg n="57b6e5f7">
              En attraktiv arbetsgivare som kan erbjuda en bra arbetsmiljö
              påverkar även hur verksamheten uppfattas av hans kunder och affärspartner.
              Det är viktiga drivkrafter för att alla arbetsgivare ska arbeta
              för en god arbetsmiljö. Därför ser jag positivt på att regeringen
              har gett Arbetsmiljöverket i uppdrag att se över utvecklingen
              av goda arbetsmiljöer för att förbättra produktiviteten och konkurrensen.
            </seg>
            <seg n="78332a88">
              Alliansen menar allvar med arbetsmiljöarbetet. Arbetet ska inte
              få ske under vilka omständigheter som helst. Men för att få till
              stånd ett långsiktigt och målmedvetet miljöarbete har vi lagt
              fram en handlingsplan för de kommande fem åren. I den tar vi upp
              konkreta mål, viljeinriktningar och förslag. Jag ska ge några
              exempel.
            </seg>
            <seg n="c301ab3b">
              Arbetsmiljöverket ska ta fram ett it-verktyg för bättre riskbedömningar
              av arbetsplatser. Det ska även omfatta mjuka frågor. Arbetsmiljöfrågor
              ska in i undervisningen i skolan. Arbetsmiljöverket ska få en
              mer tydlig och informerande roll.
            </seg>
            <seg n="1e62aab0">
              Det finns mycket mer.
            </seg>
            <seg n="e6bfdb1a">
              Många av förslagen är påbörjade, och arbetet med nya problemområden
              fortsätter. Den nya arbetsmiljöpolitiken ska utgöra en självklar
              del i Alliansens arbetslinje, i den svenska arbetslinjen, som
              inte är något projekt utan är ständigt pågående. Det innebär ett
              inkluderande och hållbart arbetsliv där alla får plats och ingen
              slås ut.
            </seg>
            <seg n="b5bd2fae">
              Vi ska ha trygga och säkra arbetsplatser. Men då måste det också
              vara lätt för varje arbetsgivare att göra rätt. Därför är det
              regelförenklingsarbete som regeringen driver och Arbetsmiljöverkets
              arbete med föreskrifterna så viktiga, så att de blir lättbegripliga.
              Det är också viktigt att arbetsmiljöinspektörerna kan ge råd och
              vägledning i det viktiga arbetet ute på arbetsplatserna.
            </seg>
            <seg n="20e870ce">
              Ett exempel på en regelförenkling är den lagändring som gör det
              möjligt att i skyddskommittén behandla även andra frågor än arbetsmiljöfrågor,
              liksom att Arbetsmiljöverkets inspektionsbesök ska syfta till
              att stärka arbetsplatsens egen förmåga att förebygga risker, samtidigt
              som arbetsgivaren får besked om vad som behöver göras. Man ska
              oftare inspektera de arbetsplatser som bedöms vara riskutsatta.
              Man ska arbeta även i projekt och kampanjer som övergripande berör
              problem eller branscher.
            </seg>
            <seg n="2e3e504d">
              Jag vill också här understryka skyddsombudens viktiga roll i
              det svenska arbetsmiljösystemet. De regionala skyddsombudens uppgift
              är att aktivera och vara ett stöd för arbetstagarsidan i det lokala
              arbetsmiljöarbetet, kanske främst på mindre arbetsställen där
              det saknas skyddskommittéer.
            </seg>
            <seg n="98eb375e">
              Engagemang och medvetenhet är avgörande för att åstadkomma förbättringar
              på arbetsmiljöområdet. Ingen ska behöva känna sig otrygg på sin
              arbetsplats. Att stärka informations- och kunskapsspridningen
              till och på arbetsplatserna är därför ett mycket viktigt arbete.
              Även om arbetsgivaren alltid har det yttersta ansvaret kan alla
              bidra till en bättre arbetsmiljö. Att bli sedd och lyssnad på,
              att ingå i en arbetsgemenskap, att känna uppskattning från såväl
              chefer som kolleger är positiva faktorer som också bör ingå i
              ett systematiskt arbetsmiljöarbete.
            </seg>
            <seg n="0bc7f0e8">
              I en internationell undersökning gjord av ISSA visades att varje
              satsad krona i arbetsmiljöförbättring ger dubbelt tillbaka. De
              anställdas motivation ökar, det gynnar företagets image och man
              slipper dyra avbrott i produktionen.
            </seg>
            <seg n="eaeb0b7f">
              Det finns tyvärr dock fortfarande stora problem i vissa branscher
              det ska vi inte blunda för. Till exempel tvingas många kvinnor
              bort från arbetslivet, särskilt inom omsorgsarbetet, och tvingas
              lämna arbetslivet i förtid till följd av belastningsskador. Det
              finns också exempel på slarv och tidspress. Ackordshets i byggbranschen
              har visat sig ge skador och orsaka olyckor. Vi ser också hur brister
              inom den psykosociala arbetsmiljön, som stress, mobbning, dåligt
              ledarskap eller hot och våld, är växande problem. Här är ett fortsatt
              arbete viktigt.
            </seg>
            <seg n="aae5ce26">
              Jag tror att en viktig del i arbetet med detta växande problem
              är att tydligare visa på vad arbetsplanering, organisation och
              det goda ledarskapet betyder ute på arbetsplatserna. Vi måste
              bli bättre på att tidigare uppmärksamma problem där människor
              far illa genom mobbning, stress eller missbruk.
            </seg>
            <seg n="87877c31">
              Här vill jag också vara tydlig med vad som ligger på arbetsgivarens
              bord. Det är deras ansvar att planera och organisera arbetet för
              att förebygga och lindra effekter av psykiska påfrestningar eller
              konflikter på arbetsplatsen. Men självklart har även fackföreningsrörelsen
              ett ansvar.
            </seg>
            <seg n="a504072c">
              Vi ska ändå framhålla att arbetsmarknadens förändring mellan
              1993 och 2008 pekar på flera faktorer som har minskat riskerna
              för arbetsrelaterade sjukdomar och ohälsa, och det är mycket glädjande.
            </seg>
            <seg n="cc80ca09">
              Fru talman! Det är viktigt att vi fortsätter att utveckla arbetsmiljöarbetet.
              Allt var inte bättre förr. Det handlar om förnyelse och förbättring,
              om det sätt vi informerar på och om hur vi ser till att reglerna
              följs. Därför är det positivt att regeringen tillsätter en utredning
              om smartare sanktioner. Syftet är att sanktionerna ska bli tydligare
              och bredare men också tuffare mot de arbetsgivare som inte sköter
              sig. Det finns de som konstant bryter mot regelverket, och här
              måste det bli en tydligare markering från samhällets sida.
            </seg>
            <seg n="256ad7ef">
              Ett hållbart arbetsliv där fler kan jobba mer och längre måste
              byggas på flera ben, dels genom att det blir mer lönsamt att arbeta,
              dels genom att vi höjer ambitionsnivån i arbetsmiljöarbetet. Arbetsmiljön
              är en stor och viktig del i Alliansens arbetslinje, och det är
              bara genom ett aktivt arbetsmiljöarbete vi når en trygg arbetsmarknad
              där fler kan arbeta längre.
            </seg>
            <seg n="87c067ad">
              Med detta vill jag yrka avslag på reservationerna och bifall
              till förslaget i betänkandet.
            </seg>
            <seg n="22ea5820">
              Jag vill passa på att önska fru talmannen och övriga en god jul
              och ett gott nytt år.
            </seg>
          </u>
          <note type="speaker" n="3c5c2cba">
            Anf. 149 MEHMET KAPLAN (MP) replik:
          </note>
          <note n="eef6bd32">
            Fru talman! Tack, Katarina Brännström, för redogörelsen som var
            utlovad av utskottsordföranden.
          </note>
          <u who="mehmet_kaplan_77f008" xml:id="i-389bb94bf1ce8edb-2" n="46d1d9df" prev="i-c8f9297dcfa4e40b-2">
            <seg n="ba499ed5">
              Jag läser i betänkandet: Regeringen anser att det behövs ett
              nytänkande inom arbetsmiljöpolitiken. Det ska inte enbart handla
              om att förhindra en dålig arbetsmiljö, utan i högre grad än tidigare
              om att se arbetsmiljön som utvecklande för såväl individer som
              verksamhet.
            </seg>
            <seg n="cebfd12d">
              Det gäller att först förhindra, tycker vi från Miljöpartiet.
              Vi är naturligtvis på god väg att lyckas förhindra en dålig arbetsmiljö.
              Sverige är, precis som Katarina Brännström sade, ett av de länder
              som har ett väldigt bra förebyggande arbete. Men vi har kanske
              ännu inte nått den grad av självtillräcklighet att vi kan säga
              att vi är på god väg. Om vi tittar på andra områden, som till
              exempel trafiksäkerhetsområdet, kan vi säga att vi har nått en
              bra bit på vägen. Men att redan nu börja prata om att arbetsmiljön
              ska vara utvecklande för såväl individer som verksamhet är lyx
              när vi fortfarande har stora problem inom området.
            </seg>
            <seg n="72babdb9">
              Vi kan titta på vad Moderaterna har sagt i frågan. De pratar
              om en växande arbetsmarknad som ökar ansvaret för arbetsmiljön,
              och det håller vi väl med om. Det är väl bra att man har en idé
              om att en stressig arbetssituation kan medföra att enskilda personer
              hamnar i situationer som inte är önskvärda.
            </seg>
            <seg n="d5a7ecdb">
              Min fråga, och min ingång i arbetsmiljöfrågan, är: Varför görs
              det inte mer? Jag har ställt frågan tidigare och fått lite olika
              svar varje gång. Men vad är nästa steg, förutom den utvecklande
              delen inom arbetslivet? Vad är nästa steg för Moderaterna?
            </seg>
          </u>
          <note type="speaker" n="c569ca47">
            Anf. 150 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-22a43e6157a49aa9-1" n="fdd7f10b">
            <seg n="159c51a4">
              Fru talman! Jag tror att det finns många steg att ta när det
              gäller att utveckla arbetsmiljöarbetet. Det är självklart. Eftersom
              arbetslivet förändras måste också kontrollen och förhindrandet
              av olyckor göras på ett annorlunda sätt.
            </seg>
            <seg n="cd368c99">
              Vi ska komma ihåg att under varje årtionde har antalet olyckor
              och antalet sjukfall minskat, och det är mycket glädjande. Däremot
              har det visat sig de senaste åren att den psykosociala miljön
              ställer till problem, där antalet sjukskrivningar har ökat. Alltså
              bör man kanske vrida över till att kontrollera den fysiska arbetsmiljön
              på samma sätt som man gjorde för 1020 år sedan, till att kanske
              mer ställa frågor: Hur trivs människor? Hur mår man? Hur är stressen?
              Finns det andra faktorer som gör att människor mår dåligt och
              kanske till och med slås ut från arbetsmarknaden?
            </seg>
            <seg n="87de8193">
              Där menar vi att Arbetsmiljöverket ska ha en tydligare roll.
              Det är ett första steg: att vända om och kanske inte låta den
              fysiska arbetsmiljön vara lika dominerande som den har varit tidigare.
              I det nya arbetslivet ställs det nya krav på att ställa annorlunda
              frågor. Det är inte allt som syns vid en vanlig kontroll. Därför
              måste man kanske borra lite djupare och ställa arbetsgivaren till
              svars i vissa frågor.
            </seg>
            <seg n="53b9c6ea">
              Så menar vi att man bör vrida över till exempel sättet att göra
              inspektioner.
            </seg>
          </u>
          <note type="speaker" n="cff84deb">
            Anf. 151 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-d9471b1626ff029a-1" n="46d1d9df">
            <seg n="192f242b">
              Fru talman! Tack, Katarina Brännström, för det tydliga svaret!
              Då har jag en följdfråga. Om vi ska skärskåda ett område som väldigt
              mycket handlar om just psykosocial arbetsmiljö vill jag fokusera
              på det området och vill också ha ett svar från Katarina Brännström.
            </seg>
            <seg n="194dd671">
              Det gäller skolan. Det är kanske det viktigaste området när det
              gäller arbetsmiljö för framtiden. Det är där våra barn och ungdomar
              får sin första kontakt med någon form av arbetsplatskänsla.
            </seg>
            <seg n="78e505f2">
              Arbetsmiljöverkets inspektioner av grundskolorna har minskat
              med 75 procent de senaste sex åren. För gymnasieskolan är det
              lite smickrande uppgifter jämfört med 75, för där är det bara
              70 procent. I förskolan har det minskat med 40 procent.
            </seg>
            <seg n="04c82d01">
              När myndigheten började spara, när Moderaterna kom till makten,
              fick man prioritera. Vad var det då som prioriterades ned? Jo,
              skolan. Ca 100 inspektörer fick gå. Några har kommit tillbaka
              vi pratar om årsarbetsplatser.
            </seg>
            <seg n="3fc71ee9">
              Skolan som arbetsplats för uppskattningsvis en och en halv miljon
              barn, ungdomar, lärare och annan personal ska föregå med gott
              exempel, ja, måste föregå med gott exempel, för det är där barns
              och ungdomars kunskaper om arbetsmiljön i framtiden grundläggs.
              Brister där följer med in i vuxenlivet. Vi grundar våra vanor
              i det vi var med om när vi var små.
            </seg>
            <seg n="1610711e">
              Varför vägrar ni med ideologisk enögdhet se att Arbetsmiljöverket
              behöver extra resurser, resurser som Socialdemokraterna, Vänsterpartiet
              och Miljöpartiet vill tillföra? Varför ser ni detta som något
              som står över er ideologiska tanke och vägrar hårdnackat att ge
              med er?
            </seg>
          </u>
          <note type="speaker" n="89a60e2f">
            Anf. 152 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-22a43e6157a49aa9-2" n="fdd7f10b">
            <seg n="aab98257">
              Fru talman! Jag kan hålla med beträffande mycket av det Mehmet
              Kaplan säger när det gäller skolan och att börja tidigt. Därför
              är ett av de krav som man har ställt att det ska in mer arbetsmiljökunskap
              i skolan.
            </seg>
            <seg n="afce43c8">
              Självklart är det också viktigt att skolan föregår med gott exempel
              i den egna arbetsmiljön. Här finns det mycket kvar att göra. Kommunerna
              har ett stort ansvar för att se till att personalen trivs, att
              det är en lugn arbetsmiljö så att eleverna kan få lära sig det
              de ska lära sig. Jag tror att kommunerna har slarvat mycket. Säkert
              skulle vi med andra kontroller kunna få kommunerna att skärpa
              sig när det gäller en god arbetsmiljö i skolan.
            </seg>
            <seg n="f54df463">
              Men det är inte alltid antalet inspektioner som gäller, utan
              det är det ansvar som kommunerna själva har och som arbetsgivarna
              har som gör om det är en god arbetsmiljö eller inte.
            </seg>
            <seg n="0bae6ec5">
              Det handlar inte alltid om bara pengar. Det handlar om att ha
              en effektiv tillsynsverksamhet som ska vara inriktad på arbetsplatser
              med hög risk. De flesta arbetsgivare och arbetsplatser är goda.
              Där kan man dra ned ambitionsnivån. Men man måste lägga extra
              insatser där det verkligen behövs.
            </seg>
            <seg n="83206010">
              Det har också regeringen gjort i extra insatser på tre områden
              till Arbetsmiljöverket. Det handlar om information och kunskapssatsning,
              det handlar om förstärkt information till främst utländska företag
              och arbetare, och det handlar om marknadskontroll och ett standardiseringsarbete,
              att göra tillsynsarbetet på ett modernare och effektivare sätt.
            </seg>
            <seg n="e829c4d9">
              Det är glädjande att se att antalet arbetsställen som en inspektör
              inspekterar har ökat med 16 procent. Ett nytt sätt att arbeta
              skapar också möjligheter för varje inspektör att vara ute på fler
              ställen där det kanske också behövs bättre.
            </seg>
          </u>
          <note type="speaker" n="00b7da99">
            Anf. 153 RAIMO PÄRSSINEN (S) replik:
          </note>
          <u who="raimo_parssinen_4608d0" xml:id="i-7b17c827e882f308-1" n="40d7d77b">
            <seg n="016cd1eb">
              Fru talman! Inspektionen har ökat med 16 procent, säger Katarina
              Brännström. Men de minskade ju med 30 procent en gång i tiden,
              2006. Då är ni fortfarande skyldiga 14 procent.
            </seg>
            <seg n="f033a872">
              Men först vill jag säga: Arbetsmiljökunskap för eleverna i skolan
              ska tydligen lösa arbetsmiljöproblemen i skolan var det så hon
              svarade i det förra replikskiftet?
            </seg>
            <seg n="8d548b16">
              Det handlar faktiskt om att lärarna ska kunna vara lärare, vara
              pedagoger. Då gäller det deras arbetsmiljö, inte om eleverna har
              arbetsmiljökunskaper.
            </seg>
            <seg n="df08008b">
              Jag tycker att det är ett utmärkt förslag att man för in mer
              utbildning om arbetsmiljö i olika stadier. Men när det gäller
              lärarnas arbetsmiljö löser ju inte elevernas kunskap om arbetsmiljö
              lärarnas problem.
            </seg>
            <seg n="aae0588a">
              Katarina Brännström säger att en satsad krona på bättre arbetsmiljö
              ger dubbelt tillbaka. Men låt oss göra det då!
            </seg>
            <seg n="94928165">
              Precis som Mehmet Kaplan sade: Varför har ni en sådan ideologisk
              mur mot att lägga mer pengar på det bästa verktyg vi har för att
              se till att kunna arbeta fram en bättre arbetsmiljö här i landet
              Arbetsmiljöverket? Varför ska det vara så svårt?
            </seg>
            <seg n="cd212c6d">
              Det är samma sak med forskningen. De är nära förknippade med
              varandra. Varför ska det vara så svårt att försöka få fram en
              samlad arbetsmiljöforskning?
            </seg>
            <seg n="cee50394">
              Arbetsmiljöverket och generaldirektören där är oroad av den fackliga
              organisationsgraden, som minskar. Den har minskat under er tid
              i regeringen på grund av era beslut. Här i landet saknas det 100
              000 skyddsombud, som är så viktiga, precis som Katarina Brännström
              sade så förtjänstfullt tidigare.
            </seg>
            <seg n="7bd40ef6">
              Men vad gör ni från ert håll, när ni styr, för att få fram fler
              skyddsombud? Vad gör ni för att stärka skyddsombudens kunskaper?
              Det är en oerhört viktig fråga, så det är min första fråga till
              Katarina Brännström.
            </seg>
          </u>
          <note type="speaker" n="06c8ddfb">
            Anf. 154 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-22a43e6157a49aa9-3" n="fdd7f10b">
            <seg n="80d2565a">
              Fru talman! Jag tycker det är otroligt glädjande att antalet
              arbetsolyckor har minskat kraftigt. Det finns mätningar fram till
              år 2009. Mellan 2003 och 2009 är det betydligt lägre än det var
              under hela 90-talet. Likaså har sjukdomar relaterade till arbetet
              sjunkit sedan det var en topp i början av 2000-talet. Det har
              sjunkit i allt snabbare takt, och sedan 2005 är det en halvering.
            </seg>
            <seg n="505fd5ec">
              Då kanske man inte kan eller behöver arbeta på exakt samma sätt
              med inspektioner inom Arbetsmiljöverket. Om man ser att siffrorna
              går ned och statistiken talar sitt tydliga språk, då kanske man
              också måste ändra arbetssätt. Att effektivisera, att fokusera,
              att informera, att modernisera det är det vi försöker säga att
              man ska svänga om och göra.
            </seg>
            <seg n="3f12c27b">
              Vi är väldigt glada över det arbete som görs inom Arbetsmiljöverket.
              Vi ser också förändringar. Jag har själv i höst varit ute på flera
              inspektioner och kan följa hur man effektivt försöker se till
              att nå så många platser som möjligt. Det är väldigt gott.
            </seg>
            <seg n="df85a346">
              Vi ser kanske lite annorlunda på detta än vad Socialdemokraterna
              har gjort. Jag vill ge en eloge till Socialdemokraterna, som har
              gjort ett gott arbete tidigare år med arbetsmiljön.
            </seg>
            <seg n="55e611e9">
              Men faktum är ändå att siffrorna går ned. Det är bättre siffror
              i dag. Då kan vi inte bara blunda för det och prata om hur dåligt
              det är, att vi har färre inspektörer om varje inspektör gör så
              pass mycket mer och vi har fått en god arbetsmiljö.
            </seg>
            <seg n="ca7d6db6">
              Att det saknas skyddsombud ja, men det finns en ovilja att vara
              skyddsombud. Det kanske är en omsvängning i samhället. Vi ser
              det även i föreningsrörelsen och annat. Man vill inte ta på sig
              så mycket extra. Det behöver inte vara svårare än så.
            </seg>
          </u>
          <note type="speaker" n="52b06824">
            Anf. 155 RAIMO PÄRSSINEN (S) replik:
          </note>
          <u who="raimo_parssinen_4608d0" xml:id="i-7b17c827e882f308-2" n="40d7d77b">
            <seg n="dc5bf545">
              Fru talman! En kort analys av vad Katarina Brännström säger är
              att sedan Arbetsmiljöverket avskedade inspektörer har olycksfallssiffrorna
              minskat. Är det så vi ska se det?
            </seg>
            <seg n="528c9f50">
              Sedan ska man inte se det statiskt, har ni sagt. Men har ni samma
              resonemang när det gäller antalet lärare i skolan? Eller varför
              inte ta poliser jobba effektivare så kan vi klara oss med färre
              poliser! Eller ta sjuksystrar på akuten!
            </seg>
            <seg n="8a476df0">
              Det är klart att det finns ett samband om det är fler som jobbar
              med arbetsmiljöfrågorna och dessutom har hög kunskapsnivå. Det
              är klart att det kommer att öka möjligheterna att nå en bättre
              arbetsmiljö. Allt annat är nys.
            </seg>
            <seg n="9340a1f8">
              Jag frågade vad man kan göra för att få fler skyddsombud. Men
              ta frågan om regionala skyddsombud! Varför säger ni nej till att
              regionala skyddsombud kan besöka företag som har kollektivavtal
              men inga fackliga medlemmar? Om det är så viktigt och vi tycks
              vara överens om att skyddsombuden spelar en enormt viktig roll
              i hela kedjan, ända upp till Arbetsmiljöverket, varför säger ni
              nej till detta då?
            </seg>
            <seg n="947b7682">
              Se det som ett regelförenklingsarbete, så kanske ni genom er
              ideologiska dimma kan se att det faktiskt skulle förbättra arbetsmiljön
              på vissa ställen.
            </seg>
            <seg n="16baa2a0">
              Det är faktiskt så att där det finns migrerad arbetskraft, utländsk
              arbetskraft, ligger olyckstalen högre. På de arbetsplatser där
              det är många utländska arbetare ligger siffran för dödsfall proportionellt
              mycket högre.
            </seg>
            <seg n="015e8c63">
              Svara på frågan, Katarina Brännström! Varför inte använda sig
              av ett så utmärkt verktyg som regionala skyddsombud och låta dem
              besöka arbetsplatser som har kollektivavtal men där det inte finns
              fackliga medlemmar? Vad är det för skygglappar som är i vägen
              för det?
            </seg>
            <seg n="464d5253">
              Oavsett vad ni säger tror vi på vår sida, med Vänstern och Miljöpartiet,
              att det lönar sig att satsa på arbetsmiljö och arbetsmiljöinspektörer.
            </seg>
          </u>
          <note type="speaker" n="f460ad72">
            Anf. 156 KATARINA BRÄNNSTRÖM (M) replik:
          </note>
          <u who="katarina_brannstrom_bc40ef" xml:id="i-22a43e6157a49aa9-4" n="fdd7f10b">
            <seg n="53329517">
              Fru talman! Det sista kan jag hålla med om. Det lönar sig att
              satsa på arbetsmiljö för varje arbetsgivare. Det är så vi vill
              se det, som en konkurrensfaktor och som någonting som är lönande.
              På en god arbetsplats där människor trivs producerar man bättre.
              Man får färre stopp. Det är lönsamt för alla, och det är viktigt.
            </seg>
            <seg n="e2b93ad3">
              Men vi vill se att Arbetsmiljöverket använder moderna verktyg
              för att informera, it-verktyg och webben. Det handlar om information
              för att se till att kunskapen bland arbetsgivare blir mycket större
              och att kunskapen bland arbetstagare blir mycket större. Men det
              handlar också om att vi ska se till att vi hittar de riskfyllda
              arbetsplatserna. Det är viktigt att vi får ett bättre och modernare
              sätt att vaska fram dem.
            </seg>
            <seg n="7310ed0d">
              Var finns riskerna? Raimo Pärssinen nämnde det själv. Med utländsk
              arbetskraft har det visat sig att det finns lite fler. Inom bemanningsbranschen
              har det visat sig att det finns fler. Då måste vi titta extra
              på de branscherna. Vi måste informera bättre och se till att de
              arbetsgivarna gör vad de ska göra.
            </seg>
            <seg n="507f83de">
              Men vi kanske kan minska ned det här på de ställen där det är
              ett gott arbetsklimat, där arbetsmiljön redan i dag är väldigt
              god och olyckorna och sjukdomstillfällena är få. Det är så vi
              måste se till att använda Arbetsmiljöverkets resurser på det bästa
              sättet.
            </seg>
            <seg n="2074a72e">
              Det är inte antalet inspektörer utan resultatet som räknas. Så
              ser i alla fall vi på det när vi vill använda skattepengarna till
              att skapa en bättre arbetsmiljö i Sverige. Det handlar om resultatet
              och om att använda moderna verktyg som gör att arbetet blir effektivare
              för både inspektörerna och andra.
            </seg>
            <seg n="9c241779">
              När det gäller skyddsombud har vi ingenting emot det. Vi stöder
              gärna att det blir fler skyddsombud. Frågan är bara: Hur? Det
              kanske vi ska klura på.
            </seg>
            <seg n="59bff5b1">
              När det gäller utländsk arbetskraft måste jag ändå få säga: Kommande
              år lägger regeringen 5 miljoner extra på just att informera de
              utländska arbetare som finns.
            </seg>
          </u>
          <note n="5afc108b">
            Överläggningen var härmed avslutad.
          </note>
          <note n="2e8b3406">
            12 § Samhällsplanering, bostadsförsörjning, byggande samt konsumentpolitik
          </note>
          <note n="c512915f">
            Föredrogs
          </note>
          <note type="speaker" n="b254282c">
            Anf. 157 VERONICA PALM (S):
          </note>
          <u who="veronica_palm_3d4bd3" xml:id="i-f83b19f2869802c9-0" n="4fae9247">
            <seg n="42979f7c">
              Fru talman! Den grundläggande konflikten i svensk politik står
              att finna i gränssnittet mellan marknadens intresse och människans
              behov. Precis där vill jag inleda den här debatten.
            </seg>
            <seg n="7ab49996">
              För mig och för socialdemokratin är människans frigörelse målet
              och själva meningen med politiken. Det handlar om att fler människor
              ska få friheten att förverkliga sina drömmar och att fler människor
              ska våga drömma om det man en gång inte trodde att man kunde förverkliga.
            </seg>
            <seg n="b5ed71d6">
              Socialdemokratin är en frihetsrörelse. Just därför är det med
              stor sorg som jag ser hur friheten i Sverige begränsas. De ekonomiska
              och sociala klyftorna ökar, och färre människor ges reella möjligheter
              att göra sina egna val. Även inom civilutskottets beredningsområde
              är det slående tydligt. Låt mig börja med bostadspolitiken!
            </seg>
            <seg n="7a49eeda">
              Den borgerliga regeringen har valt att ändra mål och inriktning
              på hela bostadspolitiken till fördel för marknadens intresse och
              på bekostnad av människors behov. Nu ser vi effekterna.
            </seg>
            <seg n="c5d45f78">
              Nybyggnationen av hyresrätter har mer än halverats under den
              borgerliga regeringens första mandatperiod. Samtidigt är det 120
              000 fler 1924-åringar nästa år än när den här regeringen tillträdde.
              Nära en kvarts miljon unga vuxna saknar bostad i Sverige. Förra
              året färdigställdes 2 045 små lägenheter i hela landet. Det är
              den lägsta nivån på 22 år.
            </seg>
            <seg n="ccb3d2e2">
              Bostadsbristen är ett gissel för var och en som drabbas. Jag
              tänker på den 26-åriga floristen i Malmö, som tvingas bo kvar
              hos sina föräldrar, på den 21-åring som tvingas avstå från drömutbildningen
              i Uppsala för att det inte finns studentbostäder, på barnfamiljen
              i Umeå som hindras av bland annat bolånetak att bygga sitt första
              hus och på pensionärsparet i den avbetalda villan i Enskede som
              skulle straffbeskattas om de sålde huset och köpte ett bättre
              anpassat boende. Listan kan göras lång. Vi har i dag en bostadspolitik
              som utgår mer från marknadens intresse än från människors behov.
            </seg>
            <seg n="e5a70489">
              Men bostadsbristen är också ett gissel för Sverige som nation.
              Bristen på bostäder och i synnerhet bristen på hyresrätter gör
              att människor bor kvar. Sverige stagnerar. Begåvningar går förlorade
              när studentbostadsbristen tvingar bort unga människor från landets
              högskoleorter. Flaskhalsar på arbetsmarknaden blir än trängre
              när människor inte kan flytta dit där jobben finns. Bostadsbrist
              i kombination med brister i möjligheter till omskolning och vidareutbildning
              slår hårt mot Sverige och hämmar landets tillväxt. Det har vi
              inte råd med. Sverige har inte råd att backa in i framtiden.
            </seg>
            <seg n="4d10b1ea">
              Mot den här bristen på politik och mot denna regering, som redan
              har regerat sig trött, står en socialdemokratisk politik för ökat
              bostadsbyggande och för mångfald på bostadsmarknaden. Vi vill
              vrida politiken i en annan riktning där människors behov sätts
              före marknadens intresse. Som alternativ till regeringens totala
              avsaknad av stöd till nyproduktion avsätter vi i vår skuggbudget
              en byggmiljard. Det är 1 miljard kronor för att kicka i gång bostadsbyggandet
              där bristen är som störst. Landets unga har stått i bostadskö
              tillräckligt länge.
            </seg>
            <seg n="1673af68">
              Fru talman! Då miljonprogramshusen byggdes var de en symbol för
              framtidstro och optimism. I dag, 40 år senare, är verkligheten
              en annan. Flera av miljonprogrammets områden har blivit symboler
              för ett Sverige som slits isär. Av åldersskäl men också som ett
              led i att bryta socialt och ekonomiskt utanförskap krävs en storskalig
              renovering av miljonprogrammets bostäder.
            </seg>
            <seg n="d4dd68ce">
              Mer än en tredjedel av samhällets energianvändning går i dag
              åt till uppvärmning av byggnader. Det är oförsvarbart. En aktiv
              bostadspolitik ska i stället kunna vara ett viktigt verktyg i
              klimatomställningen.
            </seg>
            <seg n="84a37e75">
              Vi socialdemokrater föreslår därför statliga lånegarantier för
              att få i gång en grön upprustning. Det skulle i ett slag kunna
              betyda en nödvändig upprustning och en klimatsäkring av 60 000
              lägenheter. Det är ett viktigt steg för att bygga Sverige hållbart
              ekonomiskt, socialt och ekologiskt.
            </seg>
            <seg n="453d880b">
              Fru talman! Även inom konsumentpolitikens område har den borgerliga
              regeringen ändrat mål och inriktning. Även här ser vi tydligt
              vridningen till förmån för marknadens intresse och på bekostnad
              av människans behov.
            </seg>
            <seg n="19c12aa6">
              Konsumentpolitiken har reducerats till att vara en opartisk betraktare
              som anser att konsumenter ska göra aktiva val. Jag möter många
              människor som har gjort aktiva val men som har valt fel: fel elbolag,
              fel mobilavtal, fel mäklare. Många gånger är det omöjligt att
              göra dessa val ogjorda. För mig och för socialdemokratin handlar
              konsumentpolitik om att ge förutsättningar för att kunna göra
              bra val men också om att kunna känna sig trygg i att om jag blir
              lurad så ska det finnas ett skydd för mig som enskild konsument.
            </seg>
            <seg n="729507cd">
              Konsumentpolitiken i dag saknar dessutom helt ett hållbarhetsperspektiv.
              Att ta ansvar för framtiden är inte någonting vi kan ägna oss
              åt då och då, när vi känner att vi har lust eller råd. Våra ekologiska
              fotavtryck märks redan i dag, och de är ett gemensamt ansvar.
              Därför föreslår vi att konsumentpolitikens mål kompletteras med
              ett mål om hållbar konsumtion.
            </seg>
            <seg n="24b0d50d">
              Avslutningsvis vill jag göra kammaren uppmärksam på frågan om
              bluffakturor. Allt fler i Sverige väljer att starta eget, och
              det är bra, men många enskilda företagare luras. En konsument
              som köper en vara eller tjänst via telefon, internet eller postorder
              har i dag 14 dagars lagstadgad ångerrätt. Men det finns inte för
              den som driver eget företag. Hon har inte heller rätt att ansluta
              sig till Nixregistret för att på så sätt slippa ettriga telefonförsäljare.
            </seg>
            <seg n="675c1b5f">
              Enligt Svensk Handel drabbas tusentals svenska småföretagare
              varje år av dessa bedrägeriförsök. Därför föreslår vi socialdemokrater
              en översyn av lagstiftningen i syfte att stärka skyddet och underlätta
              för landets småföretagare.
            </seg>
            <seg n="72c615ca">
              Med hänvisning till detta, fru talman, vill jag yrka bifall till
              reservationerna 1 och 21 som föreslår andra mål för bostadspolitiken
              och för konsumentpolitiken. Det är två rödgröna reservationer
              där vi Socialdemokraterna, Miljöpartiet och Vänsterpartiet sätter
              människovärde före marknadsvärde och pekar på att det går att
              vända utvecklingen. Sverige förtjänar mer av frihet, jämlikhet
              och solidaritet med kommande generationer!
            </seg>
            <seg n="2df3ee3e">
              (Applåder)
            </seg>
          </u>
          <note n="f007a1d8">
            I detta anförande instämde Amineh Kakabaveh (V).
          </note>
          <note type="speaker" n="05b7b137">
            Anf. 158 JAN LINDHOLM (MP):
          </note>
          <u who="jan_lindholm_6c3791" xml:id="i-51ba99e6ef0c0514-1" n="733822fa">
            <seg n="0044af5e">
              Fru talman! Ärade åhörare! Vad kan man säga efter ett sådant
              brandtal?
            </seg>
            <seg n="0d7daa39">
              Civilutskottets betänkande 1 om samhällsplanering, bostadsförsörjning,
              byggande samt konsumentpolitik, eller utgiftsområde 18 som det
              heter i statsbudgeten, är det minsta utgiftsområdet i statsbudgeten
              när det gäller pengar, men kanske är det ändå en av de viktigaste
              delarna av politiken när det gäller hur vi formar vår gemensamma
              framtid.
            </seg>
            <seg n="104a2263">
              Regeringens förslag till budget för utgiftsområde 18 landar på
              totalt 1 152 414 000 kronor. Om man jämför det med avgiften till
              EU som är 30 miljarder eller försvarsbudgeten på 45 miljarder
              är det en väldigt liten summa som vi i den delen av det här betänkandet
              diskuterar.
            </seg>
            <seg n="0c54f90d">
              De tre enskilt största posterna i regeringens förslag till utgiftsområde
              18 är Lantmäteriet som får drygt 494 miljoner kronor, Boverket
              som får lite drygt 202 miljoner kronor och Konsumentverket som
              får dryga 113 miljoner.
            </seg>
            <seg n="2a851a67">
              Samtliga fyra oppositionspartier har egna budgetförslag som allesammans
              innebär ökningar av anslagen på utgiftsområde 18. Men oppositionspartiernas
              förslag skiljer sig ganska mycket åt, så när det gäller pengarna
              finns det ingen samlad opposition. När det gäller målformuleringarna,
              som vi hörde i föregående anförande, är oppositionen emellertid
              mer samlad, även om den inte är enig.
            </seg>
            <seg n="afb493ec">
              Miljöpartiet har beskrivit sitt alternativ till den ekonomiska
              politiken i motionen Ansvar för framtiden , där vi konstaterar
              att Sverige har mycket stora möjligheter att med klimatsmarta
              investeringar skapa många nya arbetstillfällen samtidigt som vi
              bygger ett hållbart samhälle för att möta de utmaningar framtiden
              kommer att innebära.
            </seg>
            <seg n="069cf573">
              Miljöpartiets vision är ett Sverige med 100 procent förnybar
              energi, energieffektiva industrier och bostäder och snabba och
              bekväma spårbundna transporter som också följer sina tidtabeller.
            </seg>
            <seg n="298ceb73">
              Den globala klimatförändringen och den ekonomiska instabilitet,
              som nu även den kan betraktas som ett globalt fenomen, liksom
              eurokrisen och alla de tydliga signaler vi kan se på många råvarumarknader
              och på den globala livsmedelsmarknaden om en snabbt tilltagande
              resursbrist gör att det för vart år som går blir än viktigare
              att vi sätter fart på de gröna framtidsinvesteringar som Miljöpartiet
              förordar.
            </seg>
            <seg n="670798ef">
              Den som känner oro för den ekonomiska instabiliteten i världen
              borde tilltalas av Miljöpartiets budgetförslag, eftersom det har
              ett högre så kallat finansiellt sparande än vad regeringen har.
              Det innebär att vi har en större marginal mellan de utgifter vi
              föreslår och de intäkter vi budgeterar än vad regeringen har.
              Marginalen för det oförutsedda är därmed större i Miljöpartiets
              budget än i regeringens.
            </seg>
            <seg n="4b0e1653">
              I ett samhälle där klyftorna växer mellan befolkningsgrupper
              tenderar även de oförutsedda kostnaderna att stiga. Osäkerheten
              i regeringens budget är därför större än de vill erkänna. Vi som
              föreslår förändringar i skattesystemet som minskar klyftorna mellan
              dem som har mest och dem som har minst kan i stället räkna med
              minskade kostnader på många områden. Exempelvis minskar den sociala
              utslagningen och det regeringen definierar som utanförskap. Vår
              marginal är alltså stabilare än regeringens.
            </seg>
            <seg n="30cd903a">
              För Miljöpartiet är det uppenbart att det är god ekonomi att
              förebygga och att hålla ihop samhället. Vi föreslår därför även
              ökade satsningar på vården, och vi avsätter mer resurser än regeringen
              för att möta den växande barnfattigdomen. Vi gör detta i huvudsak
              genom omprioriteringar i regeringens budget.
            </seg>
            <seg n="7481f2ec">
              Våra ökade satsningar på utbildning, forskning, vård och omsorg
              ger dessutom betydligt fler nya jobb per satsad miljard än den
              krogmomssänkning som regeringen exempelvis vill genomföra. Miljöpartiet
              föreslår jobb där de behövs, inte där de endast efterfrågas av
              dem som har råd.
            </seg>
            <seg n="4b041ce9">
              Fru talman! De fyra allianspartierna har den 23 november avslagit
              samtliga budgetförslag som oppositionen lagt fram, däribland alla
              de kloka förslagen från Miljöpartiet, vilket gör att ramen är
              fastlagd och att förutsättningarna för vårt förslag därmed inte
              längre finns, om nu inte finansutskottet tar ett eget initiativ
              exempelvis i frågan om krogmomsen, men tiden för det börjar rinna
              ut.
            </seg>
            <seg n="fc3785fa">
              Liksom övriga oppositionspartier tar vi därför inte del i den
              fortsatta beslutsgången när det gäller själva budgeten utan lämnar
              över ansvaret till den minoritetsregering som nu får ta eget ansvar
              för rikets ekonomi.
            </seg>
            <seg n="8fb891e8">
              Jag redovisar därför fortsättningsvis endast kortfattat de omfördelningar
              av det totala anslaget, inom ramen för den av riksdagen fastlagda
              totala utgiftsramen, som vi från miljöpartiet i motion C417 förordar
              för utgiftsområde 18.
            </seg>
            <seg n="7df4d382">
              Vi föreslår alltså en utökning av anslaget till Boverket med
              220 miljoner kronor. Det gör vi för att starta ett miljömålsanknutet
              kunskapsutvecklingsprogram för att öka kompetensen när det gäller
              kopplingen mellan miljö och planeringsfrågor både hos politiker
              och hos handläggare i kommuner och länsstyrelser. Programmet syftar
              till att utveckla verktygen i arbetet med att nå de 16 miljömålen.
              Vi kan i dag se att många kommuner tyvärr inte planerar för de
              klimatrelaterade miljöförändringar som faktiskt redan sker, vilket
              tyvärr kommer att leda till onödiga merkostnader i framtiden.
              Vi vill minska de här kostnaderna redan nu. På det sättet tar
              Miljöpartiet ansvar för framtiden.
            </seg>
            <seg n="83900d23">
              Tillgängligheten är ett annat område som vi vill avsätta mer
              resurser för. Det är då fråga om ett nytt hisstöd för att fler
              fastighetsägare ska ha råd att tillgängliggöra sina flerfamiljshus.
              Vi avsätter 100 miljoner per år till detta men har beredskap för
              att öka det vid behov.
            </seg>
            <seg n="e6443aec">
              Vi vill även öka kunskaperna kring bullerfrågor i den byggda
              miljön och avsätter 10 miljoner per år och samma belopp för att
              ha möjligheter att i förhandlingar med fastighetsägarna återstarta
              den av alliansregeringen nedlagda fonden för fukt- och mögelskador.
              Den behövs verkligen mer än någonsin i dag med tanke på alla de
              skador som dålig byggteknik och undermålig förvaltning har skapat
              de senaste årtiondena.
            </seg>
            <seg n="d22fa073">
              Strålskyddsmyndigheten har visat att 200 lungcancerfall per år
              skulle kunna förhindras om samtliga bostäder med radonhalt över
              gällande gränsvärde åtgärdades. Miljöpartiet föreslår därför ett
              anslag på 5 miljoner per år för att förbättra kunskapen kring
              radon och stimulera åtgärder. Med ökad kunskap växer trycket underifrån
              och mer blir gjort snabbare, vilket räddar fler liv. Så tänker
              vi.
            </seg>
            <seg n="3645f1e4">
              Miljöpartiet vill även satsa 6 miljoner mer än regeringen på
              att öka företagens kunskaper om konsumenternas rättigheter. De
              pengarna är även tänkta att användas för att vidareutveckla Konsumentverkets
              e-tjänster, som ju vänder sig direkt till konsumenterna. På så
              vis förebygger man och minimerar konflikter mellan säljare och
              köpare.
            </seg>
            <seg n="e8fa02d8">
              Slutligen föreslår Miljöpartiet, inom den av riksdagen fastlagda
              ramen för budgeten för 2012 och utgiftsområde 18, att det även
              tillförs 9 miljoner årligen för att användas till att utveckla
              konsumentinformation kring läkemedelsanvändning, och då i första
              hand läkemedelsbiverkningar.
            </seg>
            <seg n="fde4e852">
              Vet ni att i storleksordningen 400 000 ungdomar i Sverige lider
              av problem med ofrivillig överkonsumtion av läkemedel? Miljöpartiet
              vill ta vara på den kunskap som har utvecklats av konsumentföreningen
              Kilen och inlemma den verksamheten i Konsumentverkets ansvar.
            </seg>
            <seg n="694d50ea">
              Det är totalt alltså 240 miljoner till viktiga framtidsfrågor
              som regeringen inte prioriterar.
            </seg>
            <seg n="279c4ca4">
              Utöver själva budgetfrågorna handlar betänkandet även om ett
              antal motioner som regeringen föreslår att kammaren ska avstyrka.
            </seg>
            <seg n="ab720517">
              Fru talman! Regeringen har inga bostadspolitiska ambitioner utan
              anser att marknaden ska lösa alla bostadspolitiska frågor. Vi
              kan alla med bedövande tydlighet se att det faktiskt inte fungerar,
              och det fungerar inte i något land. Bostaden som handelsvara löser
              inga bostadspolitiska frågor.
            </seg>
            <seg n="9f997682">
              Tillsammans med Socialdemokraterna och Vänsterpartiet har Miljöpartiet
              därför en reservation, reservation 1 i betänkandet, som jag alltså
              yrkar bifall till. Där föreslår vi en målformulering för bostadspolitiken
              som vi menar att riksdagen borde ställa sig bakom.
            </seg>
            <seg n="6f9229bc">
              I dessa tider, med den oro som finns på den ekonomiska marknaden,
              ser vi nu en tendens till fallande priser på egnahem och bostadsrätter.
              Den politik som regeringen har bedrivit har bäddat dåligt för
              den utvecklingen. Jag är personligen mycket orolig för att vi
              inom en snar framtid kommer att få se privatpersoner med ägarfastigheter
              i samma situation som i många andra länder, alltså att värdena
              realt marknadsmässigt i stor utsträckning kommer att understiga
              de skulder man har.
            </seg>
            <seg n="7f6babef">
              Det är inte första gången vi har råkat ut för det i Sverige.
              Jag har själv suttit i en kommunledning på den tiden vi hade möjligheter
              att till viss del gå in och stödja enskilda individer som drabbades
              av det. Jag har för mig att det var under 80-talet. Tyvärr har
              den här regeringen bäddat dåligt för den utvecklingen.
            </seg>
            <seg n="78beb933">
              Fru talman! Vi gröna är också mycket förvånade över att regeringen
              håller fast vid en målsättning för konsumentpolitiken som inte
              på något sätt kopplar samman konsumtionsfrågor med miljö. Den
              här utvecklingen, som jag tycker att alla politiker pratar om
              som en utveckling i hållbar riktning, måste faktiskt backas upp
              av en politik som underlättar för konsumenterna att också göra
              dessa hållbara val.
            </seg>
            <seg n="ec215060">
              Nu har de tolv minuter gått som jag har anmält på talarlistan,
              men jag borde naturligtvis, fru talman, säga några ord även om
              Miljöpartiets förslag till en bostadspolitisk utredning, några
              ord om klimatanpassning av miljonprogrammens alla bostäder och
              även om vårt förslag om hur vi menar att man kan göra det möjligt
              att bygga även på landsbygden. Men, fru talman, jag vet att jag
              tröttar ut mina kolleger i utskottet så jag avstår från att ta
              upp de frågorna.
            </seg>
            <seg n="f45a0ebc">
              Självklart står vi miljöpartister ändå bakom alla de reservationer
              som vi har i det här betänkandet, men för tids vinnande nöjer
              jag mig med att yrka bifall i de två frågor jag talat kort om,
              nämligen till reservationen 1 och reservationen 21.
            </seg>
          </u>
          <note type="speaker" n="d0328b73">
            Anf. 159 CARINA HERRSTEDT (SD):
          </note>
          <u who="carina_herrstedt_910876" xml:id="i-9b88764ba36d1815-0" n="02683190">
            <seg n="ea3e69fb">
              Fru talman! Bostadspolitiken är den största delen av civilutskottets
              beredningsområde och därför har jag valt att fokusera på just
              detta i mitt anförande, inte därför att konsumentpolitik eller
              något annat är mindre viktigt utan därför att jag tycker att detta
              är en stor och viktig del.
            </seg>
            <seg n="f6e88f8e">
              Byggnation och samhällsplanering utgör en viktig del i samhället
              och dess utveckling. Sverigedemokraternas bostadspolitik vilar
              på samhällets och människans gemensamma ansvar, möjligheter och
              skyldigheter.
            </seg>
            <seg n="2e075fcd">
              Bostaden och hemmet utgör ramen för varje människas liv. Till
              människans grundläggande behov och rättigheter hör att ha en bostad,
              en plats att kalla sitt hem. Mitt hem är min borg, heter det så
              fint, men hemmet är inte bara en borg utan också grunden för vår
              trygghet.
            </seg>
            <seg n="20bfa17b">
              Varje enskild medborgare har specifika krav och förväntningar
              på sin bostad. Det är därför en viktig samhällsuppgift att se
              till att det finns ett så brett urval som möjligt av bostäder
              men också av bostadsformer att välja mellan, oavsett vilken livssituation
              man befinner sig i. Samtidigt får inte den statliga bostadspolitiken
              ges en sådan omfattning och inriktning att den riskerar att begränsa
              människors fria val eller att inskränka det kommunala självstyret.
            </seg>
            <seg n="0e482607">
              Gårdagens bostadspolitik passar illa för framtidens behov, där
              allt fler äldre lever längre och också bor kvar i sitt hem högre
              upp i åldern samtidigt som våra ungdomar inte ges möjlighet att
              flytta hemifrån då andelen bostäder för unga inte matchar efterfrågan.
              Särskilt allvarlig är, som vi har hört här, situationen just för
              studenter.
            </seg>
            <seg n="0fb69476">
              Bristen på studentbostäder är ett stort och återkommande problem
              som ändå inför varje terminsstart verkar komma som en total överraskning.
              Sverigedemokraterna har sedan tidigare deklarerat att vi vill
              vända det mest akuta och kritiska läget på studentbostadsmarknaden
              genom att göra det skattefritt att hyra ut halva bostaden och
              genom att skattebefria andrahandsuthyrningen och göra reglerna
              mer flexibla. Detta är kanske inte den långsiktiga lösning vi
              söker, men någonstans måste vi börja.
            </seg>
            <seg n="939fa0e5">
              Den statsfinansiella kostnaden för detta blir ett i sammanhanget
              lågt pris att betala för att på kort tid lösgöra en stor andel
              bostadstillfällen för unga och studenter som för närvarande kanske
              tvingas tacka nej till ett jobb eller till en utbildning därför
              att de inte hittar ett boende. Mycket talar för att dessa bostadstillfällen
              skulle kunna uppstå just i storstadsregionerna där bostadsbristen
              är som störst. De samhällsekonomiska vinsterna skulle bli stora
              när vår bostadsyta nyttjas på ett mer effektivt sätt. Sverigedemokraterna
              vill också avskaffa fastighetsskatten för studentbostäder och
              se över skatteregelverket när det gäller olika boendeformer eftersom
              dessa faller ojämnt ut.
            </seg>
            <seg n="6746c388">
              Vilka är incitamenten för att bygga små bostäder och studentbostäder
              när det är svårt att få lönsamhet i nyproduktion eftersom stigande
              material- och markpriser driver upp produktionskostnaderna? Förklaringen
              till att produktionskostnaderna har ökat verkar i första hand
              handla om stigande markpriser och ökade projekteringskostnader.
              I syfte att få ned produktionskostnaderna vill Sverigedemokraterna
              se över regelverket och byggnormerna för att göra det enklare
              och billigare att bygga. En bakomliggande faktor till de stigande
              materialpriserna är den dåliga konkurrensen både i produktionen
              av och i efterfrågan på byggmaterial.
            </seg>
            <seg n="bdfa91e8">
              Det som varit avgörande för vårt lands välstånd är våra gemensamma
              värderingar, jämställdheten mellan män och kvinnor samt respekten
              för varandra och våra lagar. Men på flera håll i Sverige har vi
              bostadsområden där våra svenska värderingar inte längre är normgivande.
              Bostäderna i miljonprogrammen kännetecknas ofta tyvärr av en hög
              andel invandrare som ofta tyvärr står utanför arbetsmarknaden
              och har fastnat i bidragsberoende. De problem som finns i utanförskapsområdena
              är alarmerande och kräver särskilda lösningar.
            </seg>
            <seg n="46eb0641">
              Bostadspolitiken är bara en liten beståndsdel för att komma till
              rätta med de strukturella problem som finns i miljonprogramsområdena.
              Det kommer att krävas många insatser från olika håll i samhället
              för att vi ska närma oss en lösning på dessa problem. Vi måste
              ge de boende i dessa områden rätt verktyg så att de kan lyckas
              i samhället.
            </seg>
            <seg n="58d304f4">
              Det finns ett stort behov av upprustning och omstrukturering
              av miljonprogrammets flerbostadshus. Sverigedemokraterna vill
              främst rikta anslagen inom området bostadsmarknad mot stöd i form
              av garantiprogram till upprustning och omstrukturering av utanförskapsområden
              eftersom dessa problem har blivit stora samhällsproblem och vi
              ser stora socioekonomiska vinster med ett sådant förslag.
            </seg>
            <seg n="a3f33a5b">
              Därför, fru talman, har Sverigedemokraterna valt att tillföra
              ett nytt anslag för att komma till rätta med delar av miljonprogrammens
              problem. Men jag vill också passa på att poängtera att vi i grunden
              anser att det är fastighetsägarna och kommunerna som bör ta ett
              gemensamt ansvar för att rusta upp miljonprogrammen. Däremot menar
              vi att eftersom upprustningsåtgärderna inom dessa områden inte
              alltid är företagsekonomiskt motiverade finns det starka skäl
              för staten att bidra till att finna finansieringslösningar.
            </seg>
            <seg n="60f01f84">
              En annan viktig åtgärd är att EBO-lagen omedelbart rivs upp eller
              åtminstone ses över så att inte redan hårt belastade områden belastas
              ytterligare. Nyanlända kan hänvisas till ett annat område där
              de inte bara har ökade förutsättningar till eget arbete utan också
              större möjligheter att bli en del av samhället.
            </seg>
            <seg n="072a2959">
              Mer än tre fjärdedelar av Sveriges lägenheter är äldre än 30
              år. Det är både en utmaning och en möjlighet för bygg- och företagsbranschen
              till omfattande energieffektiviseringsåtgärder. Kostnaden för
              totalrenoveringar inklusive energieffektiviseringsåtgärder är
              i stora drag densamma som vad rivning och nybyggnation skulle
              kosta, men de samhällsekonomiska vinsterna vid nybyggnation skulle
              vida överstiga kostnaderna. Detta skulle också skapa en del nya
              jobb.
            </seg>
            <seg n="bacf7b0b">
              Fru talman! Vi vill också se över möjligheten att lagstifta om
              skattefri avsättning till en fond för framtida underhåll. De pengar
              som inte används för sitt syfte bör inom en viss tid bli skattepliktiga.
            </seg>
            <seg n="f2ff6e6c">
              Sverigedemokraterna har satsat 105 miljoner kronor mer än regeringen
              på utgiftsområde 18, men jag tänker inte stå här och klaga på
              vare sig regeringens eller övriga oppositionspartiers satsningar
              eller kanske brist på satsningar. Jag menar att det inte är så
              vi finner långsiktiga och hållbara lösningar. Bostadsbristen avhjälps
              inte av att vi står här och klandrar varandra eller anklagar varandra.
              Bostadsbristen kan enbart lösas om vi hittar gemensamma lösningar
              som vi alla kan leva med. Då gäller det att både ge och ta. För
              mig är lösningen att komma överens och framför allt att komma
              till skott. Vi behöver inte alltid vara av samma åsikt, men vi
              sitter trots allt här för att vi vill uppnå ett bättre Sverige
              och en bättre bostadspolitik.
            </seg>
            <seg n="d5e7155d">
              Precis som övriga talare har sagt ryms inte Sverigedemokraternas
              föreslagna satsningar inom den beslutade ramen. Därför har jag
              faktiskt inget yrkande.
            </seg>
          </u>
          <note type="speaker" n="825197da">
            Anf. 160 VERONICA PALM (S) replik:
          </note>
          <u who="veronica_palm_3d4bd3" xml:id="i-f83b19f2869802c9-1" n="4fae9247">
            <seg n="9fb6646e">
              Fru talman! Jag vill ta chansen att fråga Carina Herrstedt som
              första företrädare upp i talarstolen för de fem partier som står
              bakom betänkandet om den fråga där Carina Herrstedt slutade sitt
              anförande, nämligen att bostadsbristen löses inte genom att vi
              pratar här utan att det krävs något mer.
            </seg>
            <seg n="26191be0">
              För mig är det alldeles uppenbart att det krävs en aktiv politik.
              Då undrar jag varför ni fem partier som ställer er bakom betänkandet
              har valt att inte göra förändringar. Ni har ändrat målet till
              att inte vara aktiv politik. Ni har tagit bort en del klimatanpassningar
              men dem kan vi lämna därhän.
            </seg>
            <seg n="25fabf85">
              Det blir tydligt att Carina som företrädare för ett av de fem
              partier som står bakom betänkandet väljer att lyfta fram marknaden
              som lösning. Den har vi haft i fem år. Vi har sett vad den har
              lett till, nämligen ökad bostadsbrist. Vidare är det andrahandsuthyrningar.
              Är ni nöjda, Carina Herrstedt, med resultaten?
            </seg>
          </u>
          <note type="speaker" n="01e05230">
            Anf. 161 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-561e1c3a8a6c93e4-0" n="02683190" next="i-e6de8564e2cd8dc0-0">
            <seg n="55e7a886">
              Fru talman! Om vi är nöjda? Jag vet inte riktigt vilka ni Veronica
              Palm syftar på. Jag tillhör inte de övriga, och jag har inte varit
              med och drivit någon bostadspolitik tidigare här.
            </seg>
            <seg n="3b2799fe">
              Jag blev lite disträ för jag tappade bort en penna. Du pratar
              om de bostadspolitiska målen. Förlåt, men visst var det så, Veronica?
            </seg>
          </u>
          <note n="44d21994">
            (VERONICA PALM (S): Är ni nöjda?)
          </note>
          <u who="carina_herrstedt_910876" xml:id="i-e6de8564e2cd8dc0-0" n="02683190" prev="i-561e1c3a8a6c93e4-0">
            <seg n="ccd5cd81">
              Jag är absolut inte nöjd. Då hade vi inte stått här om vi alla
              var nöjda, eller hur? Vi måste komma överens, komma till skott,
              närma oss varandra för att komma fram till en lösning i stället
              för att vi står på var sin sida och inte kommer någonvart.
            </seg>
          </u>
          <note type="speaker" n="fa83c63d">
            Anf. 162 VERONICA PALM (S) replik:
          </note>
          <u who="veronica_palm_3d4bd3" xml:id="i-f83b19f2869802c9-2" n="4fae9247">
            <seg n="47d3b7d3">
              Fru talman! Det blir tydligt vilket vi också kan läsa i betänkandet
              som en majoritet av utskottet har ställt sig bakom att det är
              precis vad Carina Herrstedt säger i sitt anförande, nämligen att
              unga ska bo i sämre lägenheter med lägre standard och ställa lägre
              krav. På så sätt ska de unga komma in på bostadsmarknaden. Det
              kan man tycka. Jag tycker inte så. Men det ger också långsiktiga
              effekter. Då får vi ett sämre bostadsbestånd. Vi ska bygga hus
              som ska stå i 100 år. Det är dåligt.
            </seg>
            <seg n="7bb17778">
              Det andra svaret är att unga människor ska bo inneboende hos
              snälla tanter som inte har råd att flytta från villan.
            </seg>
            <seg n="1c253691">
              För det första tycker jag inte att det är okej. För det andra
              är det inte heller någon aktivt framåtsyftande politik. Det skulle
              vi kunna ha. Ni formar ju en majoritet för att kunna driva en
              aktiv bostadspolitik, och ni väljer att avstå.
            </seg>
            <seg n="ffd70dd4">
              Min fråga kvarstår: Är ni nöjda med det resultat som har uppnåtts?
              Om inte, hur arbetar ni som står bakom majoritetstexten för att
              få fler unga in på bostadsmarknaden?
            </seg>
          </u>
          <note type="speaker" n="1824d420">
            Anf. 163 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9b88764ba36d1815-1" n="02683190">
            <seg n="3da3174f">
              Fru talman! Svaret är fortfarande nej. Jag är inte nöjd. Då hade
              jag inte velat satsa mer än vad regeringen gör. Du vet också att
              jag tyvärr inte kan yrka på de förslagen här och nu.
            </seg>
            <seg n="eccba066">
              Jag kan inte se att jag i mitt anförande skulle ha sagt att unga
              skulle bo sämre. Jag säger tvärtom att man måste se över regelverken,
              göra det mer flexibelt och göra det möjligt för unga att ha någonstans
              att bo.
            </seg>
            <seg n="8459448b">
              Sedan kan jag väl hålla med om att inneboende kanske inte är
              det optimala sättet att bo, men om jag får välja mellan att vara
              inneboende hos en snäll gammal dam eller att inte ha något boende
              alls är valet inte särskilt svårt. Vill jag studera och har möjlighet
              att bo inneboende någonstans gör jag gärna det för att förverkliga
              min dröm.
            </seg>
          </u>
          <note type="speaker" n="2e0326bf">
            Anf. 164 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-8a51f10bc9678256-0" n="c3038e46">
            <seg n="eb1e362d">
              Fru talman! Sverige behöver en ny bostadspolitik med tydliga
              och starka ambitioner. Alla människor, inte bara de med särskilt
              goda ekonomiska förutsättningar, ska ha möjlighet att leva i bra
              och goda bostäder till rimliga kostnader i en trygg boendemiljö.
            </seg>
            <seg n="7322f94b">
              Hyresrätten har därför en särskilt viktig betydelse. Alla billiga
              hyresrätter behövs. De ska inte dras undan hyresmarknaden genom
              ombildningar till bostadsrätter.
            </seg>
            <seg n="c2d231fb">
              Det är bra att sambanden mellan bostadspolitikens olika frågor
              och utmaningar har uppmärksammats av regeringen. Men problemet
              är att det saknas innehåll och ambition i högerregeringens bostadspolitik.
              Bostadspolitiken måste möta de utmaningar som tar sig uttryck
              i bland annat bostadsbrist, segregation och otillräckliga insatser
              för nya bostadsbestånd.
            </seg>
            <seg n="5dacf880">
              Vänsterpartiet, Socialdemokraterna och Miljöpartiet föreslår
              därför med utgångspunkt i dessa förslag att riksdagen avslår regeringens
              förslag och därmed bifaller våra motionsyrkanden. I det sammanhanget
              vill jag yrka bifall till reservationerna 1 och 21. Självklart
              står jag bakom samtliga Vänsterpartiets motionsyrkanden i betänkandet,
              men av tidsskäl yrkar jag bifall bara till dessa två reservationer
              som mina kamrater har.
            </seg>
            <seg n="ae35cdc6">
              Fru talman! I dag råder det bostadsbrist i 120 av landets kommuner
              och i alla större städer i Sverige. 248 000 unga vuxna saknar
              eget boende. Vänsterpartiet vill möta bostadsbristen genom att
              öka bostadsbyggandet. Genom investeringar i nyproduktion och upprustning
              av bostäder skapas också samhällsnyttiga jobb.
            </seg>
            <seg n="207b2bbd">
              Vårt mål är att det ska byggas 40 000 bostäder om året, varav
              en majoritet ska vara hyresrätter. Vi vill därför utforma ett
              statligt stöd för att stimulera ökat bostadsbyggande med inriktning
              mot hyresrätter till rimlig kostnad och med miljövänlig teknik.
            </seg>
            <seg n="424dbbc4">
              Stödet ska riktas mot tillväxtorter och orter där bristen på
              ändamålsenliga och efterfrågade bostäder är särskilt stor. Även
              kooperativa hyresrätter omfattas av stödet. Vi vill satsa 3 miljarder
              kronor på ett sådant investeringsstöd.
            </seg>
            <seg n="de658070">
              Vänsterpartiet vill också genomföra en miljardsatsning på miljonprogrammen
              genom att
            </seg>
            <seg n="3a1bcf93">
              upprusta befintliga lägenheter. Vidare satsar vi 3 miljarder
              kronor på att införa ett nytt upprustningsprogram för flerfamiljshus.
            </seg>
            <seg n="fcb11ea7">
              Fru talman! Ungefär 300 000 av beståndet inom allmännyttans miljonprogramsområden
              är i behov av upprustning inom de närmaste åren. Med vår satsning
              skulle 60 000 lägenheter per år kunna totalrenoveras.
            </seg>
            <seg n="9e967475">
              Vi i Vänsterpartiet menar att upprustningen ska ske i nära samråd
              med de boende. En demokratiplan ska upprättas och en konsekvensanalys
              göras angående hur den valda upprustningen påverkar de boendes
              besittningsskydd och reella möjligheter att bo kvar.
            </seg>
            <seg n="fc17b0c6">
              Vi vill skapa förutsättningar för att landets hyresgäster ska
              kunna bo i moderna, funktionella lägenheter med ökad tillgänglighet
              och med låg energiförbrukning.
            </seg>
            <seg n="a7ea772b">
              Fru talman! Hyresfastigheter och bostadsrättsföreningar är i
              dag undantagna från regeringens ROT-program. I Vänsterpartiets
              budgetmotion har vi föreslagit att dagens ROT-avdrag, som enbart
              riktar sig till villaägare och bostadsrättsinnehavare, slopas
              och ersätts med ett upprustningsstöd för flerfamiljshus. Förslaget
              innebär emellertid att villaägare som genomför energieffektiviseringsåtgärder
              även fortsättningsvis ska kunna få göra avdrag för dessa åtgärder.
            </seg>
            <seg n="0ccc27ae">
              Fru talman! Det är hög tid att hela samhället görs tillgängligt
              för alla medborgare. Bristande tillgänglighet ska skrivas in i
              diskrimineringslagstiftningen och resurser satsas på att bygga
              bort hinder i offentliga miljöer. Vi avsätter därför 2 miljarder
              kronor för att bygga bort hinder i offentliga lokaler och affärslokaler
              som restauranger och butiker.
            </seg>
            <seg n="96300709">
              Vi tycker också att alla kommuner ska vara skyldiga att i egen
              regi eller genom regional samverkan ordna en bostadsförmedling
              som är transparent, förmedlar såväl allmännyttiga som privata
              lägenheter och som fördelar lägenheter enligt turordning och med
              social och medicinsk förtur. Bostadsförmedlingen ska också kunna
              förmedla andrahandskontrakt.
            </seg>
            <seg n="92fce141">
              Den kommunala bostadsförsörjningslagen behöver förtydligas så
              att en bättre genomlysning sker av hur kommunerna uppfyller sitt
              ansvar att tillgodose alla kommunens invånares behov av ett bra
              boende.
            </seg>
            <seg n="8f152f60">
              Fru talman! Vänsterpartiet anser att vi ska ha mål för människors
              boendevillkor. Det är särskilt viktigt för alla unga att ha ett
              bra boende för att klara skolan. Vi anser att alla bostads- och
              verksamhetsområden ska vara öppna för alla. Vi vänder oss mot
              uppdelningen av människors boende på grund av ekonomiska tillgångar.
            </seg>
            <seg n="2ee8e533">
              Tillgång till boende utan krav på stora kapitalinsatser är viktigt
              för en välfungerande arbetsmarknad och möjlighet till studier.
              Utomhusmiljöer ska bidra till trygghet för både män och kvinnor.
              Vi i Vänsterpartiet har många motiv till att det ska finnas en
              aktiv politik för människors boendevillkor.
            </seg>
            <seg n="b0a8c795">
              Allmännyttan ska enligt Vänsterpartiet värna rätten till en bra
              bostad och boendemiljö utan krav på egen ekonomisk insats.
            </seg>
            <seg n="5bd0fd49">
              Fru talman! Högerregeringen har försvagat allmännyttan, och denna
              försvagning som i dag pågår av allmännyttan kommer oundvikligen
              att leda till en försämring av möjligheterna att föra en social
              bostadspolitik i framtiden. Utförsäljning av kommunal egendom
              i form av hyresrätter, oftast till underpriser, skapar nya trösklar
              för kommande generationers möjlighet att skaffa en bostad utan
              stora kapitalinsatser.
            </seg>
            <seg n="57aaa136">
              Allmännyttan är tillsammans med planmonopolet kommunernas viktigaste
              verktyg för att låta ett rättviseperspektiv genomsyra bostadspolitiken
              i enlighet med Vänsterpartiets mål.
            </seg>
            <seg n="779c7948">
              Vi vill stärka människors möjligheter att välja hur de vill bo.
              Bostadspolitiken är därför också viktig för att aktivt bekämpa
              segregationen. Sverige behöver flera bostadsområden med blandade
              boenden och upplåtelseformer.
            </seg>
            <seg n="da414c48">
              Det är angeläget att kommunerna genom en aktiv bostadspolitik
              bidrar till ett varierat utbud med lokala bostadsmarknader. Vi
              anser att det är viktigt att kommunerna stärker sina bostadsföretag
              och utvecklar möjligheterna att tillhandahålla bra bostäder enligt
              självkostnads- och bruksvärdesprinciper.
            </seg>
            <seg n="ed46ad42">
              Av detta skäl anser vi att det i varje kommun ska finnas minst
              ett allmännyttigt bostadsbolag. I syfte att uppnå detta mål bör
              de kommuner som i dag saknar ett allmännyttigt bostadsbolag ha
              ansvar för att ett sådant på sikt byggs upp i kommunen.
            </seg>
            <seg n="4d41da39">
              Fru talman! I storstadsregionerna och andra kommuner med inflyttning
              råder sedan flera år tillbaka bostadsbrist med stigande bostadspriser,
              ökande grad av inneboende och andrahandsuthyrning och framväxten
              av en svart hyresmarknad som följd.
            </seg>
            <seg n="f387a0eb">
              Enligt kommunerna själva tillhör grupperna unga, utlandsfödda
              och äldre de grupper som drabbas värst när bostadsbrist uppstår.
              Enligt Fastighetsägarna Helsingfors betalar andrahandshyresgäster
              i snitt 70 procent mer i hyra än vad förstahandskontraktsinnehavare
              gör. Det finns till och med exempel där personer har betalat 200
              procent högre hyra än vad som står på hyresavin. Samtidigt rapporterar
              Hyresgästföreningen att den typ av medlemsärenden som har ökat
              mest i hyresnämnderna rör just återbetalning av för hög andrahandshyra.
            </seg>
            <seg n="82b145d4">
              Fru talman! Vi i Vänsterpartiet vänder oss emot omfattande ombildningar
              av hyresrätter till bostadsrätter i framför allt Helsingfors,
              vilket har minskat möjligheterna för unga och utlandsfödda att
              etablera sig på bostadsmarknaden.
            </seg>
            <seg n="54edb5d2">
              Det finns även tusentals barnfamiljer på den så kallade sekundära
              bostadsmarknaden enligt Boverkets rapport. Högerregeringen har
              varit inriktad på att utvidga den sekundära bostadsmarknaden bland
              annat genom andrahandsuthyrning.
            </seg>
            <seg n="990d3db2">
              Vänsterpartiet anser att otrygga boendeformer liksom otrygga
              anställningsformer ska stoppas. Människor i utsatta positioner
              behöver tvärtom ett stöd.
            </seg>
            <seg n="004521fc">
              Fru talman! Vänsterpartiets bestämda åsikt är att vi i olika
              sammanhang bör eftersträva öppenhet och genomlysning. Detta skapar
              ett gott samhällsklimat och ett effektivare resursfördelningssystem.
              Inlåsningseffekter, ineffektivt utnyttjande av lediga lägenheter,
              mygel med mera måste motverkas. Därför tycker vi att det behövs
              obligatoriska bostadsförmedlingar.
            </seg>
            <seg n="353b3004">
              Fru talman! Avslutningsvis vill jag uppmärksamma er på en annan
              viktig utmaning. Det är bostadssegregationen. I Sverige ökar orättvisorna.
              En del blir allt rikare och får mer makt medan andra hålls utanför
              och blir maktlösa. Konsekvenserna av samhällets växande klyftor
              avspeglas tydligt i boendet. Människors ekonomiska och sociala
              villkor avslöjas genom vilket område de bor i.
            </seg>
            <seg n="b836c217">
              Den svenska bostadsmarknaden är segregerad, det vill säga olika
              befolkningsgrupper bor fysiskt åtskilda från varandra. Men den
              är också segmenterad, vilket betyder att de olika upplåtelseformerna
              i hög grad är geografiskt åtskilda. Vi vet till exempel att de
              med lägst inkomst i dagens Sverige ofta bor i hyresrätter. Av
              hushåll med låga inkomster bor sex av tio i hyresrätter.
            </seg>
            <seg n="ce9c7017">
              Vi känner också till att personer med utländsk bakgrund ofta
              bor i hyresrätt medan de som bor i villa till största delen har
              svensk bakgrund. Boendesegregationen är inte något nytt.
            </seg>
            <seg n="ce10b19f">
              Konsekvensen av den strukturella rasismen har lett till att resurssvara
              frivilligt eller ofrivilligt har fått stanna medan de rika har
              kunnat flytta till mer attraktiva områden i centrum. Forskning
              visar tyvärr att etniska grupper söker sig till varandra.
            </seg>
            <seg n="dd8c8114">
              Problemet är att boendesegregationen ofta blir densamma. Man
              fastnar i förorterna som invandrare eftersom det är svårt att
              få boende i centrum. Det tar mer än 1520 år för att kunna få en
              bostad i centrum i större orter.
            </seg>
            <seg n="b6bb40d7">
              Det finns många andra viktiga frågor som borde lyftas fram här,
              men jag har dragit över min talartid. Jag hade tänkt tala om konsumentpolitiken.
              Mina kamrater Veronica och Jan har talat om det. Jag vill inte
              ta mer tid i anspråk.
            </seg>
          </u>
          <note type="speaker" n="b2f17427">
            Anf. 165 ANTI AVSAN (M):
          </note>
          <u who="anti_avsan_04a877" xml:id="i-83fe22537749be87-0" n="429c2e8b">
            <seg n="043b248c">
              Fru talman! Inom civilutskottets utgiftsområde som avser samhällsplanering,
              bostadsförsörjning, byggande samt konsumentpolitik står den stora
              skiljelinjen inom bostadspolitikens område mellan långsiktigt
              stabila villkor och oppositionspartiernas detaljregleringar och
              subventionspolitik som har skapat dagens problem. Det finns trots
              detta ett antal motioner som förespråkar olika inte närmare preciserade
              produktionsstöd, det vill säga subventioner, och därutöver olika
              detaljregleringar och ingrepp i den kommunala självstyrelsen.
            </seg>
            <seg n="06a4101c">
              Det finns skäl att tydligt understryka att bostadsbristen på
              många håll i Sverige är ett problem. Den är utvecklingshämmande
              och utgör ett särskilt problem inte minst för unga som framför
              allt i storstadsområdena har uppenbara svårigheter att kunna skaffa
              en egen första bostad, att starta ett eget vuxenliv eller kunna
              flytta till arbete och studier.
            </seg>
            <seg n="35304b3e">
              Vi vet att det i Sverige har producerats ungefär hälften så många
              bostäder per capita jämfört med våra grannländer under de senaste
              20 åren. Här har alliansregeringen under de senaste fem åren tagit
              ett stort ansvar för att förändra situationen. Bostadspolitiken
              har lagts om i syfte att normalisera bostadssektorn, och ett antal
              olika reformer har drivits igenom för att förbättra bostadsmarknadens
              funktionssätt.
            </seg>
            <seg n="b92965ab">
              Konkurrenssnedvridande subventioner har avskaffats. Plan- och
              bygglagen har förenklats. Nya regler för kommunala bostadsaktiebolag
              och nya hyressättningsregler har införts samtidigt som tryggheten
              för hyresgästerna har värnats. Utgångspunkten har varit att det
              är människors behov och önskemål som ska vara styrande för hur
              bostadsbeståndet utvecklas.
            </seg>
            <seg n="029b65d7">
              Detta står i skarp konstrast mot den ryckighet och osäkerhet
              som en lång följd av år med detaljregleringar och statliga subventioner
              skapade. Det är också dessa detaljregleringar och statliga subventioner
              som av europeiska analysinstitut har angetts som skäl till det
              låga bostadsbyggandet i Sverige.
            </seg>
            <seg n="0f873bd9">
              Återigen får man uppfattningen att Socialdemokraterna befinner
              sig någonstans i ett annat århundrade. Det är samma gamla skåpmat
              som ingen vill ha som om och om igen dukas fram med samma högstämda
              retorik.
            </seg>
            <seg n="2c330cb6">
              Fru talman! I flera av motionerna talas det om behovet av en
              bostadspolitik som tar sig an olika problem på bostadsmarknaden
              som bristen på bostäder och ett otillräckligt byggande liksom
              upprustningsbehovet i delar av bostadsbeståndet. Det talas också
              om att det bostadspolitiska ansvaret bör delas mellan staten och
              kommunerna, och att politiken bör inriktas på åtgärder som kan
              leda till en bostadsmarknad i bättre balans.
            </seg>
            <seg n="03d046fc">
              På det övergripande planet finns det egentligen inte några delade
              meningar om behoven. Däremot framstår skillnaderna tydligt när
              man börjar studera förslagen till medel.
            </seg>
            <seg n="41063d21">
              I flera av motionerna lyfter man fram medel som enligt motionärerna
              behöver användas för att ändra bostadspolitikens inriktning. Det
              är här som skillnaderna i synen på bostadspolitiken tydliggörs
              mycket mer än när man talar om ett bostadspolitiskt mål. Det gäller
              återigen användningen av olika regelsystem och subventioner. Det
              gäller också synen på ansvarsfördelningen mellan de olika aktörerna
              på bostadsmarknaden och frågan om statens reglerande och styrande
              roll. Om förslagen fortsätter i linje med vad Vänsterpartiet hittills
              har presenterat blir väl nästa steg ett förslag om statligt ägda
              bostadsbolag i varje kommun.
            </seg>
            <seg n="3468e32d">
              När det gäller den allmänna inriktningen av bostadspolitiken
              är Moderaternas och alliansregeringens politik tydlig. Bostadspolitiken
              ska även i fortsättningen vara inriktad på att skapa en fungerande
              bostadsmarknad med långsiktigt stabila villkor för byggande, ägande
              och nyttjande av bostäder med alla typer av upplåtelseformer.
            </seg>
            <seg n="473287b2">
              Fru talman! Även om det är ett förslag som inte ryms inom ramen,
              har jag uppfattat det som det väsentligaste hos både Socialdemokraterna
              och Sverigedemokraterna. De båda partierna förenas i en tanke
              om subventionspolitiken. Det gäller subventioneringen av kreditgarantier.
              Förslagen tycks utgå från den utredning som Statens bostadskreditnämnd
              presenterade 2008. Det är svårt att avgöra eftersom motionerna
              är lite summariska. Det intressanta i detta sammanhang är att
              de centrala företrädarna för de tilltänkta mottagarna av kreditgarantisubventionen,
              det vill säga Sabo och Fastighetsägarna, i sina remissvar gällande
              utredningen i huvudsak ställde sig avvisande till de förslag som
              lades fram. Sabos bedömning var att en subventionerad kreditgaranti
              inte kommer att vara särskilt effektiv. Fastighetsägarna ansåg
              att det föreslagna stödet var konkurrenssnedvridande och oförenligt
              med EU-rätten. Inte ens Hyresgästföreningen ansåg att förslaget
              borde genomföras. Men Socialdemokraterna och Sverigedemokraterna
              tycker att det är en bra idé.
            </seg>
            <seg n="9ed62f90">
              Jag ska även nämna några andra subventioner. Den enda konkreta
              subventionen till nyproduktion som föreslås är Vänsterpartiets
              förslag om ett anslag för subventioner på upp till 200 000 kronor
              per nyproducerad lägenhet. Civilutskottet har vid flera tillfällen
              under de gångna åren klargjort sin principiella inställning att
              denna typ av subventioner i flera avseenden är skadlig för bostadsmarknaden.
              Dessutom borde det vara känt för Vänsterpartiet och de andra partierna
              som föreslår allehanda subventioner att en helt övervägande del
              av bygg- och bostadsmarknadens aktörer motsätter sig återinförda
              subventioner av det slag som vi har sett tidigare. Det är de förslagen
              vi ser hela tiden.
            </seg>
            <seg n="385c254c">
              Det finns mycket mer att säga om subventioner. Jag konstaterar
              bara att den grundläggande uppfattningen att statliga bostadsbyggnadssubventioner
              inte bör återinföras står fast. Det bygger på den uppfattning
              som många har. Jag vet inte varifrån partierna får idén till att
              föreslå detta som ingen vill ha. Vem har efterfrågat detta? Är
              det partiorganisationerna, eller varifrån kommer det? Vet de bättre
              hur bostadsmarknaden fungerar och borde fungera än de som är aktörer
              på marknaden?
            </seg>
            <seg n="be2074df">
              När det gäller stödet till klimatanpassning av miljonprogrammets
              bostäder kan jag säga att det är angeläget att möjligheten till
              ökad energieffektivitet i bostadsbeståndet tas till vara. I samband
              med de upprustnings- och ombyggnadsåtgärder som är aktuella i
              en stor del av de flerbostadshus som byggdes under miljonprogrammets
              dagar bör det vara möjligt att vidta ett antal olika åtgärder
              när det gäller tillförsel och användning av energi. Det finns
              också ett antal exempel på genomförda upprustningar i det bostadsbeståndet
              som har lett till en avsevärt minskad energianvändning. Vilka
              åtgärder som är möjliga och lämpliga att vidta i de enskilda fallen
              varierar mellan olika bostadsområden och olika typer av byggnader.
              Detta måste fastighetsägarna själva avgöra mot bakgrund av de
              långsiktigt ekonomiska förutsättningarna för olika åtgärder och
              andra aktuella faktorer. Utgångspunkten måste vara att upprustningen
              ska kunna genomföras utan statliga subventioner.
            </seg>
            <seg n="10fb829f">
              Jag vill också säga något om de grundläggande ekonomiska förutsättningarna.
              De verkar aldrig finnas med, inte ens i bakgrunden, när man lyssnar
              på de partier som föreslår en subventionspolitik och detaljregleringar.
            </seg>
            <seg n="0567cb84">
              Bostadsbyggandets starka beroende av samhällsekonomi i övrigt
              är ganska tydligt. Inte minst följderna av den internationella
              ekonomiska utvecklingen under de senaste åren visar tydligt på
              det sambandet. Under åren runt 2008 påverkades hela den svenska
              ekonomin starkt av en internationell finansiell kris och konjunkturnedgång.
              Därefter stärktes framtidstron successivt inom den svenska ekonomin
              och den svenska bostadsmarknaden vilket visade sig genom ett påtagligt
              ökat bostadsbyggande. Det finns nu tecken på att den positiva
              utvecklingen på nytt riskerar att hämmas sedan de finansiella
              problemen inom eurozonen tilltagit under hösten. Det finns olika
              prognoser, och Sverige ligger under alla förhållanden bra till
              i Europa.
            </seg>
            <seg n="95da7ca6">
              Jag kan också kortfattat nämna att det bostadspolitiska målet
              som det har talats om här är utformat med utgångspunkt i att frågorna
              om bostäder och byggande nu är samlade i ett departement. Möjligen
              återkommer bostadsministern till detta.
            </seg>
            <seg n="c5a1d620">
              Slutligen ska jag säga något om målet för konsumentpolitiken.
              Civilutskottet behandlade ett förslag till ett nytt konsumentpolitiskt
              mål under hösten 2007. I samband med behandlingen av förslaget
              framhölls att det krävs ett grundläggande konsumentskydd och tillgång
              till lättillgänglig och tillförlitlig information om exempelvis
              produkters pris och egenskaper, produktionsmetoder, säkerhetsaspekter
              och vilken påverkan konsumtionen har på människor och miljö för
              att konsumenterna ska ha makt och möjlighet att göra aktiva val.
            </seg>
            <seg n="c6282570">
              I budgetbetänkandet hösten 2008 stod utskottet fast vid sin uppfattning
              att det då gällande målet för konsumentpolitiken, och därmed även
              det likalydande föreslagna målet för området konsumentpolitik,
              framstod som väl genomtänkt och välmotiverat. Liksom tidigare
              påpekades att det uppsatta målet inte innebar någon försvagning
              av hållbarhetsaspekten. Det finns inget skäl att ersätta det nu
              gällande konsumentpolitiska målet med något nytt.
            </seg>
            <seg n="fcfa61e8">
              Om man lyssnade på Veronica Palm, vilket jag gjorde, har man
              noterat att hon sade att man kan rösta på Socialdemokraternas
              förslag i kammaren den 14 december om man vill stoppa bluffakturor.
              Jag undrar vilket förslag man ska rösta på. Det framgår inte riktigt
              klart.
            </seg>
            <seg n="73a0b9ea">
              Det handlar om bluffakturor. Man har sagt att man ska införa
              en ångerrätt, precis som konsumenter har. Då uppstår frågan: Varför
              ska man ångra ett avtal som man inte har ingått? Om man skulle
              få ångra ett avtal som man inte har ingått, vem ska man ångra
              det till? Ska man göra det till blufföretaget som säger: Nej,
              det är ingen som har ångrat det här. Hur har det förbättrat småföretagarnas
              situation? Det framstår närmast som en intellektuell härdsmälta.
            </seg>
            <seg n="6408fe14">
              Jag yrkar bifall till utskottets förslag. Det innebär att samtliga
              reservationer ska avslås.
            </seg>
          </u>
          <note n="3bf46b07">
            I detta anförande instämde Eva Bengtson Skogsberg och Thomas
            Finnborg (båda M).
          </note>
          <note type="speaker" n="526d32d5">
            Anf. 166 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9b88764ba36d1815-2" n="02683190">
            <seg n="e8e89340">
              Fru talman! Jag håller med om det som Anti Avsan nämner angående
              subventioner, att de kan snedvrida konkurrensen och att de kanske
              inte är en långsiktig lösning. Jag säger också i mitt anförande
              att det i grunden är fastighetsägarna och kommunerna som bör ta
              ett gemensamt ansvar, men jag menar dessutom att samhället har
              skapat de problem som finns i miljonprogramsområdena. Då bör det
              också vara en del av samhällets ansvar att försöka reda ut dem.
              Samhällsvinsterna är så pass stora av att komma till rätta med
              dessa strukturella problem att jag vill se detta som en nödlösning
              och tillfällig lösning.
            </seg>
            <seg n="393e8b66">
              Jag skulle vilja fråga Anti Avsan hur han mer konkret vill att
              vi ska komma till rätta med problemen i miljonprogramsområdena.
            </seg>
          </u>
          <note type="speaker" n="42f064d9">
            Anf. 167 ANTI AVSAN (M) replik:
          </note>
          <u who="anti_avsan_04a877" xml:id="i-83fe22537749be87-1" n="429c2e8b">
            <seg n="c1a112bd">
              Fru talman! Om man tittar på hur allmännyttan i Sverige har utvecklats
              får man en del förklaringar till varför det är som det är. Hela
              idén med allmännyttan var ju att producera ett mycket stort antal
              bostäder. Det är i och för sig inte fel, men trots den ambitionen
              blev det fel i någon mening därför att förutsättningarna inte
              stämde riktigt med omvärldens förutsättningar.
            </seg>
            <seg n="e52d13bb">
              I mitten av 90-talet förändrades allmännyttans skattevillkor.
              Man jämställdes med andra företag inom bostadssektorn. Det visade
              sig att de ofta var underkapitaliserade. Det ledde till att ägarna
              ofta tog ansvar och såg till att man fick en bättre ekonomi i
              de företagen. Det skapade också möjligheter att sköta underhållet
              av fastigheterna. Det finns väldigt många kommunala bostadsaktiebolag
              i det här landet som har skött sitt fastighetsbestånd och tagit
              ansvar, många gånger kanske genom att höja hyrorna. Det är hyresgästerna
              som har betalat för att få bo i anständiga bostäder.
            </seg>
            <seg n="57407bc9">
              Sedan finns det säkert andra företag som inte har tagit sitt
              ansvar. Jag kan inte tycka att det är rimligt att skattebetalarna
              ska gå in och betala för dem som inte har tagit sitt ansvar. Jag
              tycker att de kommunalpolitiker som sitter i de bolagens styrelser
              eller kommunpolitikerna i övrigt ska ställas till ansvar av sina
              väljare i allmänna val. Jag tycker att det är lika fel att tillskjuta
              skattepengar till den här typen av företag som jag tycker att
              det hade varit att tillskjuta skattepengar till Saab, vilket fler
              kanske kan vara överens om i dag.
            </seg>
          </u>
          <note type="speaker" n="23abc348">
            Anf. 168 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9b88764ba36d1815-3" n="02683190">
            <seg n="ee12bd6e">
              Fru talman! Nu är det trots allt så, Anti Avsan, att det inte
              bara handlar om renoveringar. Det handlar om hela strukturen i
              de här områdena. Det handlar om utemiljön och befolkningen som
              bor där. Om det är så enkelt att lösa de här problemen, varför
              har det inte hänt någonting? Någonstans tycker jag att det är
              kommunernas och fastighetsägarnas ansvar, men har fastighetsägarna
              och kommunerna haft någonting att säga till om när det gäller
              vilken befolkning som ska bo där? Det har blivit en så koncentrerad
              del av i många fall utslagna människor som inte har någon möjlighet
              att ta sig därifrån. Hur kan detta vara kommunernas ansvar?
            </seg>
          </u>
          <note type="speaker" n="10b8a8e0">
            Anf. 169 ANTI AVSAN (M) replik:
          </note>
          <u who="anti_avsan_04a877" xml:id="i-83fe22537749be87-2" n="429c2e8b">
            <seg n="6ff19cfc">
              Fru talman! Kommunerna har ansvar för samhällsplaneringen. Det
              räcker inte att bygga bostäder. Det har jag reagerat över många
              gånger, inte minst när det gäller förslag från olika bostadspolitiker
              dock inte så ofta borgerliga. Man pratar bara om bostäder, och
              man pratar inte om det andra som måste finnas. Det är ingen poäng
              med att bygga bostäder om det inte finns förskoleplatser, skolor
              och annan kommunal service. De här områdena är inte attraktiva
              för människor om man utgår från människors värderingar. Det finns
              i och för sig väldigt fina miljonprogramsområden också, men samhällsbyggnadstekniken,
              att lägga stora limpor ute på ett fält dit det inte ens fanns
              kollektivtrafik från början, är inte attraktiv.
            </seg>
            <seg n="b64dfc68">
              Det var också den utvecklingen vi såg. De här områdena normaliserades
              med tiden därför att man vidtog kompletterande åtgärder. Jag tror
              att man måste bygga en mer stadslik miljö. Då kan man också tillföra
              mervärden som gör att människor mår bättre och trivs bättre i
              de här områdena om de inte skulle känna att de gör det i dag.
            </seg>
            <seg n="38ff80b0">
              Men det här är inte lätt. Det håller jag med om. Det är väldigt
              svårt. Det förutsätter kommunal handlingskraft och ett aktivt
              planarbete, vilket kanske inte finns i tillräcklig omfattning
              i många kommuner. Man har kanske exploaterat nya områden och dragit
              på sig infrastrukturkostnader i stället för att satsa på områden
              som redan finns, där det finns kommunalt vatten och avlopp, där
              det finns vägar och där det finns möjlighet att tillföra mervärden
              och göra det bättre för alla människor.
            </seg>
            <seg n="c19974b5">
              Som jag ser det är ansvaret fortfarande kommunernas, annars kommer
              det aldrig att fungera. Det kommer aldrig att bli en fungerande
              helhet med alla de delar som jag nämnde.
            </seg>
          </u>
          <note type="speaker" n="31b3de45">
            Anf. 170 LARS TYSKLIND (FP):
          </note>
          <u who="lars_tysklind_44f290" xml:id="i-57e4698d74eebdb1-6" n="b4556a3b">
            <seg n="6ce60a03">
              Fru talman! Jag vill börja med att yrka bifall till förslaget
              i betänkandet och avslag på samtliga reservationer. Debatten här
              i dag visar att det fortfarande finns stora politiska skiljelinjer
              inom utgiftsområde 18, Samhällsplanering, bostadsförsörjning,
              byggande och konsumentpolitik.
            </seg>
            <seg n="e5381700">
              Jag kommer att hålla mig mest på bostads- och byggandesidan.
              Ända sedan 2006 har Folkpartiets och alliansregeringens inriktning
              varit klart utstakad. Man kan förenklat uttrycka det så att det
              har varit en successiv förflyttning från ett genomreglerat system
              med statliga subventioner till ett system med långsiktigt stabila
              regelverk utan dessa snedvridande subventioner. Utgångspunkten
              har hela tiden varit att den enskilda människans behov och önskemål
              ska vara styrande för vilket bostadsbyggande som utvecklas.
            </seg>
            <seg n="6b540fdb">
              Bostadspolitik skiljer sig naturligtvis inte från andra politikområden,
              utan det är en ständigt pågående process att utveckla även detta
              politikområde. En av de målsättningar som finns är att skapa neutralitet
              mellan upplåtelseformerna, som det brukar heta, med hänsyn till
              de skillnader som finns. Alla upplåtelseformer har inte exakt
              samma förutsättningar.
            </seg>
            <seg n="3b8a8648">
              Det har varit väldigt mycket fokus på hyresrätten i det här sammanhanget.
              Spelreglerna på hyresmarknaden har reformerats i och med att de
              kommunala bostadsbolagen från och med i år ska drivas efter affärsmässiga
              principer samtidigt som man har ändrat den hyresnormerande rollen.
              Nu gäller de förhandlade hyrorna för hela beståndet i stället
              för att de kommunala bolagen ska vara hyresnormerande.
            </seg>
            <seg n="420f5351">
              Det är en ständigt pågående process. Ett ytterligare steg när
              det gäller hyresrättens utveckling togs i förra veckan genom regeringsbeslutet
              att tillsätta en utredning som ska se över hyresrättens förutsättningar
              samt hur man kan stimulera uthyrning av bostäder.
            </seg>
            <seg n="fb14a3b6">
              Den här utredningen ska analysera marknaden för uthyrning av
              bostäder och lämna underlag för hur den ska utvecklas. Det är
              många saker som man ska titta på. Man ska inventera förekomsten
              av outnyttjade lägenheter som kan användas för boende. Man ska
              se på villkoren för uthyrning och redovisa om det finns några
              förändringar som man kan göra för att stimulera privatpersoner
              att hyra ut sin bostad. Man ska titta på om det är en likvärdig
              behandling av upplåtelseformerna. Man ska också titta på hur man
              har gjort i andra länder och se om det finns några skillnader
              som man kan dra lärdom av.
            </seg>
            <seg n="1d404e8f">
              I budgetpropositionen finns det ett konkret förslag som syftar
              till att just stimulera privatpersoner att hyra ut sin bostad.
              Nu höjer vi ytterligare en gång det schablonavdrag man får när
              man hyr ut delar av eller hela sin bostad. Nu är vi uppe i en
              summa på drygt 26 000 som man kan få ut skattefritt när man hyr
              ut sin bostad. Det är klart att det borde stimulera människor
              att se om sitt hus och hyra ut delar av det.
            </seg>
            <seg n="bdd096a6">
              Fru talman! Man kan analysera och fundera lite på om det finns
              något som skiljer sig från tidigare års budgetdiskussioner. På
              något vis finns det en liten glidning när det gäller detta med
              subventioner i och med att Miljöpartiet tydligen har lämnat kravet
              på subventioner. Det är gott så långt, men Socialdemokraterna
              och Vänsterpartiet sitter kvar i sitt gamla tänk och lämnar nya
              förslag på subventioner.
            </seg>
            <seg n="217d9983">
              Man kan ju tycka att det är lite märkligt att man kommer med
              förslag som ingen efterfrågar. Vänsterpartiet har ett renodlat
              investeringsstöd för hyresrätter. Det är den gamla och verkligen
              beprövade metoden som inte har fungerat någon gång. Socialdemokraterna
              har en investeringsstimulans med skattekreditering. Det är ett
              stöd fast från andra hållet. De har också subvention av kreditgarantier.
            </seg>
            <seg n="013449fc">
              Ingen av dessa åtgärder har efterfrågats av dem som ska ta hand
              om dem. Man kan, som Anti Avsan var inne på, undra om det är politiska
              subventioner snarare än något som bygg- och bostadsmarknaden efterfrågar.
            </seg>
            <seg n="6d167831">
              Fru talman! Vi kan vara eniga om att byggandet av bostäder borde
              ligga på en högre nivå. Har en ort bostadsbrist är det ett problem
              både för den enskilde och för samhället. Veronica Palm har rätt
              i att bostadsbrist på en ort är en tillväxthämmande faktor. Lösningen
              är dock inte att sätta in subventioner. Den politiken hade vi
              länge, och med facit i hand kan vi se att den inte fungerade.
            </seg>
            <seg n="47e0827d">
              Jag tycker att vi ska diskutera vad bostadspolitik är. Inom politiken
              över huvud taget och kanske mest på detta område är det en tävling
              om att ha störst anslag. Ju mer pengar man anslår, desto bättre
              politik är det. Jag vill påstå att det är tvärtom. Man ska ha
              en politik och ett regelverk som gör att man inte behöver gå in
              på marknaden och lappa och laga med subventioner. De är ju ett
              tecken på att det inte riktigt fungerar.
            </seg>
            <seg n="c639c3b2">
              Vad är då receptet? Det handlar om att göra det lättare att bygga.
              Här har kommunen och staten ett delat ansvar. Staten skapar regelverken.
              Det som har kommit till under senare tid är en ny plan- och bygglag
              och en ny överprövningsprocess. Regeringen går nu vidare med ytterligare
              utredningar och uppdrag för att se över regelverket för byggandet.
              Detta är statens roll i sammanhanget.
            </seg>
            <seg n="9b77914d">
              Man har tillsatt utredare som ska kartlägga kommunernas tillämpning
              av bygglagstiftningens tekniska egenskapskrav. Det handlar mycket
              om kommunala särkrav. Branschen påpekar ofta att det som hindrar
              storskalighet i byggandet är att olika kommuner har olika krav.
            </seg>
            <seg n="09d3030d">
              En annan utredning ska se över genomförandet av detaljplan. Man
              ska titta på gatukostnader och exploateringsavtal. Det är mycket
              som är kostnadsdrivande i dessa processer. Man ska också titta
              på markanvisningsprocessen och planberedskapen.
            </seg>
            <seg n="0dc16483">
              Boverket har fått i uppdrag att titta på olika planförenklande
              åtgärder för att nå en effektiv planprocess.
            </seg>
            <seg n="38f2caaa">
              Det är viktigt att vi tittar på tillämpningen. Ofta tycker man
              att det ska till en ny lagstiftning när något inte fungerar, men
              inte alltför sällan ligger det en tillämpningshistoria bakom.
            </seg>
            <seg n="6cf51227">
              Fru talman! Det kanske är lite tjatigt att jag räknar upp dessa
              saker, men jag gör det för att visa vad statens roll är. Statens
              roll är alltså inte att subventionera bostadsmarknaden. Kommunernas
              roll är att planera och att se till att det finns mark.
            </seg>
            <seg n="6de6df6a">
              Fru talman! Låt mig till sist anknyta till trafikutskottets debatt
              som jag deltog i tidigare i dag. Där lyfte jag fram alliansregeringens
              ökade satsningar på landsbygden. I politiken diskuterar man ofta
              städernas och tätorternas problem, men i trafikutskottets debatt
              i dag konstaterade vi att alliansregeringen har ökat sina satsningar
              på vägsystemet på landsbygden. Det handlar om satsningar på tjälsäkerhet,
              bärighet och enskilda vägar.
            </seg>
            <seg n="38493333">
              I civilutskottets betänkande och i budgetpropositionen kan man
              utläsa att kommunerna ska skapa förutsättningar för byggande på
              landsbygden. Det välkomnar Folkpartiet. Vi har haft motioner om
              detta tidigare. Man ska nu genomföra de två förslag som Statens
              bostadskreditnämnd har lagt fram. Det handlar om finansiell rådgivning
              och utökade möjligheter att ställa ut kreditgarantier.
            </seg>
            <seg n="14444556">
              Kreditgarantier, som är ett självfinansierande system, är viktigt
              på landsbygden för att byggkostnaden överstiger värdet på de färdiga
              husen, vilket är ett problem i sig. Det är dock sällan som de
              som bygger på landsbygden inte sköter sig och betalar av, så det
              är inget stort risksystem. Men det är viktigt att man får dessa
              kreditmöjligheter.
            </seg>
            <seg n="acc14459">
              Det här tycker Folkpartiet är bra. Men det tycker tydligen inte
              Socialdemokraterna och Miljöpartiet som har två reservationer.
              De skriver att det behövs en mer genomtänkt politik och att de
              vill koppla det till andra saker. Det är lite diffust uttryckt.
            </seg>
            <seg n="ff96cec6">
              Jag tycker dock att vi alla kan enas om att denna förändring
              för landsbygdens förutsättningar är bra.
            </seg>
          </u>
          <note type="speaker" n="df1ca95e">
            Anf. 171 OLA JOHANSSON (C):
          </note>
          <note n="0a7bcf1e">
            Fru talman! Jag yrkar avslag på samtliga reservationer och bifall
            till förslaget i betänkandet.
          </note>
          <u who="ola_johansson_09875f" xml:id="i-50d72a4ddc37559e-0" n="b8b58d42" prev="i-0c4d2095cf644952-0">
            <seg n="3fd3e25d">
              Framtiden är något som de flesta bär på olika drömmar om. Det
              kan handla om en utbildning, ett arbete, någon att älska och bilda
              familj med, en aktiv ålderdom, att välja att bryta upp och leva
              ensam eller att få leva ett bekymmersfritt liv den sista tiden.
              I alla skeden ska bostaden finnas där som det självklara navet
              i livet.
            </seg>
            <seg n="74322086">
              För Centerpartiet är förverkligandet av drömmar en drivkraft
              som måste tas till vara. När en ung människa tappar tron på möjligheten
              till jobb och bostad så ger det en skada som är svår att reparera.
              Kan man själv inte styra över sitt boende eller sin arbetssituation
              går det snabbt ut över ens hälsa. Vid sidan om arbete och livsmening
              är hemkänslan en viktig del i det som ger oss glädje och motivation.
            </seg>
            <seg n="d9b67faf">
              Centerpartiets utgångspunkt är att var och en ska ha chansen
              att förverkliga sina bodrömmar, oavsett bostadsort, ålder eller
              livssituation.
            </seg>
            <seg n="a4828dd2">
              Bostadspolitiken är ett komplext område där skatte- och finansieringsfrågor,
              företagande och konkurrensvillkor, miljö- och energikrav ofta
              drar åt olika håll och måste samverka för att ge människor tak
              över huvudet så att de kan leva sina drömmar och skapa hem.
            </seg>
            <seg n="a75c47e8">
              Småhustillverkarna är bekymrade över sin framtid. Det finns ingen
              efterfrågan på villor, säger de och listar en lång rad orsaker.
              Det är allt från krångliga regler för byggande till bolånetaket,
              som tillsammans med minskade lånemöjligheter ar gjort det svårare
              att skaffa hus, framför allt för unga familjer.
            </seg>
            <seg n="b3f8a666">
              I småhusbranschen sker mycket av det utvecklingsarbete som behövs
              för att skapa ett långsiktigt hållbart och energieffektivt byggande.
              Om hela landet ska kunna leva måste bostadsbyggandet utanför planlagt
              område på landsbygden underlättas.
            </seg>
            <seg n="337f4c27">
              Fru talman! Plötsligt knäpper det till i spiralen. Sakta, sakta
              börjar den rotera uppåt och blottar en näst intill overklig strukturomvandling.
              Omfattande, komplex och kanske med smärtande knoppbristningar,
              men med oanade utvecklingsmöjligheter för platsen och människorna.
              Pajala börjar skriva in ett stycke positiv samhällsutveckling
              i historieböckerna.
            </seg>
            <seg n="c47e5980">
              Orden är hämtade ur en populärutgåva av Pajala kommuns översiktsplan
              för 2010. Jag var där i går och kan intyga att det som står där
              är sant.
            </seg>
            <seg n="cb583d92">
              Gruvföretaget Northland håller sedan i somras ett extremt högt
              tempo tillsammans med kommunen och dess näringslivsbolag i utvecklingen
              av en industrianläggning med infrastruktur som ska hantera den
              järnmalm som kommer att brytas i tre fyndigheter.
            </seg>
            <seg n="b24518ed">
              1 000 personer kommer att sysselsättas direkt i gruvdrift och
              transporter. Minst lika många kommer att jobba i den samhällsservice
              som blir en följd av expansionen. I dag har Pajala 6 300 invånare.
              Till 2020 säger de mest optimistiska beräkningarna att det kommer
              att finnas 10 000 Pajalabor.
            </seg>
            <seg n="2c69854e">
              Alla är överens om att de attraktiva bomiljöer som behövs för
              att människor ska välja att bosätta sig i Pajala i stället för
              att veckopendla bör byggas i strandnära lägen längs de 550 kilometer
              långa älvsystemen.
            </seg>
            <seg n="4b5bd166">
              Där har människor bosatt sig i tiotusentals år, så varför skulle
              de inte kunna göra det i dag?
            </seg>
            <seg n="e44f2acb">
              Men trots att Pajala är en röd kommun var det ingen där som frågade
              efter subventioner, bara efter mindre krångel med länsstyrelsen
              om strandskyddet och ett sätt att kompensera för de låga marknadsvärdena.
              Man litar på att privata byggbolag ska kunna få fram de 1 200
              bostäder som behövs i en kommun som under de närmaste åren kommer
              att öka sin befolkning med 10 procent om året.
            </seg>
            <seg n="a97a017b">
              Fru talman! Det är speciellt glädjande för oss i Centerpartiet
              att ministern ska se till att strandnära byggande underlättas.
              Det gäller att hålla trycket uppe, så att inte strandskyddsreglerna
              får motsatt effekt och i stället stänger oss ute från upplevelsen
              av natur och vatten. Om lagen inte får den effekt som avsågs menar
              vi i Centerpartiet att den kanske behöver göras om och förtydligas.
            </seg>
            <seg n="d21b39d1">
              Det är också positivt att bostadsministern vill göra något åt
              nya hinder som verkar ha uppstått sedan den nya förenklade plan-
              och bygglagen trädde i kraft. Vi står bakom alla de utredningar
              som görs för att hitta flaskhalsarna i planeringsprocessen.
            </seg>
            <seg n="1e2c76af">
              Det finns kommuner där det är lättare att gå till sin bank och
              låna pengar till en ny snöskoter än till en bostad. På svaga bostadsmarknader
              faller marknadsvärdet på huset under produktionskostnaden i samma
              ögonblick som du för första gången sätter nyckeln i låset och
              tar huset i bruk.
            </seg>
            <seg n="16372bd8">
              Det föreslås att Statens bostadskreditnämnd ska utöka gränsen
              för kreditgarantin från nuvarande 10 000 kronor per kvadratmeter
              till 16 000 kronor. På det sättet blir det förhoppningsvis enklare
              för hushåll och byggbolag att få lån för nybyggnation i gles-
              och landsbygd. Med det ger regeringen en tydlig signal till att
              stimulera bostadsbyggandet där marknadens drivkrafter inte riktigt
              räcker till.
            </seg>
            <seg n="78a4e7c8">
              Bristen på bostäder för unga i våra storstäder är ett stort problem.
              Jag håller med om att för lite görs för att komma till rätta med
              det. Men oppositionen vill lösa det med hjälp av högre skatter,
              inrättande av kommunala bostadsförmedlingar och andra påbud från
              staten. Subventioner har prövats och för länge sedan passerat
              bästföredatum. Ingen vill ha dem tillbaka, förutom några talare
              i den här debatten.
            </seg>
            <seg n="cc29e0fc">
              Så länge det finns människor som vill skaffa sig en bostad och
              det finns företag som är beredda att bygga och förvalta bostäder
              kommer det att kunna byggas utan subventioner. Framför allt borde
              det väl gälla i storstäderna, där det finns en efterfrågan.
            </seg>
            <seg n="fa14ec9c">
              Det måste byggas mer, oavsett upplåtelseformer. Det gäller också
              att undanröja hindren och se till att bättre utnyttja de bostäder
              som redan finns. Vi vill se till att alla bostadsmöjligheter utnyttjas.
              Vi ser att dagens hyressättning skapar en grogrund för svarthandel
              som också har gett upphov till en del av bostadsbristen.
            </seg>
            <seg n="35500900">
              Vi tror på en friare hyressättning och på att tillåta större
              avsteg från bruksvärdesprincipen som ett sätt att öka tillgången
              på bostäder och som ett sätt att öka bostadsbyggandet totalt.
              Vi vill också peka på att möjligheten till total skattebefrielse
              och mer flexibla regler för andrahandsuthyrning kommer att göra
              att tillgången på bostadsmöjligheter ökar dramatiskt. Det finns
              undersökningar som visar att potentialen kan vara så stor som
              43 000 bostadsmöjligheter bara i Helsingforss län.
            </seg>
            <seg n="99d3d66e">
              Fru talman! Centerpartiet har lanserat sparandelinjen. Att spara,
              amortera och investera ger människor större trygghet och handlingsfrihet,
              menar Annie Lööf och föreslår ett grundavdrag för sparande på
              upp till några tusen per år och en avdragsmöjlighet för kapitalinkomster
              från bankränta och aktieutdelningar.
            </seg>
            <seg n="11de0cd9">
              Unga behöver en grundplåt, och så länge vi har ett system där
              lånemöjligheterna minskar måste vi se till att sparandet stimuleras
              i stället. Bolånetaket kanske kan behöva höjas lite grann och
              ersättas med ett ökat krav på amortering. Det vore bra att se
              över effekten av bolånetaket.
            </seg>
            <seg n="09868cf5">
              Fru talman! Centerpartiet har varit med om att ställa om bostadssektorn
              från bidragsberoende till en mer förutsägbar och bättre fungerande
              bostadspolitik med långsiktigt stabila villkor. Det måste nu satsas
              på sådant som kan bidra till en bättre konkurrens med lägre byggkostnader,
              som stärker hyresgästens ställning, som kan bidra till en större
              bostadsmarknad för unga och som kan medverka till att bryta det
              utanförskap som kommit att koncentreras till vissa bostadsområden.
            </seg>
            <seg n="a41634ff">
              En annan åtgärd är att se till att få bort de inlåsningseffekter
              som kommer av extrakostnader vid försäljning av bostäder. Inskrivningsavgifter,
              stämpelskatter, pantbrevsavgifter och reavinstskatt medför kostnader
              på hundratusentals kronor för en ordinär villa i många delar av
              landet. Det gör att många sitter kvar onödigt länge i sitt boende
              eller avstår från att sälja över huvud taget och låter huset stå
              tomt sedan man flyttat därifrån. När flyttkedjorna stoppar upp
              hindrar det i slutändan ungdomar från att få kontrakt på sin första
              bostad och kunna påbörja ett vuxenliv med allt vad det innebär.
            </seg>
            <seg n="f76e1a94">
              Det finns ingen quick fix i bostadspolitiken. Centerpartiet tycker
              att regeringen har tagit sig an utmaningarna på ett systematiskt
              sätt och tillsatt de utredningar som behövs för att kartlägga
              problemen och plocka de lägst hängande frukterna. Jag ser fram
              emot vad utredningen om att stärka hyresrättens ställning kommer
              fram till för förslag, liksom den utredning som ska arbeta fram
              ett regelverk för ägarlägenheter i befintligt hyresbestånd.
            </seg>
            <seg n="37a741b3">
              Det finns dock tecken som talar om att krånglet har ökat. Höjda
              bygglovsavgifter förekommer i vissa kommuner. Tiden man får vänta
              på bygglov dras ut, trots att en maxgräns har satts. Jag tror
              fortfarande att det finns en potential hos kommuner och byggare
              att snabba upp och förenkla. Det gäller förstås även myndigheterna,
              som Boverket.
            </seg>
            <seg n="08ade85f">
              Byggbranschen kan arbeta mer processinriktat och öka sin effektivitet.
              Jag har sett bra exempel på bättre upphandlingar, industriell
              produktion och partnerskapsgenomföranden av stora byggen och renoveringar
              av exempelvis miljonprogramsområden. Det allmännyttiga bostadsbolaget
              Alingsåshem har med Skanska som entreprenör arbetat så när de
              renoverat 16 huskroppar, slarvigt byggda i början av 70-talet
              vid Brogården. De renoverar energieffektivt, utan subventioner
              och utan ROT-bidrag.
            </seg>
            <seg n="e8a6905e">
              Med subventioner skulle det bli ointressant att vara effektiv
              och kostnadsmedveten. Det skulle bara gynna de fastighetsägare
              som sitter passiva och låter hyresgästernas lägenheter förfalla
              medan uppvärmningskostnaderna ökar.
            </seg>
            <seg n="4b37eacc">
              Vi tror på ett bredare utbud, med ägarlägenheter, andrahandsuthyrning
              och mer marknadshyror. Det behövs en skatte- och avgiftspolitik
              som främjar rörlighet och där marknaden behöver hjälp och stöd
              genom kreditgarantier. När privatpersoner behöver hjälp vill vi
              öka möjligheten genom ökat bostadsbidrag och personligt stöd för
              att kunna klara av ett boende. Hyresrätter behövs, när ungdomskullarna
              växer, när människor behöver ändra sitt boende på grund av privata
              förhållanden och hälsa och när vi behöver snabb tillgång till
              arbetskraft för att ett företag etablerar sig och vill expandera,
              vilket händer i Pajala nu.
            </seg>
            <seg n="73932183">
              Centerpartiet vill att människor ska känna trygghet och ha möjlighet
              att välja den bostad som passar henne bäst i varje skede av livet,
              med olika fysiska och sociala behov, ekonomiska förutsättningar
              och familjesituationer.
            </seg>
            <seg n="372aa7a6">
              Jag vill slutligen, fru talman, önska dig och medarbetarna en
              god jul och ett gott nytt år. Jag vill tacka civilutskottets kansli
              och ledamöter från både Alliansen och oppositionen för året som
              gått och önska er en god och vilsam jul, ett gott nytt år och
              många nya pepparkakshus.
            </seg>
          </u>
          <note type="speaker" n="2d590153">
            Anf. 172 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-25fb5f1f75fd9af2-14" n="0e2be7e1">
            <seg n="a4516059">
              Fru talman! Det är väl bäst att börja med att önska en god jul
              och ett gott nytt år. I annat fall glömmer man bort det. Det gäller
              inte bara talmannen utan också personalen och kammarens ledamöter.
            </seg>
            <seg n="6046d58e">
              Regeringens bostadspolitik handlar om att skapa bättre förutsättningar
              för byggande och en bättre fungerande bostadsmarknad i Sverige.
            </seg>
            <seg n="518af12a">
              Vi vet att Sverige har byggt för lite bostäder under de senaste
              20 åren. Jämfört med våra nordiska grannländer har vi endast byggt
              ungefär hälften av vad de byggt givet vår storlek. Vi bygger också
              mindre än genomsnittet bland OECD-länderna. Bostadsbristen är
              akut för många människor, inte minst våra ungdomar, som ska studera,
              arbeta eller bara vill flytta hemifrån för att ta ökat ansvar
              för sitt eget boende.
            </seg>
            <seg n="93c1f770">
              Om vi under 20 år byggt för lite och det är allt svårare att
              få tag på en lägenhet måste vi göra allt vi kan för att göra en
              riktig analys av var problemet sitter någonstans. Vi måste också
              inse att ansvaret faller dels på kommunerna, som har ett stort
              ansvar och en viktig roll att spela, dels självklart även på staten.
              Men även byggbolag och fastighetsvärdar har ett ansvar att medverka
              till att lösa problemen. Alla måste dra åt samma håll.
            </seg>
            <seg n="ff52d219">
              Från statens sida arbetar vi nu dels med att få bostads- och
              byggmarknaden att fungera bättre, dels med att fundera över hur
              vi kan utnyttja befintliga hus och lägenheter på ett bättre sätt.
            </seg>
            <seg n="928e0699">
              Låt mig börja med bostadsmarknaden! För att få den att fungera
              bättre bedrevs ett intensivt arbete under förra mandatperioden
              tillsammans med parterna på bostadsmarknaden. Det ledde fram till
              ett nytt hyressättningssystem och nya förutsättningar för allmännyttan
              från och med januari i år.
            </seg>
            <seg n="d5e60d30">
              Allmännyttan ska bedrivas affärsmässigt, och de kommunala bostadsbolagens
              hyror är inte längre normerande. Bruksvärdet har fått en renässans,
              och nu är det upp till parterna att förvalta det ansvar de har
              fått via förhandlingar. Förhoppningen är att det här ska ge en
              smidigare bostadsmarknad på sikt och stärka hyresrätten som boendeform.
            </seg>
            <seg n="5df8173a">
              Men en smidigare bostadsmarknad räcker inte. Vi måste också ha
              bättre förutsättningar för byggande, mindre regelkrångel och mer
              långsiktighet.
            </seg>
            <seg n="c0d88582">
              År 2006 tog regeringen över en bostadspolitik som under årtionden
              kännetecknats av höga berg och djupa dalar. Tittar vi på byggandet
              i Sverige under efterkrigstiden ser vi att det har varit en studie
              i ryckighet. Det har gått upp och det har gått ned. Det har varit
              subventioner fram och tillbaka. Regelkrångel och osäkerhet om
              de långsiktiga förutsättningarna har präglat bostadspolitiken.
              Det har gjort att bostadsbyggandet har svängt upp och ned, men
              på en långsiktigt alltför låg nivå, särskilt under de senaste
              20 åren.
            </seg>
            <seg n="68aa65e4">
              Denna ryckighet kostar pengar, mycket pengar. Byggjobbare måste
              varslas, byggjobbare anställas, planer tas fram och planer läggas
              på hyllan, och förutsättningarna för ett effektivt bostadsbyggande
              blir sämre.
            </seg>
            <seg n="63b51cb1">
              Nu krävs det att vi skapar långsiktiga spelregler, en långsiktighet
              som sträcker sig längre än till nästa utbetalning av räntebidrag.
              Det är långsiktighet som byggbranschen mår bäst av.
            </seg>
            <seg n="61e3fdab">
              I detta sammanhang måste goda offentliga finanser betonas. Det
              räcker inte med att vi här hemma har ordning och reda i vår statsbudget.
              I den alltmer sammanknutna världsekonomin påverkas vi av finanskriser
              i omvärlden och den skuldkris som Europa nu brottas med.
            </seg>
            <seg n="22472ea4">
              Bostadsbyggandet är, mer än många andra sektorer, beroende av
              ordning och reda i offentliga finanser, fungerande banksystem
              och rimliga räntenivåer. Fallerar det hjälper inte mycket då dyker
              bostadsbyggandet. Vi såg det under finanskrisen, och vi ser nu
              också hur krisen i omvärlden påverkar viljan att ta de risker
              det innebär att investera i en ny bostadsrätt eller en ny villa.
            </seg>
            <seg n="dddcb32e">
              För att långsiktigt öka det svenska bostadsbyggandet krävs det
              att man lyfter på alla stenar, att man seriöst söker svaret på
              frågan: Varför bygger vi för lite?
            </seg>
            <seg n="b8b11996">
              Det har inte Socialdemokraterna orkat göra under många år. De
              har lutat sig tillbaka, slängt ut några miljarder i subventioner
              och olika subventionssystem och skyllt på byggsektorn, att den
              är för dyr och för konservativ. Det kan ligga en del i det.
            </seg>
            <seg n="05536649">
              Men, herr talman, om det är så att byggsektorn är för dyr har
              subventionerna inte gjort saken bättre tvärtom. Subventioner driver
              kostnader som vallhunden driver fåren. Att välja subventioner
              är att blunda för det som inte fungerar och skjuta problemen på
              framtiden. Det är att göra både skattebetalarna och byggsektorn
              en otjänst. Miljarderna behövs bättre någon annanstans än i byggherrarnas
              fickor, där de ofta hamnar.
            </seg>
            <seg n="2869c623">
              Regeringen arbetar i stället för att skapa bättre förutsättningar
              för byggande. Vi har en ny plan- och bygglag från den 2 maj i
              år. Kommunerna har nu maximalt tio veckor på sig att ge besked
              om bygglov, och reglerna för när bygglovet vinner laga kraft är
              nu tydliga.
            </seg>
            <seg n="7ecce15a">
              Vi har också fått en ny instansordning med mark- och miljödomstolarna
              som prövar överklaganden. Syftet är en tydligare rättsordning
              och samtidigt snabbare processer. Vi följer också upp hur domstolarna
              jobbar med frågorna genom en kontinuerlig dialog.
            </seg>
            <seg n="7fc51c64">
              Nu går vi vidare med de för byggandet så nödvändiga plangenomförandefrågorna.
            </seg>
            <seg n="c9069bf5">
              Efter valet i fjol samlades många av de frågor som rör bostads-
              och byggpolitiken under ett och samma paraply. Jag vågar säga
              att vi redan nu ser tydligt positiva resultat av den här sammanslagningen.
              Synergieffekterna är uppenbara. Det innebär också att planfrågorna
              har fått en renässans.
            </seg>
            <seg n="f93bc46b">
              Vi måste konstatera att det knappast är en smidig process som
              kännetecknar byggandet. Från idé till spaden i jorden är det en
              stökig väg som måste beträdas. För att ta ett exempel från industrin:
              Om man tar fordonstillverkningsprocessen som en autostrada är
              byggprocessen en snårig kostig, kantad av diken och fallgropar.
              Man vet nämligen aldrig vad som väntar runt hörnet.
            </seg>
            <seg n="21eef1f9">
              Det är därför som vi nu ser över plangenomförandet och regelverket
              kring detta. Osäkerheten är tyvärr stor på grund av en föråldrad
              och otymplig lagstiftning. Kommunerna väljer många gånger att
              gå sina egna vägar och teckna exploateringsavtal med skiftande
              kvalitet och innehåll. Det i sin tur leder till ökad oförutsägbarhet:
              Vad är det som gäller i det här fallet? Insynen från allmänheten
              blir mindre. Avtalen tar ofta lång tid, och tid är pengar.
            </seg>
            <seg n="ea07bb72">
              Kommunerna hanterar till exempel det här med finansiering av
              gatukostnader olika. Vi läser i medier om enskilda fastighetsägare
              som fått fakturor på åtskilliga hundratusentals kronor för en
              bit väg, som man knappt visste att man var ansvarig för. Det är
              sådana frågor som en plangenomförandeutredning ska titta närmare
              på.
            </seg>
            <seg n="7e337ceb">
              Vi har också delat ut ett antal myndighetsuppdrag som alla på
              olika sätt handlar om att skapa ökad snabbhet och förutsägbarhet
              i processen. Vi vill förvandla byggprocessen från en snårig kostig
              till åtminstone en riksväg.
            </seg>
            <seg n="0841b71f">
              Låt mig också nämna översynen av kommunernas egenskapskrav vid
              byggande. Utredaren har fått regeringens uppdrag att utreda konsekvenserna
              av att kommunerna ställer egna, utöver Boverkets, tekniska särkrav
              vid byggande. Detta handlar också om att skapa ökad förutsägbarhet
              för dem som ska bygga husen som vi ska bo i.
            </seg>
            <seg n="780d163a">
              En del invänder och säger att det väl är bra om kommunerna ställer
              högre krav, exempelvis när det gäller energiförbrukning. Men då
              glömmer man bort att teknisk utveckling inte bara handlar om att
              uppfinna nya lösningar, utan lika mycket om att omsätta dem i
              lönsam produktion. Tänk er fordonsindustrin, tänk er våra svenska
              lastbilstillverkare Volvo och Scania! Deras lastbilar hade inte
              dragit 40 procent mindre bränsle i dag jämfört med 70-talet om
              de tvingats tillverka en lastbil med särskild luftkonditionering
              för Växjö, en med avgasrening specificerad för Östersund och en
              med bromssystem utvecklat enligt vad Simrishamn önskade, och så
              vidare.
            </seg>
            <seg n="2c1951ae">
              Men det är denna verklighet byggindustrin möter. Utredaren ska
              kartlägga problemet med olika tekniska egenskapskrav och se över
              konsekvenserna för byggandet och byggkostnaderna.
            </seg>
            <seg n="6fa0c881">
              Herr talman! Jag tror att vi alla kan vara överens om att vi
              inte kan bygga bort bostadsbristen i ett nafs. Därför måste vi
              utnyttja de hus och bostäder vi har smartare och bättre.
            </seg>
            <seg n="8a5b0045">
              När regeringen tog över 2006 kunde en privatperson hyra ut delar
              av eller hela sin villa för 4 000 kronor utan att betala skatt.
              I tre steg har vi nu höjt detta, och antas den budgetproposition
              som nu ligger kommer schablonavdraget att bli 21 000 kronor. Tillsammans
              med det grundavdrag som finns i systemet kan man alltså efter
              årsskiftet hyra ut för över 2 000 kronor per månad utan att betala
              skatt.
            </seg>
            <seg n="e0e7d221">
              Nu går vi vidare och låter en särskild utredare föreslå åtgärder
              som ytterligare kan underlätta privatpersoners möjligheter att
              hyra ut egen ägd bostad i andrahand. Han ska lämna förslag om
              detta i april nästa år.
            </seg>
            <seg n="cd5940ea">
              Jag är övertygad om att potentialen är stor. Handelskammaren
              i Helsingfors har gjort undersökningar och talar om att det kan
              finnas uppemot 40 000 bostäder i Helsingforssregionen tillgängliga
              om man får andrahandsuthyrningen att fungera bättre. Låt oss säga
              att de överdriver, men det indikerar ändå att det handlar om ganska
              många bostäder.
            </seg>
            <seg n="b3166dda">
              Vi har också fokuserat extra mycket på studentbostäder genom
              att på departementet anställa en person som rest runt i landet
              för att just ställa frågan vad det är som hindrar att vi bygger
              studentbostäder i den omfattning som vi behöver.
            </seg>
            <seg n="c6a1e2ea">
              Vi har också engagerat en speciell person för att titta närmare
              på den regionala planeringen av bostäder i Helsingforss län och
              hur den kan förstärkas, allt för att få det att fungera på ett
              bättre sätt.
            </seg>
            <seg n="b2af0ff9">
              Det är ytterligare några exempel på hur vi angriper de problem
              vi ser på bostadsmarknaden för att få systemen att fungera bättre.
            </seg>
            <seg n="ba84e44c">
              Får jag avslutningsvis kommentera en annan nyhet i årets budgetproposition.
              Vi underlättar byggande på lands- och glesbygd genom bättre möjligheter
              för Bostadskreditnämnden att ge garantier för byggande i områden
              med låga marknadsvärden. Vi följer upp och förbättrar möjligheterna
              att i dessa områden nyttja lättnaderna som finns i den nya strandskyddslagen.
              Vi ser att lagen inte används på rätt sätt, och man har inte alltid
              kompetensen att utnyttja lagen på rätt sätt. Därför tillför vi
              pengar för stöd, information och uppföljningsinsatser.
            </seg>
            <seg n="bee4c3a1">
              Steg för steg, herr talman, skapar vi en långsiktigt förutsägbar
              och stabil bostadspolitik. Mot detta står en opposition som är
              något högröstad men tomhänt på egna förslag.
            </seg>
          </u>
          <note type="speaker" n="5b86eed7">
            Anf. 173 VERONICA PALM (S) replik:
          </note>
          <u who="veronica_palm_3d4bd3" xml:id="i-f83b19f2869802c9-3" n="4fae9247">
            <seg n="a9617249">
              Herr talman! Om jag nu skulle fråga bostadsministern hur han
              avser att få i gång bostadsbyggandet i Sverige, vilket jag har
              gjort vid ett flertal tillfällen, kommer han att säga att det
              beror på den tidigare socialdemokratiskt förda politiken. Han
              kommer att hävda att man har satt i gång en hel del utredningar.
              Han kommer att använda lite hårda ord söndersubventionerad, kanske?
              Och visst kan man se det just när det gäller investeringsstödet.
              Visst kan man se när vi bytte regering, när siffrorna dök 2007,
              när bostadsbyggandet dök, ett år innan den internationella finanskrisen
              slog till i Sverige. Så visst kan man göra det.
            </seg>
            <seg n="598b763d">
              Men jag tänker inte ställa den frågan till bostadsministern,
              för jag har redan hört de svaren. Jag skulle vilja ställa en fråga
              till bostadsministern utifrån ett rent ungdomsperspektiv.
            </seg>
            <seg n="ee57990e">
              En kvarts miljon unga vuxna saknar bostad. Förra året byggdes
              125 studentlägenheter. Det byggdes 2 045 ettor, den lägsta nivån
              på 22 år. Vi har de största ungdomskullorna på väg ut på bostadsmarknaden.
            </seg>
            <seg n="c9913995">
              Hur lång tid anser statsrådet att det är rimligt att en ung vuxen
              i dag får stå i bostadskö innan hon får sitt första egna förstahandskontrakt?
            </seg>
          </u>
          <note type="speaker" n="8666a404">
            Anf. 174 Statsrådet STEFAN ATTEFALL (KD) replik:
          </note>
          <u who="stefan_attefall_829ea5" xml:id="i-25fb5f1f75fd9af2-15" n="0e2be7e1">
            <seg n="31bec044">
              Herr talman! Först och främst vill jag överlämna ett diagram
              till Veronica Palm. Det visar antalet påbörjade bostäder i Norden.
              Man ser hur det samvarierar mellan Norge, Sverige och Finland.
            </seg>
            <seg n="df3e66ed">
              Man ser något som händer 20062007: Bostadsbyggandet sjunker i
              Danmark, Finland, Norge och Sverige. Tydligen är det så att de
              subventioner som vi avskaffade fick dramatiskt genomslag även
              i Danmark och Norge. Det är möjligt att Veronica Palm har stor
              tilltro till regeringens politik. Men så stor tilltro tror jag
              inte att regeringens politik har.
            </seg>
            <seg n="6e624466">
              Detta följer varandra ganska väl, med konjunkturer och annat.
              Problemet är bara att vår nivå är för låg. Den är ungefär hälften
              mot vad våra nordiska grannländer har.
            </seg>
            <seg n="2f93bd61">
              Så till det bekymmersamma läget för våra unga. Jag håller med
              om problembeskrivningen. Detta är delvis en konsekvens av ett
              lågt bostadsbyggande under lång tid, att vi har ovanligt stora
              ungdomskullar och att ungdomar söker sig mot de heta områdena,
              universitetsorterna och storstäderna.
            </seg>
            <seg n="ad425995">
              Vi måste nu vända på alla stenar för att fundera över hur vi
              ska kunna skapa fler bostäder. Då handlar det om att få upp bostadsbyggandet.
              Jag redovisade i mitt anförande en rad olika åtgärder som ligger
              på statens nivå. Kommunerna måste bjuda till och göra sin del
              i detta. Vi måste också se till att vi använder befintligt bestånd
              bättre. Det är ju bättre att bo i en lägenhet som man själv inte
              har förstahandskontrakt på än att bo på gatan.
            </seg>
            <seg n="e93a137a">
              Men det innebär inte att vi stannar vid detta. Självklart är
              målet att alla ska få ett kontrakt man själv vill ha på de villkor
              man själv önskar det är målsättningen.
            </seg>
            <seg n="8ef6f2a0">
              Det handlar om att jobba på alla fronter. Därför har vi ett brett
              spektrum av arbete på gång. Men de som har planmonopolet och de
              som har instrumentet kommunala bostäder är kommunerna, och även
              de måste bjuda till. Därför tittar vi på hur kommunerna kan bli
              bättre på att leva upp till sitt ansvarstagande.
            </seg>
            <seg n="9815b750">
              Sedan har självklart också de privata byggbolagen ett ansvar.
            </seg>
          </u>
          <note type="speaker" n="c0a75a74">
            Anf. 175 VERONICA PALM (S) replik:
          </note>
          <u who="veronica_palm_3d4bd3" xml:id="i-f83b19f2869802c9-4" n="4fae9247">
            <seg n="22792875">
              Herr talman! Jag tycker att det är bra att man vänder på alla
              stenar. Jag är helt överens med statsrådet om att det behövs många
              verktyg för att få i gång bostadsbyggandet. Och det behöver inte
              bara vändas på stenar, utan det är dags att börja stapla stenar
              och bygga hus, för det är ju där problemet ligger.
            </seg>
            <seg n="556c2b8f">
              Vi behöver utreda, genomlysa och utvärdera, men vi behöver också
              sätta i gång byggandet. Där är den grundläggande politiska konflikten.
              Är det ett politiskt ansvar att sätta i gång bostadsbyggandet,
              eller är det något där vi analyserar och låter marknaden stå för
              lösningen?
            </seg>
            <seg n="5486de12">
              Jag tycker att det är ett politiskt ansvar, och jag tycker också
              att det är ett så viktigt politiskt ansvar att jag är beredd att
              använda några av de pengar som vi gemensamt har för att sätta
              i gång bostadsbyggandet, för att stimulera och investera i att
              unga människor får möjlighet att ta sig in på bostadsmarknaden.
            </seg>
            <seg n="2a342b01">
              Det är inte så att regeringen på något sätt är oäven till att
              använda gemensamma skattepengar, surt förvärvade pengar som folk
              har tjänat ihop och betalat skatt för, till bostadssektorn. 15
              miljarder används till bidrag för dem som väljer att renovera
              sina privata fastigheter eller köpa hushållsnära tjänster 15 miljarder!
            </seg>
            <seg n="b4310696">
              Då måste min fråga bli: Varför är det viktigare att subventionera
              att bygga nytt badrum i villan på Solsidan i Spanien och ge statliga
              bidrag till det än att ge ett investeringsstöd för att unga människor
              ska kunna komma in på bostadsmarknaden? Det är där den politiska
              konflikten ligger.
            </seg>
          </u>
          <note type="speaker" n="faa9f412">
            Anf. 176 Statsrådet STEFAN ATTEFALL (KD) replik:
          </note>
          <u who="stefan_attefall_829ea5" xml:id="i-25fb5f1f75fd9af2-16" n="0e2be7e1">
            <seg n="eb45cd4a">
              Herr talman! Vi låter inte bara marknaden lösa problemen. Självklart
              ska vi använda marknaden den kan vara vår tjänare på det här området.
              Men det handlar om politiska initiativ. Det handlar om att se
              till att planprocesserna fungerar smidigare. Kan vi korta dem
              skapar vi snabbare igångsättande av bostäder men också lägre kostnader,
              eftersom tid är pengar.
            </seg>
            <seg n="287b5b48">
              Det handlar om att kommunerna måste göra sin del i det hela,
              ta fram detaljplanelagd mark och se till att man använder sina
              kommunala bostadsbolag på ett aktivt sätt.
            </seg>
            <seg n="8a5b829d">
              Men det handlar också självklart om att skapa goda förutsättningar
              för privata pengar för investering i bostadssektorn. Det gäller
              att jobba på många olika områden.
            </seg>
            <seg n="7e26fe7f">
              Om subventioner skulle vara lösning på problemet skulle vi ha
              haft ett betydligt högre bostadsbyggande under de 20 när vi byggde
              för lite. Vi har prövat tre olika subventionssystem som Socialdemokraterna
              har hållit på med, men det har ändå inte lyft bostadsbyggandet.
            </seg>
            <seg n="0da57b5b">
              Och vad händer om vi skulle introducera ett nytt subventionssystem,
              förutom risken för att pengarna går raka vägen till vinst för
              byggherrarna? Jo, det är att vi får EU-kommissionen som vill godkänna
              detta subventionssystem. I avvaktan på att EU ska godkänna ett
              subventionssystem kommer det att gå åtta månader av stiltje på
              bostadsmarknaden. Det kommer att byggas färre hus det är problemet!
            </seg>
            <seg n="9e1e83d2">
              Dessutom vet vi att de här subventionerna snarare gör att man
              anpassar sig till att bygga efter subventionerna och inte efter
              vad man långsiktigt tror är en sund bostadspolitik. Jag tror alltså
              inte att den vägen är framkomlig.
            </seg>
            <seg n="b17a086e">
              Jag är beredd att fundera på effektiva insatser för att hjälpa
              till att stimulera bostadsbyggandet. Men låt oss använda instrument
              som fungerar i praktiken!
            </seg>
            <seg n="3571a7fe">
              Sedan vet Veronica Palm liksom alla andra att ROT- och RUT-avdragen
              är en arbetsmarknadspolitisk reform. Det handlar om att göra svarta
              jobb vita och att skapa fler arbetstillfällen i första hand. Det
              handlar inte om att skapa fler bostäder det är inte syftet och
              poängen med det systemet.
            </seg>
          </u>
          <note type="speaker" n="540424ac">
            Anf. 177 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-8a51f10bc9678256-1" n="c3038e46">
            <seg n="959d6073">
              Herr talman! Jag skulle vilja fråga statsrådet Stefan Attefall
              om de påståenden som ni borgerliga företrädare har framfört, när
              vi säger att det behövs mer bostäder och hyresrätter. Attacken
              har då varit att det är dyrare att bygga hyresrätter än bostadsrätter.
            </seg>
            <seg n="48e9347a">
              En undersökning har på begäran av Vänsterpartiet gjorts av riksdagens
              utredningstjänst för åren 19952009. Den gäller både landsbygden
              och storstäder och visar att det faktiskt är billigare att bygga
              hyresrätter, där hyrorna kan förhandlas, och att bostadsrätter
              är mycket dyrare att bygga.
            </seg>
            <seg n="f611bcc4">
              Jag undrar vad statsrådet anser om det. Hur gör ni nu, när ni
              under fem år har påstått att det inte går att bygga därför att
              produktionskostnaderna är mycket högre för hyresrätter än för
              bostadsrätter och att det därför är svårt att bygga? Det är det
              ena.
            </seg>
            <seg n="05524387">
              Den andra frågan är: Tror verkligen bostadsministern att situationen
              att en kvarts miljon unga vuxna behöver eget boende och flera
              hundra tusen människor i detta land behöver ett boende går att
              lösa genom andrahandsuthyrning?
            </seg>
          </u>
          <note type="speaker" n="45f58d4e">
            Anf. 178 Statsrådet STEFAN ATTEFALL (KD) replik:
          </note>
          <u who="stefan_attefall_829ea5" xml:id="i-25fb5f1f75fd9af2-17" n="0e2be7e1">
            <seg n="1455af54">
              Herr talman! Jag tror att orsaken till att effekten många gånger
              blir att man väljer att bygga bostadsrätter är att det går att
              ta ut ett högre pris. Det finns en större lönsamhet.
            </seg>
            <seg n="dd14b56b">
              När det är bostadsbrist och det finns detaljplanelagd mark drar
              det åt de krafter som vill bygga bostadsrätter, eftersom man kan
              få större vinst genom att bygga sådana. Det är helt enkelt mer
              lukrativt.
            </seg>
            <seg n="73c99873">
              Däremot håller jag med dig om att när det gäller att bygga hyresrätter
              är det ofta fler aktörer som ställer större krav på produktionskostnad,
              och det kan möjligen vara så som Amineh Kakabaveh beskriver det,
              att produktionskostnaden blir något lägre då. Men där är hyrorna
              mer reglerade, vilket skapar en sämre konkurrenssituation.
            </seg>
            <seg n="991c0f70">
              Sedan har vi detta med skatteregler, som många framhäver och
              menar spelar en roll. Det kan ligga något i det, att man i investeringsögonblicket
              upplever att det är mer intressant att investera i en bostadsrätt
              eftersom man kan dra av räntekostnaderna.
            </seg>
            <seg n="a7b95551">
              Å andra sidan brukar det i andra sammanhang, från villaägare,
              klagas över transaktionskostnader, att det blir reavinstskatt
              och liknande saker när man säljer och att man har lagfartskostnader
              och sådant. Beroende på hur man ser på detta kan man säkert hitta
              många skäl till att invända mot hur skatteregler fungerar.
            </seg>
            <seg n="806cb293">
              Vi har sagt att vi ska titta närmare på detta. Vi tillsätter
              en utredare som tittar just på hur vi ska få mer balanserade villkor
              med olika upplåtelseformer.
            </seg>
            <seg n="c5dfbd3f">
              Jag vill ha fler hyresrätter byggda. Jag vill också ha fler bostadsrätter
              byggda. Jag vill ha fler bostäder byggda av alla sorter.
            </seg>
            <seg n="f6eda7fc">
              Jag tror att vi kan utveckla hyresrätten till att bli en mer
              attraktiv boendeform genom det utredningsarbete som vi har på
              gång, genom en del annat arbete som är på gång men också genom
              det nya hyressättningssystem som parterna nu har ett ansvar att
              förvalta.
            </seg>
            <seg n="f0a2ec44">
              Allt detta talar för att vi kan få bättre förutsättningar för
              att investera också i hyresrätter framöver.
            </seg>
          </u>
          <note type="speaker" n="f5586121">
            Anf. 179 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-8a51f10bc9678256-2" n="c3038e46">
            <seg n="16e06b00">
              Herr talman! Tack, ministern, för svaret! Javisst, vi är överens
              om att alla upplåtelseformer behövs hyresrätter, bostadsrätter,
              villor och så vidare. Men den här regeringen och särskilt statsrådet
              har fokuserat på att de som redan har mycket ska få mer. Man ska
              helt enkelt se till att folk bygger två villor. Den ena ska de
              bo i. Den andra ska de hyra ut i andra hand. Vi vet också hur
              andrahandshyresgäster har det med ockerhyror. I många fall är
              det över 200 procent.
            </seg>
            <seg n="dd457372">
              När en utredning tillsätts finns det fortfarande en hel del att
              kritisera. Den här diskrimineringen av hyresrätter kommer ni inte
              att göra någonting åt. Dessutom ligger fokus endast på andrahandsmarknad
              och andrahandshyresrätter.
            </seg>
            <seg n="24e3c4bc">
              Det är bara tomma ord. Det är jul om en och en halv vecka. De
              här ungdomarna behöver inte tomma löften som julklapp. De behöver
              ett boende, tak över huvudet. Det är det som är meningen i detta
              land.
            </seg>
            <seg n="ebdd1709">
              Jag har fått flera brev från ensamstående mammor eller mammor
              som har en arbetslös man. Hon är mammaledig, och de bor i andra
              hand. De säger: Amineh! Vi blir utslängda den 1 januari. Vad ska
              vi göra?
            </seg>
            <seg n="3770405d">
              Gråtande skickar jag mejl till många. Vad ska vi göra? Vad ska
              jag göra som riksdagsledamot? Men jag frågar faktiskt: Vad gör
              bostadsministern åt det här problemet för de här mammorna och
              för studenterna?
            </seg>
          </u>
          <note type="speaker" n="837a9273">
            Anf. 180 Statsrådet STEFAN ATTEFALL (KD) replik:
          </note>
          <u who="stefan_attefall_829ea5" xml:id="i-25fb5f1f75fd9af2-18" n="0e2be7e1">
            <seg n="d5e608b3">
              Herr talman! Jag försökte i mitt anförande beskriva allt vi gör
              för att få en bättre fungerande planprocess, för att få snabbare
              ledtider i bostadsbyggandet, för att underlätta för byggande och
              för att pressa kostnader i byggprocessen. Sedan lade jag till:
              Dessutom måste vi jobba hårt för att använda befintligt bestånd
              bättre, det vill säga underlätta också andrahandsuthyrning.
            </seg>
            <seg n="7d658715">
              Jag tror inte att någon som lyssnade på mig uppfattade det som
              att vi bara gör en sak.
            </seg>
            <seg n="2017548f">
              Men det var intressant att höra Amineh Kakabaveh säga: Om någon
              bygger en villa och hyr ut den är det hemskt.
            </seg>
            <seg n="9d40db50">
              Ja, men det är ju det som är hyreshusbyggande. Man bygger en
              fastighet och hyr ut den till andra människor. Vi vill utveckla
              hyresrätten. Vi vill ha mer hyresrätter byggda. Om någon bygger
              villa, radhus eller flerfamiljshus och hyr ut till andra blir
              jag glad, för det innebär att någon människa investerar pengar
              i byggandet av fastigheter som man sedan hyr ut till människor.
              Det är det som är grejen.
            </seg>
            <seg n="8ccc9180">
              Sedan kanske privatpersoner råkar ha en lägenhet ledig eller
              en lägenhet som de inte använder så mycket. Man kanske bor utomlands
              eller på en annan ort, eller man kanske inte behöver lägenheten
              för närvarande. Man kanske har köpt på sig en ägarlägenhet, som
              jag hoppas ska bli en mer framträdande del av beståndet framöver,
              och vill hyra ut den under en tid till någon annan. Då tycker
              jag också att det är positivt, och då tittar vi på regelverken
              när det gäller detta.
            </seg>
            <seg n="02524680">
              Det gäller också bostadsrätter som man kanske inte behöver just
              för tillfället.
            </seg>
            <seg n="da806863">
              Kan vi underlätta detta kan vi frigöra ett antal bostäder till
              människor, inte minst studenter och ungdomar. Då kan de få tag
              på en första bostad. Sedan är det kanske inte den lösning man
              vill ha långsiktigt. Men vi måste vända på alla stenar. Jag utgår
              från, utifrån den här diskussionen, att Vänsterpartiet, Socialdemokraterna
              och Miljöpartiet är beredda att diskutera olika åtgärder för att
              vi ska kunna lösa den mycket svåra och bekymmersamma situation
              som vi har på bostadsmarknaden.
            </seg>
          </u>
          <note n="5afc108b">
            Överläggningen var härmed avslutad.
          </note>
          <note n="76e504f3">
            13 § Hälsovård, sjukvård och social omsorg
          </note>
          <note n="c512915f">
            Föredrogs
          </note>
          <note type="speaker" n="98d53433">
            Anf. 181 HELENA BOUVENG (M):
          </note>
          <note n="4f83839a">
            Herr talman! Utskottet behandlar i betänkandet regeringens förslag
            till anslag för 2012 i fråga om utgiftsområde 9 Hälsovård, sjukvård
            och social omsorg och ca 110 motionsyrkanden från den allmänna
            motionstiden 2011, däribland alternativa budgetförslag från Socialdemokraterna,
            Miljöpartiet, Sverigedemokraterna respektive Vänsterpartiet.
          </note>
          <note n="f0b42252">
            I betänkandet finns 21 reservationer och 5 särskilda yttranden.
          </note>
          <u who="helena_bouveng_63a0a5" xml:id="i-8146966d8da78eb5-0" n="1f60f4b8" prev="i-110c6f433db912bc-0">
            <seg n="cc0ca003">
              Socialutskottet föreslår att riksdagen ska säga ja till regeringens
              förslag i budgetpropositionen om ca 60,1 miljarder kronor till
              hälsovård, sjukvård och social omsorg för 2012. De enskilt största
              utgiftsposterna är bidrag för läkemedelsförmånen på 22 ½ miljarder
              kronor och kostnaden för den statliga assistansersättningen på
              dryga 21 miljarder kronor.
            </seg>
            <seg n="ba6379df">
              Förutom om detta kommer säkerligen debatten i dag att handla
              om stimulansbidrag och åtgärder inom äldreomsorgen, satsningar
              på psykiatriområdet och stärkt skydd för barn och ungdomar inom
              den sociala barn- och ungdomsvården. Det är några av våra satsningar
              som prioriteras.
            </seg>
            <seg n="033daa99">
              Med dessa ord, herr talman, ser jag fram emot en lång, givande
              och intressant debatt i natt.
            </seg>
          </u>
          <note type="speaker" n="eea8c881">
            Anf. 182 LENA HALLENGREN (S):
          </note>
          <u who="lena_hallengren_7a31c9" xml:id="i-fbf42f01eef15d41-0" n="3870c080">
            <seg n="2634425c">
              Herr talman! Jag vill börja med att yrka bifall till reservationerna
              2 och 4.
            </seg>
            <seg n="30e4eb2b">
              Tage Erlander lär en gång ha sagt att ett samhälle kan bedömas
              utifrån hur det behandlar sina svagaste.
            </seg>
            <seg n="034e18f2">
              Jag tycker att det är värt att reflektera över även 2011 när
              arbetslösheten ökar, när allt fler söker socialbidrag just för
              att de är arbetslösa, när larmen om indragen assistans duggar
              tätt, när sjuka utförsäkras, när ensamstående med barn alltför
              ofta avstår från att hämta ut medicin för att de inte har råd,
              när barnfattigdomen ökar, när gamla vanvårdas för att vinstintresset
              står främst hos dem som är i toppen och så vidare.
            </seg>
            <seg n="50ce5850">
              Sverige har blivit kallare och hårdare på bekostnad av solidariteten
              människor emellan.
            </seg>
            <seg n="e8fa3d8f">
              Med detta är det inte sagt att all politik ska riktas enbart
              mot de grupper som har det tuffast. Men den moderatledda regeringen
              är antingen blind för de skillnader som bara ökar eller ointresserad
              av att göra något åt det. Jag vet inte vilket som är värst, men
              jag vet att allt fler i dag lider av konsekvenserna.
            </seg>
            <seg n="113f3aba">
              Herr talman! Låt mig återigen citera Tage Erlander, och jag vill
              gärna tillägga att citatet inte är det minsta friserat för att
              passa nutida värderingar och understryka just den här debatten.
              Jag citerar honom för att han var klok och för att de värderingar
              han stod för är precis lika aktuella nu som då och inte minst
              för att jag är stolt över att vara socialdemokrat och fortsätta
              i Erlanders anda.
            </seg>
            <seg n="cfdc6fd6">
              Han sade: Strävan till trygghet har alltid stått i centrum för
              socialdemokratins politiska arbete trygghet mot arbetslöshet,
              trygghet mot nöd och ekonomiska svårigheter. Det finns ingen motsättning
              mellan denna strävan till trygghet och viljan till frihet. I själva
              verket utgör känslan av trygghet ett frihetsvärde av enorm betydelse
              för den enskilda människan.
            </seg>
            <seg n="b3d0974a">
              Han syftade då på alla de välfärdsreformer, däribland sjukvården,
              som under årtionden hade beslutats och byggts ut för att göra
              tryggheten och friheten möjlig för alla.
            </seg>
            <seg n="de957e91">
              Många i hans generation hade på nära håll upplevt ett annat Sverige,
              ett Sverige präglat av enorma ekonomiska och sociala klyftor mellan
              människor och ett samhälle där inte minst hälsan avgjordes av
              ens klasstillhörighet därav Tage Erlanders och hans generations
              insikt om att friheten först kan bli verklighet för alla när Sverige
              blivit ett modernt, socialt starkt och tryggt välfärdssamhälle.
            </seg>
            <seg n="8ae89ad3">
              Varför säger jag det här? Jo, därför att det yttersta målet för
              en socialdemokratisk politik på alla nivåer är och förblir alla
              människors frihet att kunna leva ett gott och rikt liv. Då var
              det klasskillnad i vem som hade rinnande vatten, toalett inomhus
              och eget rum. Då bestod skillnaden i vem som gick i skola och
              inte. Det var tydligt vilka barn som gick barfota på sommaren
              för att spara in kostnaderna för skor.
            </seg>
            <seg n="40639411">
              Skillnaderna ser i huvudsak annorlunda ut i dag, även om jag
              vill understryka att eget rum inte är en självklarhet för alla
              och därmed inte heller möjligheten att läsa läxor i lugn och ro
              eller bjuda hem kompisar. Att sitta vid en dator med allt vad
              det innebär, kunna få hjälp med läxor eller få utöva favoritsporten
              är ingen självklarhet för alla.
            </seg>
            <seg n="599c52a3">
              Fortfarande spelar det roll var och med vilken familj man växer
              upp. Vi kan också se att skillnaderna i hälsa växer i Sverige
              som en följd av ökad utslagning, av en ihållande hög arbetslöshet
              och av ett stort utanförskap.
            </seg>
            <seg n="fa6fc0c5">
              År 2008 presenterade Marmotkommissionen en rapport som kallades
              Closing the gap in a generation där man studerat fördelningen
              av den globala hälsan i världen. Uppmaningen till världens länder
              var att genast påbörja ett omställningsarbete för att minska sociala
              orättvisor och öka befolkningens hälsa.
            </seg>
            <seg n="50de1f05">
              Den svenska regeringen gav endast Statens folkhälsoinstitut ett
              allmänt uppdrag att dra lärdom och ta intryck av kommissionens
              arbete. Andra länder och städer har dock visat sig vara betydligt
              mer offensiva i frågan. I England tillsattes en kommission motsvarande
              WHO:s Marmotkommission, kallad Fair Society, Healthy Lives. I
              Malmö stad har den socialdemokratiskt ledda majoriteten tillsatt
              en kommission med forskare, politiker och andra experter för att
              identifiera skillnader i hälsa mellan olika stadsdelar och presentera
              lösningar på hur hälsoklyftorna kan minska.
            </seg>
            <seg n="a67f3806">
              Herr talman! Det är dags för Sverige som nation att göra detsamma.
              Vi föreslår att regeringen tillsätter en kommission för jämlik
              hälsa. Den ska identifiera oacceptabla förhållanden som leder
              fram till skillnader i befolkningens hälsa och brett ta fram förslag
              på hur vi kan minska hälsoklyftorna. Det kan handla om att studera
              ojämlika förhållanden i vården som leder till kortare livslängd
              beroende på var i landet man bor. Men det kan också handla om
              att granska den ekonomiska politiken och hur den påverkar människors
              livschanser och möjligheten till en bättre hälsa.
            </seg>
            <seg n="3de6f382">
              Att arbetslösheten kommer att stiga rejält det kommande året
              och att flera kommuner och landsting brottas med stora underskott
              kommer att öka utanförskapet ytterligare. I de två största områdena
              på socialutskottets område sjukvård och äldreomsorg är läget mycket
              bekymmersamt när vi summerar inför 2012. På sjukvårdens område
              visar 18 av 21 landsting underskott inom sjukvården, och vi står
              inför stora sparbeting i landstingen. Regeringen har inte gjort
              någonting för att lindra detta inför 2012. Tvärtom en avsevärd
              del av det tillgängliga utrymmet har satsats på sänkt restaurangmoms,
              en åtgärd som inte bygger Sverige starkare för framtiden och som
              troligen inte ens leder till några nya jobb.
            </seg>
            <seg n="cc7b31e1">
              Herr talman! Sjukvården måste bli ännu mer kunskapsbaserad, ändamålsenlig
              och patientsäker. Sjukvården måste bli ännu mer präglad av lärande
              och utveckling och få ännu bättre fungerande, effektiva processer
              och vårdkedjor. Sjukvården måste sätta patienten i centrum i allt
              arbete och ge patienterna en god sjukvård av rätt kvalitet. Ytterst
              handlar det om att lyckas med något stort och grundläggande för
              oss som människor, nämligen att ge alla en trygg sjukvård och
              därmed ett enormt frihetsvärde.
            </seg>
            <seg n="510c290b">
              Det har gått nästan sex år sedan den nationella vårdgarantin
              infördes som en överenskommelse mellan den socialdemokratiska
              regeringen och SKL. För tre år sedan infördes den så kallade kömiljarden
              för att se till att vårdgarantin efterlevs. Erfarenheterna av
              både vårdgarantin och kömiljarden visar hur viktigt det är att
              stimulanspengar fokuserar på rätt sak, det vill säga patientens
              möjlighet att få vård inom garanterad tid och vårdgivarens ansvar
              att se till att detta blir möjligt. I dag regleras varje undersökning,
              besök och behandling för sig.
            </seg>
            <seg n="a112070e">
              Det är helt enkelt dags för en ny vårdgaranti. Det är dags för
              ett system med patientkontrakt som omfattar alla delar i hälso-
              och sjukvården: besök, undersökningar, röntgen och remisser. I
              kontraktet ska det finnas en tidsplan, och det ska framgå vem
              som ska utföra behandlingarna. När vården och patienten har kommit
              överens om vad som ska göras och när, ska kontraktet fungera som
              en vårdgaranti som säkerställer att patientens sammanlagda tid
              för undersökning och behandling blir kort. Patienten ska inte
              själv behöva ringa runt till olika vårdgivare eller kökanslier.
            </seg>
            <seg n="e107131a">
              Det krävs ett politiskt ansvar för att säkerställa att alla patienter,
              även den som har begränsade möjligheter att hävda sina rättigheter,
              får vård i tid.
            </seg>
            <seg n="89e948c6">
              Vårt alternativ för att korta vårdköerna och klara vårdgarantin
              är tydligt: Tillför mer resurser till sjukvården, gynna de landsting
              som bäst klarar vårdgarantin och tillförsäkra patienter ett patientkontrakt
              med tids- och behandlingsplan.
            </seg>
            <seg n="2a9516d7">
              För, herr talman, om svensk hälso- och sjukvård ska kunna behålla
              sin topposition måste den ha tillgång till den senaste kunskapen,
              professionella medarbetare, de mest avancerade behandlingsmetoderna
              och teknik och läkemedel för att kunna bota, lindra och förebygga
              sjukdomar och ohälsa. Målet måste vara att ständigt flytta fram
              positionerna genom investeringar i forskning och utveckling så
              att fler med dödliga sjukdomar kan räddas till livet, att kroniska
              sjukdomar kan behandlas så att människor kan leva ett gott och
              självständigt liv och att behandlingsbara sjukdomar kan förebyggas
              och botas. Forskning och utveckling måste vara en central och
              integrerad del i svensk hälso- och sjukvård så att ny kunskap
              snabbt når ut och används i vården och kommer patienten till del.
            </seg>
            <seg n="ed35a0f8">
              Herr talman! Ännu en gång påstår regeringen att etableringsfrihet
              för privata aktörer är en viktig del av lösningen på välfärdens
              utmaningar. I detta fall handlar det om specialistsjukvården,
              och den här gången heter det LOVE. Med LOVE är tanken att tvinga
              landstingen att acceptera privata etableringar. LOVE fick massiv
              kritik av remissinstanserna, vilket troligen är skälet till att
              regeringen inte lägger fram en proposition utan gör överenskommelser
              med SKL vid sidan om, lockar landstingen med 360 miljoner och
              hotar med lagstiftning.
            </seg>
            <seg n="48f0a15a">
              Vi socialdemokrater tror inte på idén om fri etablering i specialistsjukvården.
              Det slår sönder fungerande vårdkedjor och gör det helt omöjligt
              för landstingen att planera, lokalisera och bygga upp en effektiv
              specialistsjukvård. Det är snarare så att det behövs en samordning
              över nuvarande landstingsgränser för att hushålla med de resurser
              som finns.
            </seg>
            <seg n="8c2e1383">
              Privata vårdgivare kan spela en roll i specialistsjukvården,
              men detta bör regleras genom vårdavtal mellan båda parter. Vi
              menar att pengarna, dessa 360 miljoner kronor som avsätts till
              att stimulera etableringsfrihet för privata vårdaktörer, kommer
              till betydligt bättre nytta i förbättrad vård för de mest sjuka
              äldre.
            </seg>
            <seg n="f38b8162">
              Herr talman! Helt nyligen föreslogs i en framlagd ESO-rapport
              bland annat att vården skulle kunna styras med mer avgifter för
              att på så sätt klara den demografiska utvecklingen och en ökad
              efterfrågan på vård. Att möta framtidens utmaningar genom differentierade
              avgifter beroende på den beräknade nyttan av besöket är förslag
              som man inte vet om man ska skratta eller gråta åt. När jag läste
              det funderade jag om det verkligen var på riktigt. När den som
              behöver vård först ska titta efter i plånboken och fundera på
              om det verkligen är värt att göra ett besök i vården, då kan de
              allra flesta räkna ut vilka som kommer att söka respektive avstå
              från att söka vård.
            </seg>
            <seg n="9c3a1da8">
              Sannolikt är det samma grupper som för övrigt får en riktig julklapp
              av regeringen i form av försämrat högkostnadsskydd. Förslaget
              har sämsta möjliga fördelningsprofil. De som besöker sjukvården
              ofta och är beroende av många mediciner får betala försämringarna.
              Socialstyrelsen har till exempel redovisat att ensamstående med
              barn redan nu i tre gånger så hög utsträckning som andra avstår
              från att hämta ut läkemedel av ekonomiska orsaker. Den som aldrig
              eller ganska sällan besöker sjukvården slipper försämringarna
              helt.
            </seg>
            <seg n="2ad75304">
              Med andra ord: Äldre som är i stort behov av vård, kroniker och
              låginkomsttagare får tillsammans betala en miljard mer för att
              regeringen ska slippa skjuta till resurser till sjukvården.
            </seg>
            <seg n="8ba1ec77">
              Jag kan inte låta bli att undra hur ni som representerar regeringspartierna
              tänker. Vad är logiken i er omvända Robin Hood-politik? Kanske
              är det samma logik som 2006 när ni snabbt som sjutton höjde avgifterna
              till a-kassan mest för de med låga inkomster och med stor risk
              för arbetslöshet. Det fick till följd att en restauranganställd
              i dag betalar fyra gånger mer än en akademiker och att en halv
              miljon i dag står utan arbetslöshetsförsäkring. Eller kanske har
              ni samma argument som när ni på några år rekordsänkt skatterna
              mer än 100 miljarder till oss och alla andra som redan har jobb
              och allra mest för de med höga inkomster?
            </seg>
            <seg n="d9d3aa3f">
              Herr talman! Jag tror det är så enkelt som att moderatpratet
              om att minska utanförskapet var just prat i en valrörelse, ett
              PR-trick i arbetet med att försöka tvätta bort bilden av ett parti
              som gynnar dem som redan har det ganska gott ställt. Det är uppenbarligen
              inget som helst rättesnöre i den vardagliga politiken, för då
              hade ni lyssnat på remissinstanserna och avstått från att försämra
              högkostnadsskydden för äldre, kroniker och låginkomsttagare. Då
              hade ni inte skattechockat välfärden utan utvecklat den. Då hade
              ni förstått innebörden av Tage Erlanders ord: I själva verket
              utgör känslan av trygghet ett frihetsvärde av enorm betydelse
              för den enskilda människan.
            </seg>
          </u>
          <note n="82aa68b6">
            I detta anförande instämde Ann Arleklo, Christer Engelhardt och
            Gunnar Sandberg (alla S).
          </note>
          <note type="speaker" n="9e1e94e6">
            Anf. 183 AGNETA LUTTROPP (MP):
          </note>
          <u who="agneta_luttropp_1e8337" xml:id="i-65a2a388a0f95538-0" n="56c44530">
            <seg n="0a8d7a1a">
              Herr talman! Självfallet stöder jag alla Miljöpartiets reservationer,
              men för tids vinnande lyfter jag fram reservation 4 och reservation
              11, yrkande 14.
            </seg>
            <seg n="6ae6cb51">
              Miljöpartiets budgetmotion innebär insatser av förebyggande karaktär.
              Vi kan inte bara hoppas och tro att människor med funktionsnedsättning,
              barn, sjuka och äldre har ett gott liv. Vi måste agera för att
              det ska bli verklighet. Under den senaste tiden har vi sett fler
              exempel än vi egentligen vill se på att verkligheten många gånger
              är en annan för väldigt många människor.
            </seg>
            <seg n="15d5538a">
              För att skapa en bra tillvaro med delaktighet behövs både ett
              starkt förebyggande arbete och insatser som gör detta möjligt.
              Människor som behöver stöd i olika former och av olika anledningar
              ska inte behöva stå utanför samhället utan med rätt insatser ingå
              i samhället.
            </seg>
            <seg n="4622ce47">
              När det gäller personer med funktionsnedsättning är vi politiker
              oftast tämligen eniga. Men verkligheten är att många barn, unga
              och äldre med funktionsnedsättning möter en helt annan vardag,
              många gånger utan tillräckligt stöd i förskola och skola och många
              gånger utan möjlighet till arbete. Ungefär hälften av personer
              med funktionsnedsättning står utanför arbetsmarknaden, många gånger
              också utan tillgänglighet eller delaktighet.
            </seg>
            <seg n="c098219a">
              Även i de fallen är det viktigt att arbeta förebyggande. Tidiga
              insatser ger de bästa förutsättningarna. Nu när vi ändå är tämligen
              eniga är det upp till bevis vad vi vill göra för personer med
              funktionsnedsättning.
            </seg>
            <seg n="0700c14b">
              Jag kommer helt kort att ta upp olika områden som är centrala
              eller viktiga för Miljöpartiet. Ett av de områden som vi har pratat
              om och haft med oss i många år är förutsättningarna för Rett Center.
              Jag ska inte dra historien utan bara ta det rent ekonomiskt.
            </seg>
            <seg n="d7f1da82">
              Staten har bidragit med 7 miljoner per år till Rett Center och
              gör så fortfarande. Det är ett bidrag som inte har höjts sedan
              2003. 7 miljoner kronor 2003 är inte detsamma som 7 miljoner 2012.
              Kostnadsökningen är på ca 300 000 per år. Tack vare de motioner
              som har skrivits om Rett Center är situationen i dag sådan att
              Rett Center får ett statligt anslag på 7 miljoner 2012 men även
              2013.
            </seg>
            <seg n="8daa97bb">
              Det finns också en skrivning om att Rett Centers framtid måste
              säkras. Miljöpartiet hävdar att en uppräkning av anslaget med
              3 miljoner kronor är nödvändig för att verksamheten verkligen
              ska säkras.
            </seg>
            <seg n="d43d97e2">
              För några år sedan antog vi i generalförsamlingen en resolution
              som innebär att målsättningen är att utjämna hälsoskillnaderna
              inom en generation. Denna resolution är Sverige delägare i.
            </seg>
            <seg n="127f5cb5">
              I Sverige måste vi agera för att leva upp till detta viktiga
              arbete, för att minska sociala skillnader i ohälsa, som Lena Hallengren
              också tog upp. Miljöpartiet har därför i sin budget lagt 50 miljoner
              kronor nästa år, 2013 och 2014 för att inrätta en nationell folkhälsokommission.
              Det handlar om politisk vilja och det handlar om fördelning av
              resurser, men också om det både ekonomiskt och socialt smartare,
              att förebygga. Minskade klyftor i samhället bidrar till bättre
              hälsa, inte bara för dem som har det sämst utan också för andra.
              Genom att tillsätta en folkhälsokommission kan vi få fart på arbetet
              även kring den sociala dimensionen.
            </seg>
            <seg n="be6c7865">
              Alltför många ungdomar avstår från att gå till tandläkaren därför
              att de inte har råd. I dag är gränsen för gratis tandvård satt
              till 20 år. Miljöpartiet vill höja den gränsen upp till 25 år.
              Det kostar 180 miljoner, som vi avsätter för att ge en god tandhälsa
              till ungdomar upp till 25 år. Det är vanligt i dag att ungdomar
              studerar ända tills de är 25 år och därför inte har arbete med
              lön som ger möjlighet till dyra tandläkarbesök.
            </seg>
            <seg n="3ad7e8d9">
              Vi vet genom Folkhälsoinstitutet att det är fem gånger så vanligt
              med dålig tandhälsa då man har stora ekonomiska svårigheter. Att
              ha råd att sköta sina tänder som ung ger ökade förutsättningar
              för en god tandhälsa framöver.
            </seg>
            <seg n="081b447d">
              Utvärderingen från den nationella psykiatrisamordningen visar
              att personligt ombud är samhällsekonomiskt lönsamt. Ombuden kan
              öka klientens möjligheter att delta i samhällslivet, en möjlighet
              som gynnar såväl individen som samhället.
            </seg>
            <seg n="416f2e2b">
              Trots det finns det i dag inte personligt ombud i alla kommuner.
              I Helsingforss län saknas det i fyra kommuner och i Västra Götaland
              saknas det i 19 kommuner. Därför vill Miljöpartiet ge ökade anslag
              på 50 miljoner kronor för nästa år och 100 miljoner kronor till
              2013 och 2014. Vi anser att det behövs full statlig täckning för
              att personligt ombud ska finnas i alla kommuner. I dag täcker
              det statliga bidraget bara 5060 procent. För att alla män och
              kvinnor med psykisk funktionsnedsättning ska få stöd, oberoende
              av var de bor, behövs det en full statlig finansiering.
            </seg>
            <seg n="1b205642">
              Konstruktionen av personligt ombud bör ändras så att den har
              en koppling till brukarorganisationerna och till länsstyrelsen.
              På så sätt blir det ett ökat oberoende från arbetsgivaren. Socialstyrelsen
              har gjort utvärderingar som visar att ombudens fristående ställning
              är viktig för klienterna.
            </seg>
            <seg n="f88d6413">
              Till sist kan jag säga att boende för äldre är en het och aktuell
              debatt. Vi fortsätter den debatten i morgon och i övermorgon på
              initiativ av Socialdemokraterna, Vänsterpartiet och naturligtvis
              Miljöpartiet.
            </seg>
            <seg n="ea812457">
              Det finns många olika boendeformer för äldre, där en av formerna,
              trygghetsboende, är ett boende utan biståndsbeslut. När det gäller
              trygghetsboende är det viktigt att det är just trygghetsboende.
              Regeringskansliet skriver så här om trygghetsboende:
            </seg>
            <seg n="3faed857">
              Det ska bemannas av personal på vissa tider varje dag. Det ska
              vara planerat så att det är möjligt att bo kvar om man får en
              funktionsnedsättning som kräver hjälpmedel för förflyttning. Det
              står också att det ska upplåtas till personer som har fyllt 70
              år.
            </seg>
            <seg n="4fccef9c">
              I en av de allra största kommunerna i Sverige har man under trygghetsboende
              en lite annorlunda text: De ska ha tillgång till viss service.
              De ska ha fyllt 70. De kan ställa sig i kö. För att flytta in
              ska de ha fyllt 75. De ska ha trygghetslarm och personal som ordnar
              social samvaro och gemensamma aktiviteter.
            </seg>
            <seg n="90784190">
              De här texterna överensstämmer inte riktigt. De innebär inte
              riktigt samma sak. Låt trygghetsboende innehålla just den trygghet
              som det är menat att de ska vara! Då kan fler äldre både vilja
              och kunna flytta in.
            </seg>
            <seg n="2e0a209c">
              Sedan vill jag säga god jul till er alla.
            </seg>
          </u>
          <note type="speaker" n="483ef529">
            Anf. 184 PER RAMHORN (SD):
          </note>
          <u who="per_ramhorn_ce43b3" xml:id="i-003e1e9013dcb31f-0" n="068f08a1">
            <seg n="e29356fb">
              Herr talman! Först vill jag yrka bifall till reservation 6.
            </seg>
            <seg n="44857ae8">
              Vi diskuterar nu utgiftsområde 9, Hälsovård, sjukvård och social
              omsorg, som är oerhört viktiga områden som berör oss alla förr
              eller senare.
            </seg>
            <seg n="f652846e">
              Sverigedemokraternas målsättning är att svensk hälso- och sjukvård
              ska vara världsledande och kunna erbjuda alla patienter de bästa
              behandlingsmetoderna för att bota och lindra sjukdomar. Alla patienter
              har rätt till vård av hög kvalitet, oavsett var man bor i landet.
            </seg>
            <seg n="ae9ca45a">
              För att vi ska närma oss målet en svensk sjukvård i världsklass
              måste tillgängligheten förbättras, men också möjligheten för patienter
              som har dödliga sjukdomar och som upplever ett stort lidande att
              få en kvalificerad palliativ vård i livets slutskede.
            </seg>
            <seg n="3eba71b9">
              Vi sverigedemokrater presenterar i vår budget ett antal förslag
              till åtgärder som vi under de kommande åren avser att prioritera.
              Därför satsar vi ca 3 miljarder mer än regeringen inom detta område.
            </seg>
            <seg n="a6592bdd">
              Att komma till rätta med vårdplatsbristen är en av sjukvårdens
              viktigaste frågor. Överbeläggning och utlokalisering av patienter
              är i dag närmast ett normaltillstånd bland många kliniker runt
              om i landet. Enskilda avdelningar har ibland så ont om plats att
              patienterna vårdas i korridorer, matsalar och på expeditioner.
              Alternativt skickas patienter till en annan avdelning där medarbetarna
              saknar rätt kompetens och utrustning.
            </seg>
            <seg n="ff571e30">
              Under många år har det skett en alltför stor neddragning av antalet
              vårdplatser i Sverige. Sverigedemokraterna ser det därför som
              mycket viktigt att öka antalet vårdplatser i landet framöver.
            </seg>
            <seg n="b4797e91">
              Ett annat viktigt område är akutsjukvården. Om en akutmottagning
              fungerar dåligt är det inte bara patienternas hälsa och säkerhet
              som äventyras. Patienter som tvingas vänta länge på akuten riskerar
              också att tappa förtroendet för hälso- och sjukvården i dess helhet,
              något som vi sverigedemokrater inte kan acceptera.
            </seg>
            <seg n="3c595292">
              Målet måste vara att alla patienter som tvingas besöka akutsjukvården
              omedelbart får en kvalificerad diagnos. För att uppnå målsättningen
              om en snabb och välfungerande akutsjukvård vill Sverigedemokraterna
              bland annat satsa på att utveckla och införa fler så kallade snabbspår
              inom vården. Behandlingen påbörjas redan i ambulansen, och patienten
              kan tas direkt till rätt avdelning utan att passera akuten.
            </seg>
            <seg n="6020502f">
              Sverigedemokraterna ämnar också rikta anslag till att förstärka
              och utveckla akutbils- och hembesöksverksamheten, som vi anser
              vara det naturliga komplementet till primärvården. Dessa verksamheter
              tillgodoser befolkningens behov av läkarbesök i hemmet och riktar
              sig i första hand till äldre och barnfamiljer. Därmed kan akuten
              avlastas ytterligare. Vi avsätter för ändamålet 1 miljard årligen
              från 2012.
            </seg>
            <seg n="3c3afb6b">
              Herr talman! Målet för samhällets smittskydd är enligt smittskyddslagen
              att tillgodose befolkningens behov av skydd mot spridning av smittsamma
              sjukdomar. Därför måste beredskapen vara god i Sverige så att
              smittsamma sjukdomar inte blir ett allvarligt hot mot befolkningen.
            </seg>
            <seg n="317cfdf9">
              Tuberkulos är en av de mest spridda infektionssjukdomarna i världen.
              Man räknar med att en tredjedel av jordens befolkning är bärare
              av tuberkelbakterien. I Sverige var tuberkulos nästan utrotat
              mot slutet av förra århundradet. Men under senare års kraftiga
              invandring och flyktingmottagning har sjukdomen åter börjat öka
              i Sverige. Man ser även en tydlig ökning av resistensproblem på
              området.
            </seg>
            <seg n="13fae55b">
              Bland de utlandsfödda rapporterades 683 fall förra året, vilket
              utgjorde 85 procent av samtliga fall. Majoriteten av dessa var
              födda i Afrika med Somalia som helt dominerande ursprungsland.
            </seg>
            <seg n="500c9dda">
              För närvarande ska de asylsökande erbjudas en undersökning efter
              ankomst till Sverige. I går kunde vi höra på nyheterna att det
              inte alls fungerar. Hälsoundersökningen är frivillig, och den
              asylsökande har rätt att tacka nej. Enligt senaste kartläggningen
              från SKL var det bara ca 40 procent av de asylsökande som genomgick
              en hälsoundersökning. Av nästan 30 000 asylsökande som kommer
              till Sverige årligen genomgår alltså inte hälften en hälsoundersökning.
              Därför kan betydligt fler vara smittade.
            </seg>
            <seg n="f80cc37e">
              Det som gör mig än mer orolig är att det är bland tonåringar
              som tuberkulosfallen ökar mest. Eftersom smittan lätt sprids i
              skolmiljö är det mycket viktigt att ställa diagnos tidigt för
              att förhindra smittspridning.
            </seg>
            <seg n="af92c403">
              Vi anser att man måste ta ett samlat grepp och ta tuberkuloshotet
              på allvar och införa en obligatorisk hälsoundersökning med tuberkulosscreening
              för asylsökande. I flertalet av de europeiska länderna är detta
              redan obligatoriskt, bland annat i våra grannländer Finland, Island
              och Norge.
            </seg>
            <seg n="f17b13e2">
              Ett annat viktigt område är de äldre. De äldre har till skillnad
              från andra grupper i samhället fått uppleva en stadig försämring
              av sina levnadsvillkor. Sverigedemokraternas uppfattning är att
              välfärden ska sträcka sig genom livets alla skeenden. Därför presenterar
              vi i vårt budgetförslag en rad åtgärder för att underlätta livet
              och vardagen för de äldre.
            </seg>
            <seg n="9c5a19f3">
              I den nationella brukarundersökningen för äldreomsorgen framkom
              det tydligt att social samvaro och sociala aktiviteter var områden
              som de äldre var mest missnöjda med. Och i förra veckan kunde
              vi ta del av att många äldre på äldreboenden i Sverige har alltför
              lite att göra på dagarna. I 200 av landets kommuner har man själv
              satt upp mål på hur ofta gemensamma aktiviteter ska finnas på
              äldreboenden, men inte ens i hälften av kommunerna som ingår i
              kommun- och landstingsdatabasen når man upp till de målen. Vi
              menar att äldres sociala behov därför behöver uppmärksammas i
              större utsträckning. Vi öronmärker därför l00 miljoner kronor
              för 2012 och trappar upp stödet till 400 miljoner kronor för 2015
              inom detta område.
            </seg>
            <seg n="628608db">
              Dessutom motsätter vi oss regeringens förslag till höjning av
              högkostnadsskyddet för läkemedel. Redan i dag tvekar en hel del
              äldre och barnfamiljer att hämta ut sina mediciner av kostnadsskäl.
            </seg>
            <seg n="ff9250fb">
              Herr talman! Det som jag har berättat om här är bara en del av
              alla de förslag och åtgärder som vi har med i vår budgetmotion
              inom utgiftsområde 9. För oss sverigedemokrater är det självklart
              att Sverige ska bli världens bästa och tryggaste land att växa
              upp i och även att åldras i. Med vår politik är jag helt övertygad
              om att vi kan nå dit.
            </seg>
          </u>
          <note type="speaker" n="bb41d9e9">
            Anf. 185 LENA HALLENGREN (S) replik:
          </note>
          <u who="lena_hallengren_7a31c9" xml:id="i-fbf42f01eef15d41-1" n="3870c080">
            <seg n="a2b209c3">
              Herr talman! Per Ramhorn uttrycker i sitt anförande att han är
              orolig över smittspridning av framför allt tbc. Han vill därför
              ha obligatorisk hälsoundersökning för asylsökande. Jag gissar
              att det inte bara är tbc som oroar ett tydligt exempel utan att
              det är fråga om smittor av olika slag.
            </seg>
            <seg n="33b75b72">
              Är Sverigedemokraterna också för vård till papperslösa?
            </seg>
          </u>
          <note type="speaker" n="bab05e67">
            Anf. 186 PER RAMHORN (SD) replik:
          </note>
          <u who="per_ramhorn_ce43b3" xml:id="i-003e1e9013dcb31f-1" n="068f08a1">
            <seg n="cb87ad2a">
              Herr talman! Vi är emot att utvidga rätten till vård. Akutsjukvård
              till papperslösa, som redan finns, ställer vi oss bakom, men inte
              att utvidga rätten.
            </seg>
          </u>
          <note type="speaker" n="ee8b2461">
            Anf. 187 LENA HALLENGREN (S) replik:
          </note>
          <u who="lena_hallengren_7a31c9" xml:id="i-fbf42f01eef15d41-2" n="3870c080">
            <seg n="50b4cbcf">
              Herr talman! Hur allvarligt var det menat i anförandet att man
              är orolig för smittspridning? Det är inte en fråga bara om den
              mest akuta vården som kan uppstå när man är asylsökande. Det kan
              uppstå en situation där man blir bärare av en smitta även under
              den tid man finns här som papperslös.
            </seg>
            <seg n="04e02238">
              Är det allvarligt menat att Sverigedemokraterna oroar sig över
              smittspridning? Varför är man i så fall inte för vård till papperslösa?
            </seg>
          </u>
          <note type="speaker" n="52f342b0">
            Anf. 188 PER RAMHORN (SD) replik:
          </note>
          <u who="per_ramhorn_ce43b3" xml:id="i-003e1e9013dcb31f-2" n="068f08a1">
            <seg n="fcff9f26">
              Herr talman! Vi vill behålla det som finns nu. Naturligtvis ska
              papperslösa få akut sjukvård, som finns nu, men det är inte fråga
              om att utvidga mer.
            </seg>
            <seg n="5d0c9085">
              Naturligtvis tar vi smittskyddet på allvar. Vi hörde på nyheterna
              i förrgår att det inte fungerar med frivillighet för hälsokontroll
              för asylsökande. Därför vill vi göra det hårdare så att man blir
              tvungen att göra hälsokontrollen.
            </seg>
          </u>
          <note type="speaker" n="3321e388">
            Anf. 189 EVA OLOFSSON (V):
          </note>
          <note n="aaf1974b">
            Herr talman! Jag vill börja med att yrka bifall till reservationerna
            3, 4 och 19.
          </note>
          <u who="eva_olofsson_7c489a" xml:id="i-8b2501c6d5e935ec-0" n="f5dad834" prev="i-74c7726987037cb0-0">
            <seg n="a9504c76">
              Herr talman! En budget är en helhet. Trots att Sverige har bland
              världens starkaste statsfinanser har vi en massarbetslöshet som
              har blivit vardag. Ojämlikheten breder ut sig alltmer i vårt land.
              För oss är det självklart att investera i fler jobb, ökad jämlikhet
              och bättre välfärd. För oss är full sysselsättning det överordnade
              målet, och vår budget är inriktad på att investera i nya jobb.
            </seg>
            <seg n="df3106dd">
              Det är därför vi satsar på en generationsväxling på arbetsmarknaden
              i stället för att sänka krogmomsen. Det är därför vi satsar på
              bostadsbyggande av hyresrätter samt investeringar i infrastruktur
              och klimatomställning. Det är därför vi genomför en omfattande
              upprustningssatsning på miljonprogrammet och på välfärdslokaler
              som skolor, förskolor och äldreboenden. Det är därför vi inte
              bara efterfrågar en lagstiftning som uttalar att bristande tillgänglighet
              ska utgöra en diskrimineringsgrund. Vi har också med ett särskilt
              investeringsstöd för att stimulera tillgänglighetsarbetet.
            </seg>
            <seg n="873d253d">
              Svenska folkets skattepengar ska användas till bättre skolor,
              sjukhus och bibliotek, inte till vinster för riskkapitalbolagens
              ägare. Vi tycker inte att välfärdsverksamheter ska drivas i bolagsform
              med vinst som drivkraft. Jag tycker att vi har fått många goda
              argument de senaste månaderna i frågan. Vi vill höja kvaliteten
              i välfärden genom att anställa mer personal, och vi värdesäkrar
              statsbidraget till kommunerna för att garantera välfärden, kvaliteten
              och för att skapa fler arbetstillfällen. Med Vänsterpartiets budgetalternativ
              skapar vi 125 000 nya jobb och utbildningsplatser redan 2012.
            </seg>
            <seg n="293c13a6">
              Herr talman! Redan på fredag ska vi stå här och ha en aktuell
              debatt om äldreomsorgen. Därför kommer jag att ägna lite mer tid
              åt andra områden men kan ändå inte låta bli att säga att det märks
              tydligt att resurserna till äldreomsorgen har minskat under en
              lång rad år. Anhöriga, främst döttrarna, har i stället fått rycka
              in. Man kan se hur stressen har ökat för hemtjänstens personal.
              De senaste månadernas debatt har tydligt visat på att det finns
              för lite personal på våra äldreboenden. Då går det inte att fortsätta
              så här. Utvecklingen måste vändas, främst för de äldres skull
              och för alla anhöriga som måste kunna känna att deras föräldrar
              och mor- och farföräldrar har det bra. Äldreomsorgens personal
              har rätt att känna att de har förutsättningar att göra ett bra
              jobb. Äldreomsorgen tål inte fler nedskärningar, och det är just
              nu tufft i många kommuner.
            </seg>
            <seg n="cb9046f0">
              Vänsterpartiet föreslår en rejäl satsning på mer personal och
              utbildning inom äldreomsorgen. 3 öronmärkta miljarder blir 7 500
              fler anställda fram till 2014. Det ska ske en tioårig långsiktig
              satsning med pengar till utbildning och utbildningsvikariat. Samtidigt
              säger vi ett tydligt nej till marknadsanpassning. Med den marknadsanpassning
              som regeringen hittills har drivit, och fortsätter att driva på
              trots alla avarter vi har sett och hört om de senaste månaderna
              när det gäller vinstintressen i äldreomsorgen, känns det magstarkt
              att vi har en regering som är beredd att tvinga på kommuner mot
              deras vilja en marknadsanpassning av äldreomsorgen, att kommuner
              tvingas ta emot företag som Attendo och Carema fast de inte vill
              ha vinstintressen i äldreomsorgen.
            </seg>
            <seg n="303394e6">
              Herr talman! De personliga ombuden har gjort livet mycket bättre
              för många människor med psykisk sjukdom. Vi i Vänsterpartiet vill
              lagstifta om rätten till personligt ombud. Inte minst tycker vi
              att det är viktigt när vi ser hur man i Helsingforss stad nyligen
              har halverat antalet personliga ombud. Bris, Barnens rätt i samhället,
              en av våra väldigt aktiva barnrättsorganisationer, har ofta lyft
              fram behovet av ett barnfridscentrum ett nationellt kunskaps-
              och forskningscentrum som kan stötta de myndigheter som handlägger
              ärenden rörande misshandel av barn och sexuella övergrepp mot
              barn och också ger vård till utsatta barn. I Norge har man ett
              sådant nationellt barnfridscentrum och har mycket goda erfarenheter
              av det. Vi tycker att vi också ska ha ett sådant i Sverige och
              har avsatt pengar till det i vår budget.
            </seg>
            <seg n="e5aebea9">
              Det finns en blind fläck som jag länge har undrat över. Det handlar
              om att det behövs ett funktionshinderlyft en långsiktig satsning
              på kompetenshöjning för dem som har det kvalificerade jobbet inom
              olika verksamheter att ge människor med funktionshinder ett bättre
              liv. Ofta har man som personal med sig viktiga kunskaper och erfarenheter
              men har inte utbildning när det gäller olika former av funktionsnedsättningar.
              Därför tycker vi att det ska göras en långsiktig satsning med
              2 miljarder som man fördelar på tio år, där man satsar på att
              öka kunskaperna om olika sorters funktionsnedsättningar, bemötande
              och om habiliterande och rehabiliterande arbetssätt.
            </seg>
            <seg n="7bc5d324">
              I den här debatten förra året tog jag upp frågan om det utsatta
              läget för våldsutsatta papperslösa kvinnor. Det är kvinnor som
              ofta blir utsatta för övergrepp, misshandel och våldtäkt och som
              då inte har någonstans att vända sig och söka skydd. De har ingen
              rättslig myndighet att vända sig till.
            </seg>
            <seg n="c698d66d">
              På nationell nivå tycker jag att man borde göra som Göteborgs
              stad har gjort, nämligen att säga att det är en mänsklig rättighet
              att kvinnor ska få skydd när de är våldsutsatta. De ska kunna
              anmäla förövaren. Vi har därför avsatt pengar nationellt för att
              man ska kunna bekosta plats på kvinnojourer för våldsutsatta papperslösa
              kvinnor.
            </seg>
            <seg n="e6c1270f">
              Jag vill gärna ställa denna fråga till er i regeringspartierna.
              Frågan kan inte vara ny för er. Vad tänker ni göra för att förbättra
              dessa kvinnors situation? Egentligen riktar jag frågan till Miljöpartiet
              också eftersom man har en överenskommelse med regeringen i de
              här frågorna.
            </seg>
            <seg n="0d113bbd">
              Regeringen är inte beredd att finansiera tillskott till sjukvården
              i sin budget. I stället höjer man från nyåret högkostnadsskyddet
              för läkarbesök och läkemedel med 22 procent. Det är de som är
              sjukast och som redan har en ekonomiskt utsatt situation i dagens
              Sverige som får betala ett ännu högre pris för läkarbesök och
              medicin. Det gör att fler människor kommer att tvingas välja mellan
              att söka försörjningsstöd eller att avstå från vård och medicin
              till sig själva eller sina barn.
            </seg>
            <seg n="2e9ba226">
              Särskilt hårt kommer höjningen att slå mot ensamstående med barn.
              Det är ofta mammor. De avstår redan i dag från läkarbesök tre
              gånger oftare av ekonomiska skäl än övrig befolkning, och lika
              illa är situationen för människor med funktionsnedsättning, som
              oftare än oss andra har en låg inkomst men stora utgifter. Så
              är det också för många pensionärer med låga pensioner. För dem
              blir också höjningen kännbar.
            </seg>
            <seg n="d70d6792">
              Därför säger vi nej till höjningen av högkostnadsskyddet och
              skjuter i stället till motsvarande resurser till landstingen i
              vår budget. För oss i Vänsterpartiet är bästa möjliga hälsa en
              grundläggande mänsklig rättighet. Bra folkhälsa är en angelägenhet
              för hela samhället. Det förutsätter jämlikhet, jämställdhet och
              en utbyggd välfärd.
            </seg>
            <seg n="83e49924">
              Synen på hälsa som en rättighet innebär att människors behov
              och inte privata vinstintressen ska vara styrande för sjukvårdens
              utformning och inriktning. Det innebär också att alla i Sverige,
              också asylsökande och papperslösa, måste omfattas av denna rättighet.
              Det är en skandal att utredningen om sjukvård för papperslösa
              och asylsökande som varit färdig sedan maj ännu inte har gått
              ut på remiss. Det handlar om mänskliga rättigheter om rätt till
              hälsa och sjukvård för tiotusentals människor i vårt land. Jag
              vill gärna ha svar från er som sitter på makten och i regeringspartierna:
              När kommer utredningen att skickas på remiss? När kommer vi att
              kunna se en hälso- och sjukvård för alla människor som lever i
              vårt land?
            </seg>
            <seg n="73e11259">
              Sverige är ett klassamhälle på hälsans område. Skillnaderna i
              hälsa har ökat. Vi kan se skillnader också när det gäller kvinnor
              och män, där kvinnor har sämre hälsa, ofta tuffare arbetsmiljöer
              och svårare att påverka sin arbetssituation.
            </seg>
            <seg n="64b05573">
              Vi vill ha en folkhälsokommitté för jämlik hälsa. Dess uppgift
              ska vara att titta på oacceptabla förhållanden som leder fram
              till skillnader i vår befolknings hälsa och sedan ta fram förslag
              om hur man kan minska de klyftor i hälsa som vi har.
            </seg>
            <seg n="0aae9f83">
              Vi satsar 1 miljard på det förebyggande hälsoarbetet i primärvården.
              Det gör vi därför att vi ser att det långsiktigt förebyggande
              arbetet om man undantar mödrahälsovården länge har varit underfinansierat
              i Sverige och att det också har fått stå tillbaka i samband med
              vårdvalet med den fria etableringsrätten. Tyngdpunkten i vårdvalsreformen
              har på flera håll blivit fler läkarbesök. Områdesansvaret inom
              primärvården har blivit svagare eller försvunnit. Det har försvunnit
              kuratorer, psykologer och ofta också distriktssköterskor.
            </seg>
            <seg n="46ff887c">
              Ett utvecklat folkhälsoarbete är en viktig del i arbetet med
              jämlik hälsa. Det är i första hand låginkomstgrupper som drabbas
              när detta inte fungerar, för det är de som är mest exponerade
              för olika hälsorisker.
            </seg>
            <seg n="b2441fb1">
              Vi vill också ha 1 miljard till en vårdplatsgaranti. Landstingen
              får bidra med hälften, och hälften ska man kunna få från staten.
              Det handlar om att vårdplatserna har minskat rejält. Enligt Socialstyrelsens
              prognoser kommer de att fortsätta minska. Överbeläggningar leder
              till brister i patientsäkerheten, och det har blivit nästan ett
              normaltillstånd i svensk sjukvård.
            </seg>
            <seg n="4b3bf7f2">
              När patienter inte får plats där de ska utlokaliseras de till
              andra avdelningar där man inte har de kunskaper som behövs. Avdelningarna
              kan ha så trångt med plats att patienter vårdas i korridorer,
              i matsalar och på expeditioner. Ibland får personalen sitta i
              telefon och jaga sängar i stället för att ta hand om patienter.
            </seg>
            <seg n="7d8c57c8">
              Det behövs alltså fler vårdplatser, och vår satsning skulle räcka
              till 1 000 fler vårdplatser.
            </seg>
            <seg n="464f6f46">
              Vi ser också att det är brist på specialistutbildade sjuksköterskor.
              Antalet minskar stadigt, från 65 procent till 50 procent, och
              det finns en anledning. Till skillnad från läkarna får sjuksköterskorna
              ta studiemedel och betala sin specialistutbildning själva, och
              de får inte bättre lön när de är färdiga. Ofta får de söka tjänster
              där de till och med kan få sämre betalt. Vi föreslår därför att
              även sjuksköterskorna ska få gå sin specialistutbildning med 80
              procent av lönen.
            </seg>
            <seg n="1635ce7b">
              Herr talman! Jag vill avsluta med att säga att för Vänsterpartiet
              är målet ett solidariskt, jämlikt och jämställt samhälle. Där
              ska välfärden fördelas efter behov och inte efter plånbokens storlek.
            </seg>
          </u>
          <note type="speaker" n="7ce2504a">
            Anf. 190 KENNETH JOHANSSON (C):
          </note>
          <note n="5dc8e2eb">
            Herr talman! Centerpartiet och övriga allianspartier tillstyrker
            regeringens förslag till medelsanvisningar och begärda bemyndiganden
            avseende utgiftsområde 9. Vi yrkar bifall till övriga delar av
            betänkandet SoU1 och avslag på samtliga reservationer.
          </note>
          <u who="unknown" xml:id="i-068da0c08061e9b7-1" n="9556b1b6">
            <seg n="f0de0eb6">
              Låt mig också inledningsvis säga tack till utskottets ledamöter.
              Jag tycker att vi har haft ett mycket konstruktivt arbete i framtagandet
              av det här betänkandet.
            </seg>
            <seg n="b373eb26">
              Herr talman! I dag behandlar vi socialbudgeten. Det är en reformbudget
              som även i år innehåller en lång rad nya satsningar på våra ansvarsområden.
              Jag begär verkligen inte applåder från oppositionen, och jag ser
              själv behovet av och vill verkligen vara med på barrikaderna i
              det fortsatta förändrings- och förbättringsarbetet. Jag vill dock
              stillsamt påpeka att vad vi i dag behandlar ändå är en reformbudget.
              Utöver påbörjade förbättringsarbeten presenterar vi nya viktiga
              steg för att förstärka och förnya välfärden för medborgarnas bästa.
            </seg>
            <seg n="dc25557f">
              I en tid av stor ekonomisk oro tillhör Sverige undantagen bland
              världens ekonomier. Tack vare en ansvarsfull ekonomisk politik
              från Alliansen pratar vi om nya reformer och förslag snarare än
              om kraftiga åtstramningar. En stabil ekonomisk grund och folk
              i jobb är absolut det viktigaste sättet att långsiktigt värna
              välfärden.
            </seg>
            <seg n="10788afb">
              Mot en samlad allians står fyra oppositionspartier som spretar
              mer än någonsin. Socialdemokraternas politik innebär snarare färre
              jobb. Särskilt riktar man in sig på att klämma åt ungdomar, kvinnor
              och invandrare. Miljöpartiet markerar egen vilja. Vänsterpartiet
              har som alltid råd med allt finansierat med en oansvarig ekonomisk
              politik. Sverigedemokraterna lägger fram många förslag men med
              en högst tvivelaktig finansiering.
            </seg>
            <seg n="ddbec941">
              Herr talman! När Alliansen fick ansvaret påbörjades ett intensivt
              reformarbete för att utveckla hälso- och sjukvården. Det är lättare
              i dag att få vård, fritt vårdval är en framgång, kvalitetsarbetet
              utvecklas och patientsäkerhetsarbetet pågår, för att nämna något.
            </seg>
            <seg n="1c59f900">
              Vi har fått helt nya möjligheter att följa vårdens resultat och
              utveckling. För sjätte året i rad har Socialstyrelsen och Sveriges
              Kommuner och Landsting presenterat öppna jämförelser. Just öppna
              jämförelser, nationella riktlinjer, kvalitetsregister, uppföljning
              och en aktivare tillsyn är ett kraftfullt stöd för en tillgängligare
              och kvalitetssäkrad vård och för att vi ska få en jämlikare vård.
            </seg>
            <seg n="7c10f238">
              Jämlik vård är ett övergripande prioriterat område, och en särskild
              strategi tas fram. Den samlade slutsatsen från öppna jämförelser
              och andra är att hälso- och sjukvården helt klart går åt rätt
              håll men att vi också tydligt har stora förbättringsområden.
            </seg>
            <seg n="2b8cc0d8">
              En stor regeringssatsning i budgeten är att stärka de nationella
              kvalitetsregistren i syfte att förbättra de medicinska resultaten
              för den enskilda patienten och att effektivisera sjukvården. Valfriheten
              ska förbättras även inom den specialiserade vården, och ett tidsbegränsat
              stimulansbidrag finns budgeterat.
            </seg>
            <seg n="057fdea6">
              En särskild insats kring hälsodagbok på webben för planering
              och uppföljning av egen hälsa och vård genomförs. Tredje steget
              i tandvården som ska förbättra för dem som ofta behöver gå till
              tandläkaren, kanske på grund av långvarig sjukdom eller funktionsnedsättning,
              är på väg att genomföras. En justering av högkostnadsskyddet för
              besök inom öppen hälso- och sjukvård samt för läkemedel görs i
              syfte att stärka hälso- och sjukvårdens resurser. Insatser för
              en mer förebyggande och hälsofrämjande vård är prioriterat och
              med. Ytterligare satsningar på rehabilitering, tidiga och aktiva
              insatser, är med i budgeten. Där är hälso- och sjukvården en viktig
              aktör.
            </seg>
            <seg n="e09210ae">
              Herr talman! Upprättelseceremonin i Blå hallen i Helsingforss
              stadshus för några veckor sedan var en stark upplevelse. Där fanns
              1 300 personer med alla sina öden och berättelser. Jag och flera
              med mig fällde skamsna tårar för alla kränkta barn. Svenska staten
              bad, via riksdagens talman, om förlåtelse. Jag är tacksam över
              överenskommelsen som är gjord i skadeståndsfrågan. Det kanske
              allra viktigaste för att undvika att samhället gör om misstagen
              är de barnskyddsåtgärder som nu genomförs och finns budgeterade.
            </seg>
            <seg n="4f2b3c25">
              Stödet till utsatta barn som placeras i den sociala barn- och
              ungdomsvården förbättras. Under nästa år kommer sammanlagt 140
              miljoner kronor att avsättas för att stärka skyddet inom den sociala
              barn- och ungdomsvården. Det är 500 miljoner under tre år.
            </seg>
            <seg n="9ce89b42">
              Bland åtgärderna ingår att varje barn som placeras ska få en
              egen socialsekreterare. Socialsekreteraren ska få ett uttalat
              ansvar att följa vården och hålla kontakt med barnet under planeringstiden.
              Familjehemmen ska få bättre stöd med mera. Kommuner, tillsynsmyndigheter,
              vi lagstiftare, men också vi föräldrar, morfar, lärare och idrottsledare
              kan göra mycket. Vi får inte svika barnen en gång till!
            </seg>
            <seg n="a2ef75f9">
              Fortsatta insatser för att motverka hemlöshet och vräkning finns
              med i budgeten för nästa år. Det är också värt att nämnas.
            </seg>
            <seg n="bd941bed">
              Herr talman! Den senaste tidens debatt om kvaliteten i äldreomsorgen
              är angelägen. Min och Centerpartiets utgångspunkt är att vi på
              bästa sätt ska kunna erbjuda trygghet och kvalitet, och att människor
              ska få bestämma över sina egna liv.
            </seg>
            <seg n="86177c4a">
              Rapporter om brister i hur våra gamla har det måste tas på absolut
              största allvar. Enligt Socialstyrelsen ser man ingen skillnad
              vare sig bättre eller sämre om vården bedrivs kommunalt, kooperativt
              eller privat. Därför måste åtgärderna sättas in oavsett driftsform.
            </seg>
            <seg n="1c5af2a7">
              I socialutskottet har vi, enligt min mening, ansträngt oss för
              att följa upp signalerna om brister. Vi har en tät kontakt med
              Socialstyrelsen. I morgon ordnar vi en bred offentlig hearing
              om kvaliteten i äldreomsorgen, och vi har särskilda kontakter
              med Sveriges Kommuner och Landsting och andra.
            </seg>
            <seg n="1d443498">
              Den som bedriver en verksamhet har självfallet ansvaret att se
              till att det fungerar. Kommunerna måste följa upp och kvalitetssäkra.
              De måste bli mycket bättre på att tala om vad de vill ha ut av
              utförarna. SKL arbetar med att utveckla stöd, men det kan förbättras.
            </seg>
            <seg n="89444477">
              Det är viktigt att olika framgångsfaktorer lyfts fram. Sveriges
              Kommuner och Landsting har tagit fram ett bra material som beskriver
              just de delarna. Jag kan ta några exempel. Det handlar om att
              sätta individens behov i centrum och ha en väl utvecklad personalstrategi,
              eller som det uttrycktes av någon där: Ge den äldre huvudrollen
              i sitt eget liv.
            </seg>
            <seg n="0b39ee78">
              För Centerpartiet är lagen om valfrihet kvalitetssäkrande. Vi
              tycker att den ska vara obligatorisk i alla kommuner. Brukarenkäter,
              gärna uppföljda på enhetsnivå, är viktigt. Vi anser också att
              är man inte nöjd med den vård och omsorg man får ska man ha pengarna
              tillbaka.
            </seg>
            <seg n="83306166">
              Parboendegaranti är på gång, och förslag ska komma våren 2012.
              Ökat stöd till anhörigvården finns med i budgeten.
            </seg>
            <seg n="c4dd911a">
              Jag avstår nu ifrån att gå igenom allt vad som görs för att förbättra
              och följa upp vården och omsorgen av våra äldre. Det är omfattande
              insatser. Inte minst stora satsningar görs för en sammanhållen
              vård och omsorg för de mest sjuka äldre. Här satsas 3,75 miljarder
              kronor under mandatperioden. Detta och andra äldrefrågor får vi
              återkomma till.
            </seg>
            <seg n="07522d4d">
              Herr talman! Avslutningsvis vill jag säga att när det gäller
              speciallivsmedel finns sedan länge ett tillkännagivande från socialutskottets
              och riksdagens sida. Men det är en fråga som ärligt talat gått
              i stå både från den gamla och den nuvarande regeringen. Därför
              är jag glad att vi tillsammans i utskottet kunnat bidra till att
              Läkemedelsverket får regeringens uppdrag att arbeta med frågan.
            </seg>
            <seg n="cb009ee8">
              Likaså har vi flera utvecklingsarbeten som är på gång om gruppen
              sällsynta diagnoser. En nationell funktion för samordning, koordinering
              och informationsspridning byggs upp. En strategi för sällsynta
              sjukdomar tas fram. Även här har utskottet på ett bra sätt kunnat
              ena sig i arbetet om att kunna ge Rett Center en ökad långsiktighet
              i sitt arbete.
            </seg>
            <seg n="11fca9ba">
              Herr talman! Jag vill avsluta med att säga att ett stort område,
              funktionshinderspolitiken, tillgänglighetsfrågor och LSS-frågor
              inte på något sätt är bortglömt från min sida. Men tiden räcker
              inte till allt.
            </seg>
          </u>
          <note type="speaker" n="f5c5b857">
            Anf. 191 EVA OLOFSSON (V) replik:
          </note>
          <u who="eva_olofsson_7c489a" xml:id="i-6e3bf8c784e62909-0" n="f5dad834">
            <seg n="96326e32">
              Herr talman! Jag har varit ute och besökt primärvården och vårdcentraler
              och diskuterat hur det ser ut med det förebyggande arbetet efter
              vårdvalet. Man har för mig beskrivit: Vi har nu mindre tid att
              samarbeta med andra. Man har också beskrivit hur tjänster som
              kuratorer och psykologer har försvunnit eller blivit väldigt lite
              kvar. Distriktsskötersketjänster har kanske försvunnit till delar.
            </seg>
            <seg n="55076e61">
              Jag tycker att det förebyggande arbetet i primärvården är viktigt.
              Det gäller inte minst att nå de människor som inte själva söker
              sig dit. Man kan tidigt upptäcka om man behöver göra insatser.
              Man kan tidigt ta tag i om någon har ett begynnande missbruk.
              Det kan gälla rökavvänjning och annat. Man kan ta tag i mycket
              i ett tidigt skede, inte minst när det gäller barn och ungdomar.
            </seg>
            <seg n="47afd23e">
              Delar du den bilden, eller tycker du att vårdvalet har förbättrat
              det förebyggande arbetet? Har det blivit mer resurser, mer personal,
              ett mer strukturerat arbete och ett tydligare områdesansvar med
              vårdvalet? Om inte, vad vill du göra åt det?
            </seg>
            <seg n="38d74228">
              Jag vill också ta upp vårduppropet för alla människors rätt till
              hälso- och sjukvård i Sverige. Regeringen tillsatte en utredning.
              Utredaren Erna Zelmin har lagt fram ett förslag om vård för papperslösa
              och asylsökande på samma villkor som andra folkbokförda. Utredningen
              ligger i malpåse. Jag tar upp det här eftersom jag anser att det
              inte är någon migrationsfråga. Det är en mänsklig rättighets-
              och hälso- och sjukvårdsfråga. Därför har i stort sett alla organisationer
              inom Hälso- och sjukvårdsförbundet LO, TCO, Röda Korset, Läkarförbundet
              och Vårdförbundet nu skrivit på ett upprop. Utredningen måste
              ut på remiss. När kommer den ut på remiss?
            </seg>
          </u>
          <note type="speaker" n="909caf68">
            Anf. 192 KENNETH JOHANSSON (C) replik:
          </note>
          <u who="unknown" xml:id="i-816494b65a7552f4-6" n="9556b1b6">
            <seg n="98a01e64">
              Herr talman! När det gäller förebyggande arbete är vi lika goda
              kålsupare allihop. Det görs alldeles för lite. Centerpartiet vill
              gärna driva på i det jobbet. Förebyggande arbete är nödvändigt
              så att man tar tag i problemen innan de blir problem. De nationella
              riktlinjer som Socialstyrelsen har tagit fram ska ge underlag
              för att hälso- och sjukvården ska bli mer hälsofrämjande i sitt
              arbete. Det tycker jag är viktigt. Det är den starkaste åtgärd
              som hittills har vidtagits på området.
            </seg>
            <seg n="74771a17">
              När det gäller vårdvalet varierar det. Vi har här i riksdagen
              fattat beslut om att vi ska ha ett fritt vårdval. Sedan är det
              respektive sjukvårdshuvudman som avgör innehåll, upplägg och ersättning.
              Jag har både goda och mindre goda exempel från besök runt om i
              landet. Region Skånes arbete när det gäller rehabilitering integrerad
              i vårdvalet tycker jag tillhör de goda exemplen. Jag har också
              sämre exempel.
            </seg>
            <seg n="a4455d2b">
              Vi får uppmuntra och jobba med öppna jämförelser och andra underlag.
              Vi kan stimulera med resurser för att man ska jobba fram modeller.
              Jag tror att vi är överens om att primärvården och hälso- och
              sjukvården i stort måste ha ett starkt förebyggande arbete.
            </seg>
            <seg n="458edd38">
              När det gäller papperslösa skulle jag också kunna skriva under.
              Min och Centerpartiets uppfattning är att det ska gälla lika.
              Vi driver den frågan. Jag hoppas att vi får ut den på remiss så
              fort det bara går. Det vill jag. När det blir, kan jag inte svara
              på.
            </seg>
          </u>
          <note type="speaker" n="25b64f61">
            Anf. 193 EVA OLOFSSON (V) replik:
          </note>
          <u who="eva_olofsson_7c489a" xml:id="i-6e3bf8c784e62909-1" n="f5dad834">
            <seg n="a3fb1503">
              Herr talman! Vad är det som hindrar att den går ut på remiss?
              Det är normalt när det gäller utredningar och det här är ju en
              utredning. Även frågan om gårdsförsäljning, som många är emot,
              skickade regeringen ut på remiss. Den här utredningen skickar
              man tydligen inte ut på remiss. Man skulle ju kunna få in många
              fler synpunkter. En utredning som går på remiss är inget färdigt
              förslag. Det är anmärkningsvärt, men jag är glad att du delar
              min ståndpunkt och jobbar för att den ska komma ut på remiss.
              Jag tycker att det är otillständigt att så många människor i Sverige
              är utan den självklara rätten till hälso- och sjukvård.
            </seg>
            <seg n="f75917ae">
              I somras läste jag en debattartikel som Centerpartiets nuvarande
              vice ordförande, Anders Jonsson, hade skrivit under. Där kritiserade
              man att man i landstingen ser till att vårdcentraler får ett tydligt
              områdesansvar och ett tydligt ansvar för helheten. Man ansåg att
              det gjorde det svårare för flera att starta företag i vårdvalet.
            </seg>
            <seg n="c634f189">
              Socialutskottet har varit i Jämtland. Där beskrev man att man
              jobbade för att få en helhet till befolkningen utifrån befolkningens
              behov. Det var det som kritiserades. När man inte tar ett helhetsansvar
              riskerar man att ingen har ett tydligt ansvar för det förebyggande
              arbetet. Jag skulle vilja veta vad som går först, befolkningens
              behov eller att man ska kunna starta så många privata vårdcentraler
              som möjligt.
            </seg>
            <seg n="493226d1">
              Det är tufft att få loss pengar till primärvården för förebyggande
              arbete. Det behövs resurser. Jag skulle vilja höra hur Kenneth
              Johansson ser på förstärkta resurser till förebyggande arbete
              i primärvården.
            </seg>
          </u>
          <note type="speaker" n="936b0cb6">
            Anf. 194 KENNETH JOHANSSON (C) replik:
          </note>
          <u who="unknown" xml:id="i-816494b65a7552f4-7" n="9556b1b6">
            <seg n="8f659f2f">
              Herr talman! Jag ser inget motsatsförhållande i att se till befolkningens
              intresse och behov av hälsoinsatser och att hitta former för att
              organisera vårdvalet på ett sätt som gör att även glesbygden får
              del av möjligheten att göra val.
            </seg>
            <seg n="4cfa453c">
              Det finns en benägenhet att norr om Dalälven hitta på modeller
              som gör det svårt att komma fram med alternativa driftsformer.
              Det handlar till exempel om breda uppdrag. I upplägget av ersättningssystem
              och liknande har man den trista inställningen att inte släppa
              fram alternativ så att man får en tilltro till att man kan göra
              egna val.
            </seg>
            <seg n="e7de76b7">
              Det är självklart befolkningens behov som ska stå i centrum.
              Vi jobbar med att ta fram alternativa sätt att tänka, inte bara
              de storskaliga systemen utan småskaliga som innebär att man kan
              ha smalare uppdrag. Det betyder inte att man ska glömma helheten
              och den samlade hälsoaspekt som man måste ta hänsyn till. Det
              står inte i motsats till varandra.
            </seg>
          </u>
          <note type="speaker" n="bbc0847a">
            Anf. 195 LENA HALLENGREN (S) replik:
          </note>
          <u who="lena_hallengren_7a31c9" xml:id="i-fbf42f01eef15d41-3" n="3870c080">
            <seg n="c02126db">
              Herr talman! Jag är nyfiken på vad du, Kenneth Johansson som
              socialutskottets ordförande, tänker när arbetslösheten och socialbidragen
              ökar och när barnfattigdomsutvecklingen går åt fel håll. Kraftiga
              skattesänkningar för dem som redan har jobb, försämrade trygghetssystem
              och utförsäkringar, inte minst i Försäkringskassan, förbättrar
              knappast situationen. Vad tänker du om den utvecklingen? Vilka
              förslag i budgeten tror du på allvar kommer att bidra till minskade
              skillnader och minskat utanförskap?
            </seg>
          </u>
          <note type="speaker" n="ab17dd3b">
            Anf. 196 KENNETH JOHANSSON (C) replik:
          </note>
          <u who="unknown" xml:id="i-816494b65a7552f4-8" n="9556b1b6">
            <seg n="de340486">
              Herr talman! Det jag mest tänker på är att jag är förfärad över
              vad alternativet vore när jag tittar på de förslag som Socialdemokraterna
              har lagt fram. Man vill fördubbla arbetsgivaravgiften för ungdomar.
              Man vill skala ned ROT- och RUT-systemen. Man säger nej till sänkt
              restaurangmoms, vilket leder till en ganska kraftfull minskning
              av jobb. Finansdepartementet har räknat ut att ert budgetalternativ
              innebär 30 500 färre jobb på kort sikt och 63 000 färre jobb på
              lång sikt. Det tänker jag på. Tänk om olyckan vore framme och
              Socialdemokraternas budgetförslag gick igenom.
            </seg>
            <seg n="4926136a">
              Vi tar en ansats. Vi har en arbetslinje där vi får folk i jobb.
              Vi är långt ifrån nöjda, men jämfört med 2006 är 160 000 fler
              sysselsatta här i landet. En lång rad åtgärder finns med. Det
              handlar om höjt bostadsbidrag och förbättringar för pensionärer
              som har de sämsta ekonomierna. När det gäller barnfattigdomen
              tycker jag att Lena Hallengren ska vara lite försiktig. Det låter
              så stort att vi ska bekämpa barnfattigdomen, men de åtgärder ni
              har i er budget är 100 kronor extra. Det bekämpar man ingen barnfattigdom
              med.
            </seg>
            <seg n="1704d867">
              Folk i jobb! Se till att föräldrarna får möjlighet att försörja
              sig! Det är vår grunduppfattning. Vi är inte där ännu, det är
              jag den förste att erkänna, men vi ska dit.
            </seg>
          </u>
          <note type="speaker" n="5ad127de">
            Anf. 197 LENA HALLENGREN (S) replik:
          </note>
          <u who="lena_hallengren_7a31c9" xml:id="i-fbf42f01eef15d41-4" n="3870c080">
            <seg n="1a059d96">
              Herr talman! Jag vet inte om min fråga var väldigt luddig. Kenneth
              Johansson säger att det är 160 000 fler sysselsatta. Sveriges
              befolkning ökar. Brukar vi inte tala om hur stor andel av befolkningen
              som är arbetslös? Nästa år ökar arbetslösheten med nästan 1 procent.
              Jag tror inte att vi har några delade uppfattningar i den här
              kammaren om huruvida det är bra att människor har ett jobb eller
              inte.
            </seg>
            <seg n="b05c6e4f">
              Jag upprepar den fråga som jag ställde förut. Du är socialutskottets
              ordförande. Hur känner du inför att barnfattigdomen och arbetslösheten
              faktiskt ökar? Mindre än 10 procent av dem som är arbetslösa får
              80 procent i a-kassa. Det gör att 60 procent av dem som söker
              socialbidrag gör det för att de är arbetslösa. Detta är en utveckling
              som jag tycker är oerhört pessimistisk. När svaret blir restaurangmoms
              och när Kenneth Johansson talar om RUT och ROT undrar jag vilka
              åtgärder i budgeten som kommer att bidra till ett minskat utanförskap,
              till en ökad sysselsättning och gärna till en minskad barnfattigdom.
            </seg>
          </u>
          <note type="speaker" n="675c29f1">
            Anf. 198 KENNETH JOHANSSON (C) replik:
          </note>
          <u who="unknown" xml:id="i-816494b65a7552f4-9" n="9556b1b6">
            <seg n="eb0420ed">
              Herr talman! Jag är förvånad över att Socialdemokraterna kan
              raljera över restaurangmomsen som ger nya jobb till invandrare
              och ungdomar. Förr i tiden när Tage Erlander var partiordförande
              gjorde man inte skillnad på jobb och jobb. Det var min uppfattning
              och tro att även företagande och sysselsättning i branscher där
              unga, invandrare och kvinnor var överrepresenterade var jobb som
              var okej. Det är de åtgärder som vi pekar på. Det ger de här effekterna.
              Vi har restaurangmoms, ROT och RUT som exempel på detta. Det står
              jag för. Gör inte en del jobb sämre än vad de är! Jag tycker att
              det är mycket viktigt att slå fast att alla jobb är lika mycket
              värda om det finns en efterfrågan på dem.
            </seg>
            <seg n="1be4adb5">
              Det finns stora utmaningar. Jag är inte nöjd när försörjningsstödet
              ökar. Jag är inte nöjd när det fortfarande finns alldeles för
              många som inte har ett jobb att gå till. Det är grunden för hela
              allianspolitiken. Vi ska ha folk i jobb. Vi prioriterar arbetslinjen.
              Vi vill ha en satsning på entreprenörskap och företagande. Vi
              lyfter fram det som en viktig del för att vi ska få tillväxt,
              folk i jobb och därmed en trygghet för de enskilda individerna.
            </seg>
          </u>
          <note type="speaker" n="7405a892">
            Anf. 199 MATS GERDAU (M):
          </note>
          <u who="unknown" xml:id="i-25fb5f1f75fd9af2-19" n="9556b1b6">
            <seg n="61e36159">
              Herr talman! I andra länder i vår närhet drar man nu ned på välfärden.
              Jag läste i tidningen att i Grekland har de inte ens råd med mediciner
              på sjukhusen längre. I Sverige satsar vi på välfärden, och det
              med egna pengar, inte lånade.
            </seg>
            <seg n="c50c69eb">
              Det är roligt att stå här som moderat och konstatera att vi presenterar
              en välfärdsbudget med reformer, och det är möjligt därför att
              vår arbetslinje är så framgångsrik. Kedjan med fler som jobbar,
              fler som betalar skatt och mer pengar till välfärd fungerar. När
              vi i Alliansen tar ansvar för ekonomin innebär det att vi också
              kan ta ansvar för välfärden.
            </seg>
            <seg n="00d5d985">
              Vi moderater fokuserar på dem som har det allra svårast och behöver
              samhällets hjälp som mest. Det finns många behov och många angelägna
              områden att satsa på, men politik är också att våga och kunna
              prioritera. Vi ser dem som inte alltid har den starkaste rösten,
              sjuka, funktionshindrade, barn som riskerar att fara illa och
              ensamma äldre. Det här området omfattar nu 60 miljarder kronor
              i statligt stöd.
            </seg>
            <seg n="6b60e562">
              Jag vill lyfta fram fyra områden som vi satsar särskilt på.
            </seg>
            <seg n="148af7c4">
              Herr talman! Det första är barn och ungdomar som far illa och
              som bor på fosterhem eller institution. Vi avsätter 500 miljoner
              kronor extra kommande år för att stärka skyddet för de barnen.
              Vi vill särskilt lyfta fram personalens kompetens och barnens
              rätt att bli sedda och lyssnade på. Vi vill att man ska se deras
              behov och inte bara föräldrarnas. De exakta detaljerna om hur
              de här pengarna kommer att fördelas kommer i en särskild proposition
              i vår.
            </seg>
            <seg n="5fbc234a">
              Den andra punkten som jag vill ta upp är steg tre i tandvårdsreformen.
              Vi satsar ytterligare en halv miljard kronor på detta. Det är
              tandvård för dem som har sjukdomar eller funktionshinder som gör
              att de löper en större risk för ohälsa i munnen. Tänderna ska
              inte längre vara klassmarkörer som de har varit under de år som
              Socialdemokraterna har styrt. Detaljerna om det beslutade vi om
              i förra veckan.
            </seg>
            <seg n="1ad5afde">
              Herr talman! Den tredje punkten är så klart äldrepolitiken. Den
              senaste månaden har varit fylld av rapporter om allvarliga brister
              på en del äldreboenden. Jag tror att det är något som vi alla
              reagerar oerhört starkt emot. Vi har faktiskt sett det långt innan
              tidningarna skrev om just Carema. Jag tror att alla kommer ihåg
              tv-programmet om demensvården i Piteå för ett år sedan där man
              såg hur de gamla irrade runt i korridorerna. I våras läste jag
              om 98-åriga Edith Sunesson i Malmö. Hon hade haft 65 olika vårdare
              i den kommunala hemtjänsten under bara tre månader. I somras var
              det ett kommunalt äldreboende i Norrköping där de gamla fick spyor
              nedtryckta i halsen. Det är avskyvärt.
            </seg>
            <seg n="458b5710">
              Det här är absolut inte oacceptabelt. Det är aldrig någonsin
              okej att ge avkall på kvaliteten, oavsett om det är kommunal eller
              privat äldreomsorg. Alla ska känna sig trygga i att äldreomsorgen
              fungerar i Sverige. Så ska det alltid vara överallt, oavsett vem
              som driver verksamheten.
            </seg>
            <seg n="83712ece">
              Vi gör nu en jättesatsning på att förbättra för de äldre, i synnerhet
              de mest sjuka äldre. Det handlar om personer som åker ut och in
              på akuten utan att någon riktigt tar ansvar för dem. De får för
              mycket mediciner som tillsammans minskar deras förmåga att leva
              ett självständigt, aktivt liv. Många väntar på platser på särskilda
              boenden och far illa under tiden. Det finns en ensamhet och en
              otrygghet som vi ska råda bot på.
            </seg>
            <seg n="cbd28613">
              Vår politik handlar om både mer pengar och högre krav. Den här
              mandatperioden satsar vi 3,75 miljarder på detta, varav 1,3 nästa
              år. Mer om detta blir det i den särskilda debatten som ska vara
              på fredag, så jag tänker inte orda mer om det.
            </seg>
            <seg n="1b87ebb5">
              Herr talman! Den fjärde punkten är sjukvården. Här ligger vårt
              fokus på att förbättra tillgänglighet och kvalitet. Vi moderater
              vill ha en jämlik och rättvis vård, för alla, oavsett var man
              bor och vem man är. Det är behoven som ska avgöra, och kvaliteten
              ska vara hög överallt. Det ska vara modernt, forskningsbaserat
              och det senaste ska användas.
            </seg>
            <seg n="a7e57a76">
              Jag vill också lyfta fram medarbetarna. De måste få mer att säga
              till om. De måste kunna påverka sin vardag mer än de har kunnat
              göra hittills. Jag tror att en av nyckelfaktorerna för att personalen
              generellt sett är mer nöjd i privat vård än i offentligt driven
              är just närheten till beslut och bättre ledarskap. Där har den
              offentliga vården en hel del att lära. Det är medarbetarnas kompetens
              och motivation som avgör kvaliteten. Det är just i mötet mellan
              medarbetarna och patienten som värdet skapas. Vi måste se till
              att det mötet blir så bra som det bara är möjligt.
            </seg>
            <seg n="64d87a2e">
              När alliansregeringen tog över för fem år sedan var det problem
              med köer och långa väntetider. Kommer ni ihåg det? Oron i Sverige
              var kanske inte så mycket om man hade råd med vården utan om man
              verkligen skulle få vård när man behöver. Tilltron till systemet
              var inte den bästa, och detta var grogrunden för att de privata
              sjukvårdsförsäkringarna växte till i början av 2000-talet när
              Socialdemokraterna styrde.
            </seg>
            <seg n="bc0d44c5">
              Jag tittade i dag på hur köerna har förändrats, och det är ganska
              dramatiska skillnader, mycket större än vad jag trodde. När vi
              tog över och fick en tillförlitlig statistik hösten 2007 var det
              75 000 personer som hade väntat längre än tre månader på besök
              hos en specialistläkare. Nu i oktober, den senaste tillgängliga
              siffran, var det bara 25 000. Två tredjedelar av den här långa
              kön är borta.
            </seg>
            <seg n="d329e891">
              Då, i oktober 2007, var det 22 000 personer, var tredje patient,
              som hade väntat mer än tre månader på operation. Nu är det bara
              7 000 eller en tiondel av patienterna.
            </seg>
            <seg n="a8d70e09">
              Det finns naturligtvis fortfarande en del att göra, men tillgängligheten
              har helt klart ökat väsentligt för dem som är sjuka.
            </seg>
            <seg n="b952669d">
              Hur har det gått till? Vi införde en vårdgaranti som ger patienterna
              rättigheter. Vi införde en kömiljard, det vill säga pengar till
              de landsting som kortar väntetiderna. Vi har infört valfrihet
              i primärvården och bejakar att landstingen samarbetar med privata
              vårdgivare för att fler ska kunna få operationer snabbt.
            </seg>
            <seg n="a2551bbc">
              300 nya vårdcentraler har startat. Det är bättre öppettider och
              bättre bemötande. Det är enklare att komma i kontakt med sin doktor.
              Framför allt har de som bor i utsatta områden, åtminstone i Helsingforssregionen,
              fått närmare till vården.
            </seg>
            <seg n="dd681a6a">
              När vi i Alliansen vill fortsätta på denna framgångsrika väg
              vill de rödgröna vända om och åka tillbaka i tiden. Vi fortsätter
              med kömiljarden som en effektiv stimulans; vi ser att det ger
              effekt. De röda ser bara problem med detta. Vi vill fortsätta
              med mer vårdval också i specialistvården för att korta köerna
              och ge valfrihet. Då säger de röda tvärt nej.
            </seg>
            <seg n="9c3717bb">
              Den här skillnaden syns ganska tydligt i landstingen. Alliansstyrda
              landsting är bra på att korta köer och skapa valfrihet, till exempel
              Halland och Helsingfors.
            </seg>
            <seg n="d1ddfa24">
              Tittar man däremot på två genuint röda landsting, Blekinge och
              Dalarna, ser man att det står illa till. Var fjärde patient i
              Dalarna tvingas vänta mer än tre månader på en operation som skulle
              göra honom eller henne frisk en operation som kanske innebär att
              man går från sjukskrivning till jobb och från värk och hinder
              till delaktighet.
            </seg>
            <seg n="cd5de523">
              De rödgröna vägrar konsekvent att anlita privata vårdgivare för
              att korta köerna i dessa landsting. Det är cyniskt. Priset för
              de rödas ideologi är smärta och sjukskrivningar.
            </seg>
            <seg n="036878dd">
              Någonstans här skiljer det sig som mest mellan oss i Alliansen
              och de rödgröna. Vi tror på människors förmåga att fatta kloka
              beslut. Vi tror på samarbete och att vården blir bättre om fler
              är med och utvecklar. Vi tycker att mångfald berikar och gör välfärden
              bättre. Men det här ska vi inte ägna oss åt, säger Socialdemokraterna.
            </seg>
            <seg n="d238cc17">
              Jag hörde Lena Hallengren tala om allt hon vill göra. Hon vill
              ge mer pengar till landstingen och allt möjligt annat. Hennes
              problem är att hon inte har några pengar till det hon lovar. Vården
              och äldreomsorgen får faktiskt mindre pengar om Lena Hallengren
              och Socialdemokraterna får styra. De vill nämligen höja arbetsgivaravgifterna
              med 10 miljarder. Av dessa kommer 3 miljarder att belasta kommunerna
              och landstingen. Det blir vården och äldreomsorgen som får betala
              för det. Hur går det ihop? Det är inte trovärdigt när ni säger
              att ni vill satsa mer på vården. Vart tog den ansvarstagande socialdemokratin
              vägen?
            </seg>
          </u>
          <note n="cc0ac517">
            Herr talman! Jag yrkar bifall till utskottets förslag i betänkandet.
          </note>
          <note type="speaker" n="74255b62">
            Anf. 200 EVA OLOFSSON (V) replik:
          </note>
          <u who="eva_olofsson_7c489a" xml:id="i-6e3bf8c784e62909-2" n="f5dad834">
            <seg n="6c4b8761">
              Herr talman! Eftersom det är sent och ont om tid vill jag bara
              ställa en kort fråga till Mats Gerdau. Det är inte bara i Grekland
              som det finns människor som inte har rätt till hälso- och sjukvård
              och självklar rätt till läkemedel. Det gäller också tusentals
              människor i Sverige, som Mats Gerdau mycket väl vet.
            </seg>
            <seg n="7a739fc8">
              Det finns en färdig utredning med ett förslag om rätt till hälso-
              och sjukvård för papperslösa och asylsökande, men den har inte
              gått ut på remiss. Det finns ett vårdupprop med i stort sett allt
              vad som finns i Sverige av hälso- och sjukvårdens organisationer,
              fackföreningar, yrkesorganisationer plus Amnesty, Röda Korset
              och alla möjliga. Man uppmanar regeringen att ge alla, oavsett
              legal status, tillgång till hälso- och sjukvård och kräver att
              utredningen snarast skickas ut på remiss.
            </seg>
            <seg n="22d945f5">
              Kommer den ut på remiss? Om inte, varför?
            </seg>
          </u>
          <note type="speaker" n="a2573a49">
            Anf. 201 MATS GERDAU (M) replik:
          </note>
          <u who="unknown" xml:id="i-25fb5f1f75fd9af2-20" n="9556b1b6">
            <seg n="c351b46a">
              Herr talman! Allianspartierna och Miljöpartiet har tecknat en
              överenskommelse om att vård för asylsökande ska omfatta fler grupper
              än vad det gör i dag. Det står vi självklart bakom.
            </seg>
            <seg n="ce5b94b8">
              Vi såg att det fanns en del brister i den utredning som presenterades.
              Den uppgift jag har är att utredningen kompletteras och bereds
              på Regeringskansliet innan den ska skickas ut på remiss. Det kommer
              ett förslag så småningom om ökad vård för dessa grupper.
            </seg>
            <seg n="fabf3576">
              Det var bra att Eva Olofsson begärde replik, för jag reagerade
              lite på det replikskifte hon hade med Kenneth Johansson tidigare.
              Det handlade om vårdvalet och LOV. Jag uppfattade att Eva Olofsson
              var bekymrad över att det var fler besök på vårdcentralerna. Jag
              kan inte riktigt förstå hur det skulle vara dåligt. Det är väl
              bra att vi har fått 300 nya vårdcentraler i Sverige tack vare
              vårdvalet. Vill Eva Olofsson kanske ta bort några av dem? I så
              fall vilka? Det vore intressant att höra.
            </seg>
          </u>
          <note type="speaker" n="34e5e70b">
            Anf. 202 EVA OLOFSSON (V) replik:
          </note>
          <u who="eva_olofsson_7c489a" xml:id="i-6e3bf8c784e62909-3" n="f5dad834">
            <seg n="9a8f74e9">
              Herr talman! Jag återkommer till min fråga. Man tar lång tid
              på sig, och under tiden är det människor som far illa. Om Mats
              Gerdau inte har besökt Rosengrenska eller Läkare i världen rekommenderar
              jag det.
            </seg>
            <seg n="9d735d27">
              Vilka konkreta brister gäller det? Man har föreslagit samma hälso-
              och sjukvård som för dem som är folkbokförda i Sverige. Det är
              väl bara om man inte stöder ett sådant förslag som det finns anledning
              att stoppa att det går ut på remiss. Det är ju inget färdigt lagförslag
              ännu. Jag ställer mig frågande till detta.
            </seg>
            <seg n="781a7b48">
              Mats Gerdau vill få mig att tala om vilka vårdcentraler jag vill
              lägga ned. Jag tycker att man ska styra vårdcentralerna efter
              människors behov och inte efter fri etableringsrätt för företagare.
              Då tycker jag att man ska överväga var pengarna gör mest nytta
              så att de kommer så många som möjligt till godo.
            </seg>
            <seg n="153dc952">
              Min fråga till Mats Gerdau är: När kommer dessa människor som
              i dag far hemskt illa att få hälso- och sjukvård? Vad är det man
              går och halar och drar på?
            </seg>
            <seg n="22e0cd32">
              Jag tror inte att det är Miljöpartiet som stoppar detta. Är det
              Moderaterna som har lagt in veto mot att utredningen går ut på
              remiss?
            </seg>
          </u>
          <note type="speaker" n="c69fb262">
            Anf. 203 MATS GERDAU (M) replik:
          </note>
          <u who="unknown" xml:id="i-25fb5f1f75fd9af2-21" n="9556b1b6">
            <seg n="93e7b550">
              Herr talman! Som jag sade tidigare ska utredningen kompletteras
              eftersom det fanns vissa brister i den. Därefter kommer den att
              skickas ut på remiss.
            </seg>
            <seg n="9804c233">
              Någon måste också ta ansvar för ekonomin i det hela, och det
              är Moderaterna som bär det stora ansvaret. Vänsterpartiet har
              alltid pengar till allt; det finns inga begränsningar. Men begränsningen
              ligger i var pengarna ska komma från. Denna ekvation kan Vänsterpartiet
              aldrig någonsin få att gå ihop. Ni skulle chockhöja skatterna,
              slå knockout på Sverige och göra massor med människor arbetslösa.
              Det är sanningen. Ingenstans där man har prövat Vänsterpartiets
              politik i verkligheten har det funkat.
            </seg>
            <seg n="6e15cb1a">
              Utredningen kommer att gå ut på remiss, och det kommer förslag
              om att fler grupper av asylsökande och papperslösa ska få vård
              i Sverige.
            </seg>
            <seg n="a1838f04">
              Det var tråkigt att Eva Olofsson inte tog tillfället i akt att
              tala mer om vårdvalet och vilka vårdcentraler som ska bort. Det
              är nämligen konsekvensen av hennes förslag. Vänsterpartiet har
              varit emot etableringsrätten och vårdvalet. Ni påstår att det
              är vårdgivarna som väljer patienterna och inte tvärtom. Det finns
              inte ett enda exempel på detta i Sverige. Det är inskrivet i varenda
              regelbok att det är patienten som väljer vårdcentral och att alla
              som vill måste bli listade där.
            </seg>
            <seg n="6b8adecb">
              Detta har ökat tillgängligheten. I Botkyrka som är Helsingforss
              mest invandrartäta område med mest lågutbildade och lägst inkomster
              konsumerar man helt plötsligt mycket mer vård tack vare vårdvalet.
              Det är en utomordentligt bra reform som ökar tillgängligheten
              för alla men främst för dem som har störst behov av det.
            </seg>
          </u>
          <note type="speaker" n="174bd485">
            Anf. 204 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-65a2a388a0f95538-1" n="56c44530">
            <seg n="b51ee33f">
              Herr talman! Jag ska också fatta mig kort. Med tanke på hur det
              ser ut på många ställen i dag inom många områden som hör till
              socialutskottet är det inte bara att slå sig för bröstet, utan
              det är faktiskt passande med en viss ödmjukhet.
            </seg>
            <seg n="365f0bbd">
              Hur bra är det att personalen på privata boenden inte törs säga
              vad de tycker för att de riskerar att förlora jobbet? Det är inget
              att vara stolt över.
            </seg>
            <seg n="e83186f8">
              Kömiljarden har helt klart kortat köerna, och det är positivt.
              Man har dock rättat sig efter de pengar man får i och med kömiljarden,
              så hur mycket kvalitet det är hela vägen är en annan fråga.
            </seg>
            <seg n="e3b45d94">
              Andra besöket är också ifrågasatt eftersom man många gånger inte
              har med det. Man anpassar sig snarare till pengarna än till patienternas
              behov.
            </seg>
            <seg n="296e0bd2">
              Varför ska ni tvinga kommunerna att införa LOV? Litar ni inte
              på att kommunerna är bäst på att avgöra hur de vill ordna sin
              vård? Vart tar valfriheten och kommunernas självbestämmande vägen?
            </seg>
          </u>
          <note type="speaker" n="8752ef2f">
            Anf. 205 MATS GERDAU (M) replik:
          </note>
          <u who="unknown" xml:id="i-25fb5f1f75fd9af2-22" n="9556b1b6">
            <seg n="7aacc5fe">
              Herr talman! Jag tackar för elogen för att kömiljarden fungerar.
              Det är bra att vi är överens om det. Man kan alltid slipa lite
              i detaljerna och se till att det fungerar bättre. Det kan jag
              hålla med om. Men titta på hur det var förrförra mandatperioden,
              när ni styrde tillsammans med Socialdemokraterna. Då ökade köerna
              hela tiden. Nu har vi fått ett system där man får en operation
              när man behöver en operation. Sedan kan det säkerligen bli bättre
              både med diagnostisering och med återbesök och sådana saker.
            </seg>
            <seg n="d98f0c84">
              Agneta Luttropp frågade om vi inte litar på kommunerna. Nej,
              det gör vi inte i alla avseenden. När det gäller LOV ska valfriheten
              gälla invånarna, de äldre, inte kommunerna. Det viktiga är väl
              att alla i Sverige kan välja vilken vårdgivare de vill ha. Jag
              förstår inte riktigt att Miljöpartiet, som brukar gilla valfrihet,
              inte stöder detta. När det gäller skolan och barnomsorgen är det
              helt okej att alla människor ska få välja i hela Sverige. När
              det gäller personlig assistans ska alla få välja i hela Sverige.
              Man kan egentligen ställa precis samma fråga till Agneta Luttropp:
              Litar inte du på kommunerna i det avseendet? Vill du ta bort den
              lagstadgade valfriheten att välja skola, barnomsorg eller personlig
              assistans?
            </seg>
          </u>
          <note type="speaker" n="08ffbc7f">
            Anf. 206 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-65a2a388a0f95538-2" n="56c44530">
            <seg n="b1c79e7a">
              Herr talman! Jag håller mig till det vi debatterar nu, och det
              är sjukvården, inte skolan.
            </seg>
            <seg n="8096f4fb">
              Det man pratar om kan väl inte vara så väldigt obekant, nämligen
              kommunernas självbestämmande. När det gäller LOV finns det goda
              anledningar att låta kommunerna ha det avgörandet i sin hand.
              Jag är långt ifrån säker på att det är någonting att ändra på.
              Då ska man veta redan innan att det här är någonting som verkligen
              gynnar brukarna, det vill säga patienterna.
            </seg>
          </u>
          <note type="speaker" n="3b257fcd">
            Anf. 207 MATS GERDAU (M) replik:
          </note>
          <u who="unknown" xml:id="i-25fb5f1f75fd9af2-23" n="9556b1b6">
            <seg n="27207bd6">
              Herr talman! Sedan vi införde LOV i primärvården har det tillkommit
              300 nya vårdcentraler i Sverige. Det är bra och har ökat tillgängligheten.
              Hade vi inte gjort det tvingande, hade inte landstinget tvingats
              införa vårdvalet och ge patienterna vårdvalsmöjligheter, hade
              vi inte fått den här utvecklingen. Det är alldeles självklart.
            </seg>
            <seg n="33f91141">
              Inom specialistvården har landstingen möjlighet att införa vårdval
              om de vill. Säg vilka landsting det är som infört det! Finns det
              möjligen några landsting där Miljöpartiet är med och styr där
              man tycker att detta är viktigt? Jag kan inte påminna mig ett
              enda. Finns det ett enda sådant landsting där Socialdemokraterna
              är med och styr? Nej.
            </seg>
            <seg n="8bee6c38">
              Vill vi ha valfrihet? Vill vi ha en mångfald av vårdgivare, små
              och stora? Vill vi ha någon som bidrar till utveckling och förnyelse?
              Då måste vi nog stimulera mer vårdval runt om i landet. Jag tror
              att det är precis likadant inom hemtjänsten. Titta på hur det
              ser ut i kommunerna! De borgerligt styrda kommunerna inför vårdval.
              Det gäller stora och små kommuner. De äldre får välja själva.
              Det har varit en explosion av nya småföretag, ofta sådana som
              kvinnor från hemtjänstpersonalen startar själva.
            </seg>
            <seg n="2d53c7dd">
              I andra kommuner, där Miljöpartiet tyvärr är med och styr, sker
              inte den utvecklingen. Det gäller Göteborg och Malmö, som jag
              tog som exempel i mitt inledningsanförande. 98-åriga Edith Sunesson
              får inte välja. Hon tvingas ha 65 olika vårdare på tre månader.
              Jag tycker inte att det är okej. Jag tycker att hon ska få välja
              bort den kommunala hemtjänsten om hon inte tycker att den fungerar
              eller ett privat alternativ om det hade levererat en tjänst hon
              inte var nöjd med.
            </seg>
            <seg n="81f5cdbd">
              För oss moderater är det viktigt med valfrihet för patienterna
              och de enskilda, inte för kommunerna.
            </seg>
          </u>
          <note type="speaker" n="1b6e0295">
            Anf. 208 BARBRO WESTERHOLM (FP):
          </note>
          <u who="barbro_westerholm_2d1903" xml:id="i-1cd5173b49788f7b-0" n="588d95aa">
            <seg n="d669daad">
              Herr talman! Jag inser att det är sex minuter kvar tills bilan
              faller, så jag tänker inte upprepa vad Mats Gerdau och Kenneth
              Johansson har sagt. Jag instämmer till fullo i det.
            </seg>
            <seg n="07fe39fa">
              Jag tänker kommentera några av de reservationer och saker som
              har dykt upp under debatten, men vill först säga att vi ska vara
              stolta över att vi har en hälso- och sjukvårdslag och en socialtjänstlag
              som är 30 år gamla och fortfarande står sig därför att de är ramlagar.
              De detaljstyr inte som lagarna gör i andra länder. Vi kan arbeta
              utifrån de här målen. Sedan kan vi med hjälp av den kunskap som
              kommer fram utveckla vården och omsorgen på ett bra sätt. Det
              är det som den här budgetpropositionen, reformpropositionen, verkligen
              visar.
            </seg>
            <seg n="c9c6dcb9">
              Folkhälsoarbetet har tagits upp. Det ligger i allas vårt intresse
              att förebygga ohälsa för de enskildas skull men också för ekonomins
              skull, att man ska kunna klara sig med hälsoproblem och helst
              slippa dem. Detta gäller inte minst äldre. Det som Socialstyrelsen
              nu har kommit med, riktlinjerna för folkhälsoarbetet, är ett utomordentligt
              stöd för kommuner, landsting, primärvården och så vidare. De är
              enkla att använda och enkla att prioritera utifrån.
            </seg>
            <seg n="82e7bd04">
              Det har tagits upp att vi borde ha något som liknar Marmotkommissionen
              i Sverige. Jag råkar sitta i Marmotkommissionen 2, kan man säga,
              som fortsätter att utreda ojämlikheten i hälsa inom WHO:s Europaregion.
              Vi kommer under våren att komma fram med en hel del förslag om
              hur man mer konkret ska kunna komma åt de här ojämlikheterna.
              Jag tror att det är klokt att vänta ett tag med det här tänket
              kring en kommission. Vi har prövat det en gång tidigare, för så
              där 15 år sedan. Ingvar Carlsson var ordförande i en liknande
              kommission, och det gick inte så vidare bra för den. Den blev
              sämre och sämre besökt, och det kanske är andra metoder vi ska
              ta till än det greppet.
            </seg>
            <seg n="0b010dda">
              Jag vill också ta upp Rett Center, som nämndes. Rett Center är
              en del i ett mycket större paket kring insatser för människor
              med sällsynta diagnoser. EU har antagit direktiv om hur länderna
              bör arbeta vidare för att ge människor med sällsynta diagnoser
              den diagnostik, vård och rehabilitering eller habilitering som
              krävs. Socialstyrelsen håller just nu på att ta fram ett förslag
              om hur vi i Sverige bäst ska kunna arbeta så att vi når alla dessa
              grupper. Det är ett par hundra olika diagnoser det handlar om.
              Retts syndrom är en del av det här. Men det vore fel att i dag
              göra specialsatsningar. Vi fortsätter att finansiera Rett Center
              som tidigare. Sedan får vi ser hur det här kommer in i satsningarna
              för alla de övriga diagnoser som det handlar om och de människor
              som bär på de diagnoserna.
            </seg>
            <seg n="ab5ae135">
              Jag hoppar naturligtvis över detta med äldre, för det kommer
              vi att diskutera både i morgon och i övermorgon. Men ingen av
              oss tycker att det är acceptabelt med vanvård av äldre människor.
              Det är en form av ålderism, skulle jag vilja säga, en diskriminering,
              en syn på äldre som vi inte kan acceptera. Äldre har samma rätt
              som alla andra till bra vård och omsorg. Men det tar vi i morgon
              och dagen därefter.
            </seg>
            <seg n="0d8eeb27">
              Det finns en rad andra saker att ta upp, men nu är det bara två
              minuter kvar till klockan elva, och Anders Andersson ska också
              hinna upp. Jag avslutar med att yrka bifall till förslaget i utskottets
              betänkande och avslag på reservationerna, så Anders hinner upp
              innan bilan slår!
            </seg>
          </u>
          <note type="speaker" n="1c37191d">
            Anf. 209 ANDERS ANDERSSON (KD):
          </note>
          <u who="anders_andersson_dc6ae0" xml:id="i-1ef3dbf0759bd9f2-0" n="d092f435" next="i-c51ba3749e71429d-0">
            <seg n="7503e879">
              Herr talman! Bästa vänner i riksdagskammaren denna sena timma!
              Tack för det glada humöret!
            </seg>
            <seg n="d071b9eb">
              Jag ska försöka begränsa mig till två områden i mina kommentarer
              kring propositionen och betänkandet från socialutskottet.
            </seg>
            <seg n="4176f98a">
              De senaste veckorna har det varit snålblåst runt frågor som berör
              äldrevården. Och det har varit med all rätta. De missförhållanden
              som har redovisats är oacceptabla. Dessa missförhållanden kan
              aldrig försvaras. Det vi däremot måste samla kraft för är att
              åtgärda missförhållandena.
            </seg>
            <seg n="961fa208">
              Samtidigt som debattens vågor går höga finns det anledning att
              inte kasta ut barnet med badvattnet. För var och en som följer
              arbetet här i riksdagen eller på de olika departementen framträder
              en tydlig bild som innehåller mer än bara kris och vanvård. Det
              är en bild som avspeglar utveckling och förbättringar för enskilda
              pensionärer, en vardag som inger hopp mitt i den stormby som drar
              fram.
            </seg>
            <seg n="25500940">
              Ett problem som allianspartierna ärvde från tidigare socialdemokratiska
              regeringar var att inte fullt ut ha möjlighet att följa upp verksamhet,
              mäta kvalitet och snabbt kunna rätta till detta. År efter år på
              1980-talet och 1990-talet, som många av oss politiker har följt,
              och ända in på 2000-talet hade man inte särskilt stort grepp om
              hur långa väntetiderna var till vården, och man visste inte hur
              det stod till när det gällde kvaliteten och omsorgen i äldreomsorgen.
            </seg>
            <seg n="030a5835">
              För mig är öppenhet och insyn grunden för det kvalitetsarbete
              som ska vara ständigt pågående. Tillsyn och utvärderingar, tydliga
              och stränga krav, skärpta sanktioner och nya uppföljningar är
              den modell som jag vill se att man har med när det gäller vård-
              och omsorgsarbetet.
            </seg>
            <seg n="264f49b2">
              När brister visar sig på äldreboenden upprör det oss alla. Låt
              mig ännu en gång säga att det som har uppdagats är helt oacceptabelt!
              Ingen ska behöva uppleva vanvård. Våra äldre ska kunna känna trygghet
              och tillit till äldrevården oavsett driftform. Varje äldre som
              får hjälp och stöd av kommunen, såväl av hemtjänst som i särskilt
              boende, ska kunna känna sig trygg med att man får den vård och
              omsorg som man behöver och har rätt till.
            </seg>
            <seg n="754e0fac">
              Socialtjänstlagen är mycket tydlig på den punkten, och äldreminister
              Maria Larsson har drivit fram en komplettering i lagen som säger:
              Socialtjänstens omsorg om äldre ska inriktas på att äldre personer
              får leva ett värdigt liv och känna välbefinnande. Lagen säger
              vidare: Socialnämnden ska verka för att äldre människor får möjlighet
              att leva och bo självständigt under trygga förhållanden och ha
              en aktiv och meningsfull tillvaro i gemenskap med andra.
            </seg>
            <seg n="6e815e82">
              Hela den proposition som låg till grund för dessa viktiga beslut
              om värdigt liv och välbefinnande stämmer väl överens med det vi
              kristdemokrater år efter år har fört fram i debatten. Nu är det
              på plats. Nu gäller det att dessa beslut blir normerande för varje
              kommuns agerande, att dessa beslut får komma våra gamla till del.
              En förstärkt tillsyn, användning av LOV och den särskilda äldresatsning
              på 3,75 miljarder som regeringen gör är några medel för att vi
              ska kunna ge våra äldre ett värdigt liv och chans att känna välbefinnande.
            </seg>
            <seg n="2882210b">
              När vi nu under några veckor har haft en debatt om äldreomsorgen
              ser jag framför mig några åtgärder som kan genomföras omgående
              i kommunerna inte på sikt utan omgående. Jag vill se att kommunens
              ansvariga tjänstemän gör fler oanmälda tillsynsbesök på äldreboenden
              parallellt med de löpande besöken. Det får inte råda något tvivel
              om att kommunen tar sin roll som beställare och granskare på allvar
              oavsett om det är ett kommunalt boende eller om någon annan ansvarar
              för driften.
            </seg>
            <seg n="e52dea18">
              En avgörande punkt för att undvika vanvård är att frågan om kvalitetsuppföljning
              och dess genomförande blir en stående punkt på socialnämndens
              dagordning, inte bara när något är på tok, inte bara när man tycker
              att det passar. Eventuella brister i äldreomsorgen får inte bli
              ett ärende som tas upp en gång per år. Tvärtom ska kvalitetsfrågor
              för våra äldre vara ett ärende som ges högsta prioritet.
            </seg>
            <seg n="91edb8a7">
              För mig med erfarenhet från kommun- och landstingspolitiken är
              det en självklarhet att kvalitetsuppföljning såväl inom hemtjänst
              som vid äldreboenden ska redovisas lika ofta som man gör en ekonomirapport.
              Det kan vara varje månad eller varje kvartal. Min poäng med att
              jämställa kvalitetsfrågor med ekonomiuppföljning är att en gång
              för alla slå fast att trygghet och värdighet inom äldreomsorgen
              aldrig får vara underordnat ekonomiska resultat. Vår uppgift som
              politiskt förtroendevalda är att utifrån socialtjänstlagens krav
              och den beslutade värdegrunden för vår äldreomsorg garantera att
              varje enskild pensionär ska kunna känna full trygghet och alltid
              uppleva en värdig omsorg.
            </seg>
            <seg n="87d51524">
              Sverige har under årtionden haft stora brister när det gäller
              vården av våra äldre det är inget nytt nu. Många människor har
              upplevt detta, men tyvärr har bristerna inte lyfts fram. Sverige
              har fortfarande brister, men skillnaden är att vi nu kan upptäcka
              dessa. Nu finns en redovisning, bland annat via öppna jämförelser
              och Socialstyrelsens utökade tillsyn.
            </seg>
            <seg n="4ce48b05">
              Utan dessa målmedvetna insatser hade vi varit kvar på samma nivå
              som gällde i slutet av 90-talet och början av 2000-talet. Men
              där är vi inte nu. Därför finns det anledning för oss att stå
              raka trots snålblåsten och konstatera att många andra också gör
              det.
            </seg>
            <seg n="c24c2631">
              Genom alliansregeringen och låt mig gärna säga med Kristdemokraterna
              som ansvariga på Socialdepartementet har vi skapat förutsättningar
              för öppenhet, trygghet, värdighet och välbefinnande inom äldreomsorgen.
            </seg>
            <seg n="7fd3eb0e">
              Herr talman! Jag vill också beröra patientsäkerhetsfrågan, en
              fråga som jag lyfte fram i ett anförande för ett år sedan och
              som har allt större betydelse inom hälso- och sjukvården. Man
              skulle möjligen kunna säga att det är lite förvånande att den
              inte har stått högt på dagordningen tidigare. Den borde har funnits
              här för 1015 år sedan men bättre sent än aldrig.
            </seg>
            <seg n="5cbe000c">
              Jag välkomnar att regeringen i budgetpropositionen så tydligt
              markerar en kraftfull satsning för en ökad patientsäkerhet. Ett
              moment i det var satsningen på den nya patientsäkerhetslagen,
              som trädde i kraft den 1 januari. Socialstyrelsen arbetar nu med
              förslag till en nationell strategi för patientsäkerhet. Dessutom
              ser vi den ekonomiska satsningen i jämförelse med tidigare, där
              vi under åren 20112014 anslår 2,5 miljarder från regeringen.
            </seg>
            <seg n="5a40cd08">
              Trygghet och kvalitet är hörnpelare i svensk hälso- och sjukvård.
            </seg>
            <seg n="b2e63954">
              Jag ska bara kort nämna att den patientsäkerhetskonferens som
              hölls i slutet av september var en manifestation kring arbetet
              med ökad patientsäkerhet. Där markerade vi också att det vi i
              dag vet är oacceptabelt, att ca 165 patienter varje dag drabbas
              av vårdskador. Det är därför vi ständigt måste påminna oss om
              att vårdvisionen, nollvisionen, är något som gäller.
            </seg>
            <seg n="47b80ae1">
              Herr talman! Med dessa ord vill jag yrka bifall till förslaget
              i socialutskottets betänkande.
            </seg>
          </u>
          <note n="d0549189">
            I detta anförande instämde Andreas Carlson (KD).
          </note>
          <note n="f13e3de1">
            14 § Beslut om uppskjuten ärendebehandling
          </note>
          <note n="1ff2507e">
            Kammaren beslutade på förslag av andre vice talmannen att ärendebehandlingen
            skulle fortsätta vid morgondagens sammanträde.
          </note>
          <note n="7f3b09f5">
            15 § Bordläggning och beslut om förlängd motionstid
          </note>
          <note n="79d28443">
            Anmäldes och bordlades
          </note>
          <note n="6eaac896">
            Kammaren biföll talmannens förslag att motionstiden för denna
            proposition skulle förlängas till fredagen den 20 januari 2012
            .
          </note>
          <note n="1f5615ed">
            16 § Anmälan om interpellationer
          </note>
          <note n="67ae909b">
            Anmäldes att följande interpellationer framställts
          </note>
          <note n="548d7325">
            den 14 december
          </note>
          <note n="4398a9c3">
            Mikael Oscarsson
          </note>
          <note n="b3c54c26">
            Gunvor G Ericson
          </note>
          <note n="f018b121">
            Jens Holm
          </note>
          <note n="81df4ae9">
            Interpellationerna redovisas i bilaga som fogats till riksdagens
            snabbprotokoll tisdagen den 20 december.
          </note>
          <note n="f5508bda">
            17 § Anmälan om fråga för skriftligt svar
          </note>
          <u who="anders_andersson_dc6ae0" xml:id="i-c51ba3749e71429d-0" n="d092f435" prev="i-1ef3dbf0759bd9f2-0">
            <seg n="d89647b6">
              Anmäldes att följande fråga för skriftligt svar framställts
            </seg>
          </u>
          <note n="548d7325">
            den 14 december
          </note>
          <note n="17215154">
            Roger Haddad
          </note>
          <note n="dcb82e60">
            Frågan redovisas i bilaga som fogats till riksdagens snabbprotokoll
            tisdagen den 20 december.
          </note>
          <note n="40685a6f">
            18 § Anmälan om skriftliga svar på frågor
          </note>
          <note n="557505d5">
            Anmäldes att skriftliga svar på följande frågor inkommit
          </note>
          <note n="548d7325">
            den 14 december
          </note>
          <note n="4c8f3b94">
            Berit Högman
          </note>
          <note n="ff18f1ea">
            Jacob Johnson
          </note>
          <note n="2eef7c40">
            Ingemar Nilsson
          </note>
          <note n="70272887">
            Hans Hoff
          </note>
          <note n="1c378231">
            Carina Hägg
          </note>
          <note n="1c378231">
            Carina Hägg
          </note>
          <note n="b3c54c26">
            Gunvor G Ericson
          </note>
          <note n="92ff5384">
            Wiwi-Anne Johansson
          </note>
          <note n="cc9fb8c8">
            Johan Andersson
          </note>
          <note n="1c378231">
            Carina Hägg
          </note>
          <note n="1c378231">
            Carina Hägg
          </note>
          <note n="e2a11f38">
            Ylva Johansson
          </note>
          <note n="7a0d39e6">
            Åsa Lindestam
          </note>
          <note n="f2803daa">
            Eva Sonidsson
          </note>
          <note n="a66ebcb8">
            Ulla Andersson
          </note>
          <note n="e646489c">
            Gunilla Carlsson
          </note>
          <note n="4398a9c3">
            Mikael Oscarsson
          </note>
          <note n="25518503">
            Lena Hallengren
          </note>
          <note n="dd96cac0">
            Björn Söder
          </note>
          <note n="1c378231">
            Carina Hägg
          </note>
          <note n="a460833a">
            Peter Hultqvist
          </note>
          <note n="5cce4f97">
            Maria Stenberg
          </note>
          <note n="0e1e4dbf">
            Svaren redovisas i bilaga som fogats till riksdagens snabbprotokoll
            tisdagen den 20 december.
          </note>
          <note n="adbeec64">
            19 § Kammaren åtskildes kl. 23.08.
          </note>
          <note n="866fe1a8">
            Förhandlingarna leddes
          </note>
          <note n="12f0d2ac">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
