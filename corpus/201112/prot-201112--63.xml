<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--63</head>
          <docDate when="2011-01-27">2011-01-27</docDate>
        </div>
      </front>
      <body>
        <div>
          <note n="2501683f">
            ﻿
          </note>
          <note n="1ccb4215">
            Riksdagens protokoll
          </note>
          <note n="c6123493">
            2011/12:63
          </note>
          <note type="date" n="77a6ae0c">
            Fredagen den 27 januari
          </note>
          <note n="c99f64a5">
            Kl. 09:00 - 09:36
          </note>
          <note n="fdbfd99d">
            1 § Meddelande om aktuell debatt
          </note>
          <note n="cd50c79e">
            Tredje vice talmannen meddelade att på begäran av Socialdemokraternas
            riksdagsgrupp skulle en aktuell debatt om den organiserade brottsligheten
            anordnas fredagen den 17 februari kl. 9.00 .
          </note>
          <note n="342577eb">
            Från regeringen skulle justitieminister Beatrice Ask (M) delta.
          </note>
          <note n="699ec4ba">
            Den inkomna skrivelsen hade följande lydelse:
          </note>
          <note n="ab3e8c0f">
            Begäran om aktuell debatt
          </note>
          <note n="491523cf">
            Under det gångna året har antalet skottlossningar och dödsskjutningar
            tydliggjort att den organiserade kriminaliteten och det stora
            antalet illegala skjutvapen blivit ett allt allvarligare problem
            i Sverige. I våras kom en rapport från Brottsförebyggande rådet
            (Brå) som visade att det dödliga våldet som kategoriseras till
            kriminella konflikter ökat med drygt 50 procent sedan 1990-talet.
          </note>
          <note n="d5664e2c">
            Det krävs kraftfulla politiska åtgärder för att bryta denna utveckling,
            annars undergrävs allmänhetens tilltro till rättsväsendets förmåga
            att bekämpa kriminalitet och skydda medborgarna. Rättsväsendet
            behöver en effektiv organisation och skarpare lagstiftning för
            att bekämpa den organiserade brottsligheten, men det krävs även
            en helhetssyn som ser till hela samhällets förmåga att motverka
            rekryteringen av unga in i kriminella grupperingar. Segregation,
            arbetslöshet och ökad ojämlikhet i samhället ökar riskerna för
            att unga människor dras in i kriminalitet.
          </note>
          <note n="be4ff498">
            Med hänsyn till det rådande läget vill vi socialdemokrater därför
            ha en aktuell debatt i riksdagen om den organiserade brottsligheten
            och om vilka åtgärder som behövs för att motverka den.
          </note>
          <note n="69f61b12">
            Carina Moberg
          </note>
          <note n="420f8829">
            2 § Anmälan om inkommet protokollsutdrag från utskott
          </note>
          <note n="f46706ca">
            Tredje vice talmannen anmälde att ett utdrag ur prot. 2011/12:16
            för tisdagen den 24 januari i ärende om subsidiaritetsprövning
            av EU-förslag inkommit från trafikutskottet.
          </note>
          <note n="05dfd225">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="e8757c87">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fec9e3b7">
            KOM(2011)934
          </note>
          <note n="866c359b">
            KOM(2011)866
          </note>
          <note n="dce66e1b">
            KOM(2011)931
          </note>
          <note n="9c002e9e">
            4 § Svar på interpellation 2011/12:179 om utfasning av laxfiske
            i öppet hav
          </note>
          <note type="speaker" n="0658be87">
            Anf. 1 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-0bf074d755fe1391-0" n="d95be56b">
            <seg n="c70114d7">
              Fru talman! Peter Jeppsson har frågat mig vilka åtgärder jag
              avser att vidta med anledning av Havs- och vattenmyndighetens
              beslut i frågan för att säkerställa ett fortsatt svenskt fiske
              med drivlinor i Östersjön.
            </seg>
            <seg n="38beae58">
              Som ni säkert kommer ihåg, fru talman, ställde Peter Jeppsson
              en mer eller mindre identisk fråga i kammaren för bara någon månad
              sedan. Då var förslaget från Havs- och vattenmyndigheten angående
              laxfisket i Östersjön ute på remiss. Efter denna remisskonsultation
              har alltså Havs- och vattenmyndigheten valt att anta förslaget.
            </seg>
            <seg n="bdef3b53">
              Som jag redan vid förra tillfället klargjorde är Havs- och vattenmyndigheten
              den centrala myndighet som har regeringens bemyndigande att genomföra
              fiskeriförvaltningen i vårt land. I detta ligger att fatta enskilda
              förvaltningsbeslut för att nå ett hållbart fiske såväl biologiskt
              som ekonomiskt och socialt. Jag har som minister inte för avsikt
              att gå in och debattera enskilda myndighetsbeslut av detta slag.
              Jag utgår från att ingen tycker att det skulle vara lämpligt.
            </seg>
            <seg n="996e1d77">
              För att uppnå ett hållbart fiske är vårt arbete och vår påverkan
              inom ramen för EU:s fiskeripolitik avgörande då det är gemensamma
              resurser vi nyttjar. Samtidigt är det viktigt att konkurrensförutsättningarna
              är så lika som möjligt. Jag måste också upprepa det jag sade förra
              gången, att det är viktigt att vi gör det vi kan för att laxens
              beståndssituation ska förbättras. Det är ju i slutändan så att
              vi gör det för att vi ska kunna ha ett livskraftigt fiske för
              framtida generationer. Jag är och förblir övertygad om att vi
              måste ta vårt ansvar för att de bestånd som finns i våra hav förvaltas
              på ett hållbart sätt. Med det sagt vill jag ändå säga att jag
              värnar det småskaliga fisket och yrkesfisket som helhet, och från
              regeringens sida har vi vidtagit flera åtgärder för att stärka
              och skydda småskaligt fiske.
            </seg>
          </u>
          <note type="speaker" n="84f7c774">
            Anf. 2 PETER JEPPSSON (S):
          </note>
          <u who="peter_jeppsson_497b39" xml:id="i-64d02298d8b6c5fe-0" n="489595cd">
            <seg n="219e1660">
              Fru talman! Landsbygdsminister Eskil Erlandsson har läst upp
              sitt svar på min interpellation, och jag tackar för det. Jag vill
              börja med att läsa upp frågan så att åhörarna kan bedöma ministerns
              svar utifrån frågeställningen i sin helhet:
            </seg>
            <seg n="c3fe5c5f">
              Havs- och vattenmyndigheten fattade den 20 december beslutet
              att yrkesfisket efter lax i öppet hav i Östersjön ska fasas ut
              till 2013.
            </seg>
            <seg n="a50e95c3">
              Detta beslut kommer att få stora konsekvenser för det svenska
              yrkesfisket i allmänhet och för det svenska laxfisket i synnerhet.
            </seg>
            <seg n="23f60d87">
              Myndigheten skriver i sitt beslut att förslaget har varit ute
              på remiss och gett upphov till en viss oro för yrkesfiskets framtid
              i den södra regionen och att myndigheten kommer att undersöka
              möjligheten att öka fiske efter andra fiskarter för fisket i södra
              Östersjön.
            </seg>
            <seg n="66cf3874">
              Denna form av fiske är tillåten enligt EU:s gemensamma fiskeripolitik,
              medan den svenska myndigheten inte ens har förhållit sig till
              detta faktum.
            </seg>
            <seg n="46167234">
              Vilka åtgärder avser landsbygdsministern att vidta med anledning
              av Havs- och vattenmyndighetens beslut i frågan, för att säkerställa
              ett fortsatt svenskt laxfiske med drivlinor i Östersjön?
            </seg>
            <seg n="cac90396">
              Fru talman! Så löd min grundfråga. I sitt svar påpekar landsbygdsministern
              att jag tidigare ställt en mer eller mindre identisk fråga här
              i kammaren. Detta påstående är helt riktigt, men den avgörande
              skillnaden, fru talman, är att då hade myndigheten inte fattat
              beslut i frågan, vilket ministern mycket riktigt påpekade vid
              det tillfället.
            </seg>
            <seg n="7b758286">
              Under debatten påpekade ministern att han inte kunde gå in och
              kommentera myndighetens förslag i och med att något beslut inte
              var fattat. Nu har beslut fattats, och då säger ministern att
              han inte har för avsikt att gå in och debattera enskilda myndighetsbeslut
              av detta slag.
            </seg>
            <seg n="a8b66e2e">
              Fru talman! Jag undrar: Vad kan och vad kan inte ministern svara
              på? Vilken är egentligen landsbygdsministerns roll? Det verkar
              tyvärr som om ministern gör sig själv överflödig genom sitt svar
              här i dag.
            </seg>
            <seg n="4c704834">
              Måndagen den 23 januari var generaldirektören för Havs- och vattenmyndigheten
              i Sölvesborg. Han var inbjuden med anledning av beslutet. Han
              sade då på plats inför 3035 åhörare att det var upp till politikerna
              att ta hand om frågan nu.
            </seg>
            <seg n="4a03c244">
              Ministern säger att det är myndigheten som ansvarar, och myndigheten
              hänvisar till ministern. Vad är det som gäller egentligen?
            </seg>
            <seg n="61fde6ee">
              Den tidigare socialdemokratiska regeringen gjorde misstaget att
              införa ett ensidigt torskfiskestopp, vilket kritiserades och ändrades
              av EU-kommissionen. Detta misstag har bland annat Jan-Olof Larsson
              från Socialdemokraterna på ett ärligt och självkritiskt sätt tagit
              upp och erkänt här i kammaren. Nu är den sittande regeringen på
              väg att göra samma misstag, ja faktiskt ett ännu större misstag.
              Vad säger detta om att lära sig av historien?
            </seg>
            <seg n="e6288a33">
              Gång på gång räddar EU-kommissionen de svenska medborgarna och
              går emot de svenska myndigheterna och regeringen. Jag är övertygad
              om att så kommer att bli fallet även denna gång. Jag är nämligen
              helt säker på att kommissionen inte kommer att acceptera en diskriminering
              av svenska medborgare framför allt för att kvoterna tilldelas
              och för att den svenska regeringen kör över kommissionen så tydligt
              och utmanande.
            </seg>
            <seg n="276cc004">
              Fru talman! Min fråga blir: Vad tycker ministern själv? Är det
              rimligt att slå ihjäl 20 fiskare för att i slutändan inte vinna
              någonting?
            </seg>
          </u>
          <note type="speaker" n="d5309e62">
            Anf. 3 ROLAND UTBULT (KD):
          </note>
          <u who="roland_utbult_bfeef4" xml:id="i-073b878264948bf1-0" n="7a6e8ad5">
            <seg n="b524614f">
              Fru talman! Landsbygdsministern! Jag vet att landsbygdsministern
              känner starkt för de här frågorna, och jag har stort förtroende
              för ministerns engagemang. Här handlar det om en yrkeskår som
              i flera hundra år har kämpat runt våra kuster, Europas längsta
              kust. Det är en härdad yrkeskår. De är inte bara härdade av havet
              utan under senare decennier också av en ganska omild behandling
              från myndigheternas sida. Jag känner det här folket. I min släkt
              har vi varit yrkesfiskare i flera hundra år. De har varit stolta,
              glada och initiativrika, men det har hänt någonting under de senaste
              decennierna.
            </seg>
            <seg n="3d9ef522">
              Senast jag stod här i samband med en interpellation gällde det
              90 ålfiskare på västkusten vars fiske stoppades under förra året,
              men de fick ingen ersättning från myndigheten, tidigare Fiskeriverket
              numera Havs- och vattenmyndigheten HaV, trots löften från den
              tidigare generaldirektören.
            </seg>
            <seg n="eb76e9c8">
              Peter Jeppssons interpellation handlar om ett ensidigt svenskt
              förbud mot laxfiske. Det gäller krokfiske med drivlinor i öppet
              hav i Östersjön. Först begränsas det under det här året, och sedan
              förbjuds det helt under 2013. I så fall kommer det från 2013 att
              enbart bedrivas laxfiske i nära anslutning till de laxförande
              vattendragen, och då med fasta redskap, med andra ord ett fiske
              som bedrivs längs Norrlandskusten.
            </seg>
            <seg n="9fe1cd02">
              Det är en liknande situation som 2002 då Socialdemokraterna med
              stöd av Miljöpartiet drev igenom ett ensidigt torskfiskestopp
              i Östersjön. Det notifierades i EU, och vad hände? Den europeiska
              gemenskapen beslutade till skillnad från den svenska regeringen
              att fisket kunde fortsätta.
            </seg>
            <seg n="098dbd48">
              Jag är mycket bekymrad inte över landsbygdsministerns engagemang,
              utan över Havs- och vattenmyndigheten som försöker framställa
              det här som att deras förslag till åtgärder överensstämmer med
              gällande EU-rätt på området. Men de befintliga EU-förordningarna
              är tillräckliga, och ensidiga svenska förbud skadar fiskarna i
              vårt land och försätter dem i en ogynnsam konkurrenssituation
              jämfört med yrkesfiskare i andra medlemsstater.
            </seg>
            <seg n="8c580de5">
              Vi har hört det förut. Det kan inte vara rätt att våra yrkesfiskare
              ska fortsätta jagas längs kusterna och se på när andra länder
              fiskar vidare. Vi kan se dem från våra båtar där de fiskar. Jag
              menar att detta är djupt stötande.
            </seg>
            <seg n="bfdc467b">
              Jag vill fråga landsbygdsministern: Är det rättfärdigt att våra
              fiskare i södra Östersjön, ett femtontal båtar som fiskar lax
              med linor och krok, ska behandlas sämre än övriga fiskare inom
              EU? Är det rättfärdigt att våra egna medborgare ska diskrimineras
              jämfört med kolleger i andra länder?
            </seg>
          </u>
          <note type="speaker" n="ed1ba9a8">
            Anf. 4 SUZANNE SVENSSON (S):
          </note>
          <u who="suzanne_svensson_502ccf" xml:id="i-1ac2194cde559f10-0" n="7e9974a3">
            <seg n="6f951bb2">
              Fru talman! För precis en vecka sedan hade jag tillfälle att
              möta Björn Risinger, generaldirektören för den nya Havs- och vattenmyndigheten,
              i Sölvesborg. Eftersom det är ett ytterst allvarligt läge för
              kustbygden där många har sin sysselsättning direkt eller indirekt
              i fisket hade Björn Risinger ett möte med kommunledningen. Bakgrunden
              var det beslut som myndigheten har tagit angående utfasning av
              laxfisket i södra Östersjön. Beslutet slår hårt mot det småskaliga
              fisket, eftersom mycket av det kustnära fisket redan är hårt reglerat
              sedan tidigare. Man verkade inte förstå vad detta innebär utan
              upprepade att det går bra att fiska annan fisk. Det man kunde
              tänka sig från myndighetens sida var att de drabbade yrkesfiskarna
              skulle få tillstånd att fiska torsk. Det var ett otroligt generöst
              förslag, eller hur?
            </seg>
            <seg n="35d710d3">
              Saken är den att alla yrkesfiskarna har ett sådant tillstånd,
              men eftersom de bedriver ett kustnära fiske har de på grund av
              för små båtar ingen möjlighet, utan att riskera liv och lem, att
              gå så långt ut så att de kan bedriva torskfiske.
            </seg>
            <seg n="9f42ba9f">
              Torsken har av någon anledning försvunnit från kusterna. Vi har
              mötts i tidigare interpellationsdebatter, ministern och jag, och
              då har vi diskuterat det kinesiska lastfartyg som sjönk och vad
              det troligtvis har inneburit för miljön att det läcker gödningsmedel.
              Teorin är att gödningsmedlet lägger sig på botten och kväver resten
              av näringskedjan och att torsken därför drar sig längre ut. Vi
              har diskuterat det här tidigare, och jag undrar om någonting har
              gjorts i frågan.
            </seg>
            <seg n="e07c5b7a">
              Nu tänker väl alla att om yrkesfiskarna har för små båtar är
              det väl bara för dem att skaffa sig större båtar så att de kan
              gå längre ut till havs och bedriva sitt torskfiske.
            </seg>
            <seg n="6f079d96">
              I Sölvesborg är medelåldern bland yrkesfiskarna 5564 år. Vid
              mötet i förra veckan diskuterades den kortsiktiga fiskepolitik
              som förs med halvering av kvoter och den ryckighet som besluten
              kommer med, och en lokal bankman deklarerade att bara för att
              regeringen bestämmer sig för att halvera kvoten kan inte han halvera
              räntan på lånen, för så går det inte till. Det har jag en viss
              förståelse för.
            </seg>
            <seg n="6cc4e0bb">
              Fru talman! Förra gången vi hade en interpellationsdebatt och
              en fråga i samma ärende till minister Erlandsson, i december förra
              året, svarade han att han inte kunde uttala sig om förslaget till
              beslut eftersom det var på remiss. Nu är beslutet fattat.
            </seg>
            <seg n="0d7817b0">
              Vid en direkt fråga till generaldirektören varför man inte samrått
              med fiskarnas organisationer innan beslut fattades eftersom man
              från näringens sida ser andra lösningar svarade Björn Risinger
              att det hade man gjort. Vid en kontroll efteråt visade det sig
              att så inte var fallet. En av generaldirektörens medarbetare informerade
              om att bland annat Jordbruksverkets tjänstemän hade svarat på
              remissen och att man hade ställt sig positiv till utfasningen
              av lax i södra Östersjön.
            </seg>
            <seg n="15054166">
              På min direkta fråga om vilken avdelning på Jordbruksverket som
              hade svarat fick jag till svar att det var den avdelning som tidigare
              jobbade på Fiskeriverket.
            </seg>
            <seg n="e9a0f720">
              När jag och minister Erlandsson diskuterade detta förra gången
              frågade jag om de olika verken korresponderar med varandra och
              om man förstår vad regeringen vill med sin politik, till exempel
              att skapa arbetstillfällen på landsbygden, bilda fiskeområden
              och se till att yrkesfiskarna utvecklar sin produkt med stöd av
              landsbygdspengar från Landsbygdsdepartementet och helt enkelt
              blir en del av Matlandet Sverige.
            </seg>
            <seg n="f10993c9">
              Jag stannar där, för jag ser att min talartid tar slut.
            </seg>
          </u>
          <note type="speaker" n="1cb4aad8">
            Anf. 5 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-0bf074d755fe1391-1" n="d95be56b">
            <seg n="b3d3ba17">
              Fru talman! Som jag vid flera tillfällen nämnt har vi myndigheter
              i vårt land som har regeringens bemyndigande att fatta de förvaltningsbeslut
              som ligger inom deras respektive kompetensområden. I det här fallet
              är det Havs- och vattenmyndigheten och som har regeringens bemyndigande
              att genomföra fiskeriförvaltningen i vårt land. Jag tycker att
              denna punkt är central i sammanhanget. Vi har en lagstiftning
              som säger att det är på detta sätt som myndighet utövas i vårt
              land.
            </seg>
            <seg n="88933af8">
              Havs- och vattenmyndigheten har i det här fallet, har det upplysts
              mig, tolkat det EU-regelverk som finns på området på så sätt att
              detta ligger inom ramarna för det regelverket. Jag har förstått
              att man trots detta nu har skickat den av myndigheten fattade
              regleringen för så kallad notifiering till EU-kommissionen, och
              EU-kommissionen kommer att titta på om detta ligger inom ramen
              för den gemensamma fiskeripolitiken.
            </seg>
            <seg n="8d77d974">
              Gör då andra någonting på det här området? Ja, man kan konstatera,
              fru talman, att Finland till exempel har vidtagit åtgärder. Det
              är viktigt i sammanhanget eftersom Finland och Sverige tillsammans
              har mer än halva laxkvoten i Östersjön. I Finland planerar man
              för 2012 att inte ens tillåta 10 procent av den finska kvoten
              torsk i havsfisket, och det är alltså långt mindre än hur den
              svenska uppdelningen ser ut för 2012.
            </seg>
            <seg n="e2b593a9">
              Vad är då skillnaden mot det beslut som den dåvarande socialdemokratiska
              regeringen fattade för ungefär tio år sedan när det gällde att
              inte över huvud taget nyttja den möjlighet som vi hade att ta
              upp torsk i Östersjön? Vad beträffar lax tar vi upp vår kvot.
              Vi kommer att nyttja vår kvot. Vi förbjuder inte fisket av det
              vi har tillåtelse att ta upp enligt den överenskommelse som finns.
            </seg>
            <seg n="333dfb02">
              Hur mycket vi ska ta upp är också intressant att diskutera i
              den här debatten, tycker jag. Jag kan läsa innantill ur den avvikande
              mening som den socialdemokratiska gruppen har lämnat in i det
              här ärendet. Där står det: Vi är överens med kommissionen om att
              den totala minskningen av TAC för lax i hela Östersjön skall vara
              79 %.
            </seg>
            <seg n="157167a6">
              Det vi kom överens om i ministerrådet, fru talman, var att vi
              ska minska uttaget med 51 procent. Hade vi gått på den socialdemokratiska
              linjen skulle uttaget av den lax som vi nu får ta upp från Östersjön
              blivit betydligt mindre. Det skiljer 28 procent, och det är mycket
              i sammanhanget, fru talman.
            </seg>
          </u>
          <note type="speaker" n="84b68900">
            Anf. 6 PETER JEPPSSON (S):
          </note>
          <u who="peter_jeppsson_497b39" xml:id="i-64d02298d8b6c5fe-1" n="489595cd">
            <seg n="9f021691">
              Fru talman! Jag ska kort gå in på de påståenden som ministern
              kom med.
            </seg>
            <seg n="c3f3da38">
              Ministern säger att det är myndighetens beslut, men myndigheten
              hänvisar faktiskt till ministern. Jag hörde det med egna öron
              i måndags. Ministern nämner Finland. Jag kan säga att de inte
              vidtagit några åtgärder och inte fattat några beslut. De diskuterar
              förslag. Det är en mycket väsentlig skillnad. Ministern säger
              att det inte blir något förbud, men det blir det. Man förbjuder
              laxfiske med drivlina i södra Östersjön. Visst är väl det ett
              förbud? När det gäller utfasning kan jag inte se det på något
              annat sätt, och det kan inte heller de som blir drabbade.
            </seg>
            <seg n="dd0cf66e">
              Fru talman! Regeringen har en vision om matlandet Sverige, och
              det är bra, men som den ansvarige ministern låter här blir det
              bara en läpparnas bekännelse. Är den visionen inte värd mer? Det
              säger jag med tanke på att fisket alltid står utanför denna vision.
              Roland Utbult sade en bra sak, nämligen att det finns en stolthet
              i yrkeskåren, och det gör det, men glädjen försvinner från yrkeskåren,
              ministern.
            </seg>
            <seg n="adc9f69b">
              Jag har ett antal punkter som jag tänkte lyfta fram som problemområden
              och utmaningar, problem som är långt mycket större än de drygt
              20 svenska yrkesfiskare som riskerar att helt utplånas i och med
              det beslut som fattats.
            </seg>
            <seg n="d0f97f19">
              Jag anser fångst av lekande lax i våra älvar vara helt oacceptabelt
              och biologiskt förödande. Det strider mot all annan fiskeriförvaltning
              med skyddade områden för fiskens lek, fredningstider för lekperioden.
              Det innebär en inriktning på fisket, på det blandade beståndet,
              som myndigheten i detta fall vägrar att frångå. Den växande sälstammen
              tas inte på allvar. Vad vill ministern och regeringen här? Vi
              har också skarvens framfart; den tar smolten. Det ligger faktiskt
              inom Centerns ansvarsområde att få miljö, jakt och fiske att fungera
              ihop.
            </seg>
            <seg n="30f3bcc6">
              Denna Sveriges ensidiga diskriminering av de egna medborgarna
              kommer sannolikt, precis som i fråga om torskfiskestoppet, att
              kritiseras av EU-kommissionen. Det är en fråga för vår regering
              och denna riksdag att värna de egna medborgarnas rättigheter.
              Jag tycker att det är helt onödigt att det ska falla på EU-institutionerna
              att värna de svenska medborgarna, fru talman.
            </seg>
            <seg n="2f21bbf8">
              Ministern talar om att stötta det småskaliga fisket samtidigt
              som den egna myndigheten, Havs- och vattenmyndigheten, går emot
              och gör tvärtom. Det finns en brist på helhetssyn. Fiskeriverket
              styckades och områdena fördelades på Havs- och vattenmyndigheten,
              Statens jordbruksverk och Sveriges lantbruksuniversitet. Det innebär
              att ministern bidragit till en situation där främjandet av näringen
              över huvud taget inte kan komma i fråga för Havs- och vattenmyndigheten.
              Olika remissinstanser har också kritiserat myndighetens förslag
              och i stället lämnat egna förslag. Det gäller exempelvis Länsstyrelsen
              i Blekinge.
            </seg>
            <seg n="a2dd06fd">
              Fru talman! Tyvärr måste jag konstatera att landsbygdsminister
              Eskil Erlandsson genom sitt svar inte har tagit ansvar för fiskeripolitiken.
              Min fråga blir därför återigen: Vad tycker ministern, är det rimligt
              att slå ihjäl 20 fiskare för att i slutändan vinna ingenting?
            </seg>
          </u>
          <note type="speaker" n="23a7f3cf">
            Anf. 7 ROLAND UTBULT (KD):
          </note>
          <u who="roland_utbult_bfeef4" xml:id="i-073b878264948bf1-1" n="7a6e8ad5">
            <seg n="4d39b0ad">
              Fru talman! Landsbygdsministern! Jag vet att landsbygdsministern
              har ett starkt engagemang och också har träffat och känner starkt
              för yrkesfiskarna i Sverige. Det har visat sig i olika sammanhang
              där ministern träffat yrkesfiskarna. Det menar jag är mycket positivt,
              och jag vill därför fråga vad landsbygdsministern kan göra för
              att rädda fisket i södra Östersjön.
            </seg>
            <seg n="a1381056">
              Vi har inte ministerstyre här i landet, men regeringen ger direktiv
              till myndigheten. Man får förutsätta att det finns en fortgående
              dialog mellan den statliga myndigheten och respektive departement.
              Det som upprör är det ensidiga fiskestoppet vad gäller lax det
              som interpellationen gäller. Det handlar om ett femtontal båtar.
              Det är riktigt att Finland förbereder ett liknande beslut. Där
              handlar det om ett mindre antal båtar.
            </seg>
            <seg n="9c90ace6">
              Sedan har vi alla andra länder inom Europagemenskapen, länder
              som inte har vattendrag. Vi ser deras båtar från våra båtar när
              de fortsätter att fiska medan vi tvingas stoppa vårt fiske i södra
              Östersjön. Hur kan myndigheten få göra samma misstag en gång till,
              att stoppa ett fiske när övriga EU är överens om att fortsätta?
              Ska svenska medborgare och deras rättigheter försvaras i Bryssel
              eller ska vi folkvalda ta till vara deras intressen i Sveriges
              riksdag?
            </seg>
            <seg n="4aa0acf7">
              Jag vill liksom Peter Jeppsson fråga landsbygdsministern vilken
              uppfattning han har i frågan. Jag vill gärna höra landsbygdsministerns
              egen uppfattning.
            </seg>
          </u>
          <note type="speaker" n="d4466eda">
            Anf. 8 SUZANNE SVENSSON (S):
          </note>
          <u who="suzanne_svensson_502ccf" xml:id="i-1ac2194cde559f10-1" n="7e9974a3">
            <seg n="2cb9f960">
              Fru talman! I den förra debatten påstod ministern att det fanns
              laxfällor också i södra Sverige. Jag har försökt ta reda på var
              de finns, men ingen har hört talas om dem. Det enda jag hört går
              tillbaka till 80-talet när man tjuvfiskade i Mörrumsån, men jag
              tror inte att ministern tänkte på det när han sade så.
            </seg>
            <seg n="8468425f">
              Blekinge fiskeråd vill se en socioekonomisk analys av hur beslutet
              slår mot yrkesfisket. Vad gäller förvaltningsplaner för säl och
              skarv har myndigheterna bland annat konstaterat att det inte skjuts
              av så många sälar som är tillåtet. Man behöver kanske se över
              reglerna för hur det ska gå till. Det finns också 70 000 felregistrerade
              laxar. Ja, det finns en rad olika frågor som jag tycker att man
              skulle ha tittat på innan man gick till beslut i den här frågan.
            </seg>
            <seg n="0dca148f">
              Fru talman! Jag har i min lokala tidning sett ett trevligt inslag
              med anledning av att ministern fyllt år i veckan. Där fanns en
              trevlig beskrivning av vad ministerns arbete innebär. Det var
              mycket om landsbygden och om matlandet Sverige, men det stod inte
              ett ord om fisket, som trots allt tar upp mycket av ministerns
              tid, bortsett från fritidsfisket.
            </seg>
            <seg n="021dd02c">
              I artikeln stod också att ministern tycker om att möta människor.
              Därför ger jag på stående fot landsbygdsminister Eskil Erlandsson
              en inbjudan till Blekinge fiskeråd för att möta några av de människor
              som drabbas av de beslut som verksamheter under ministern har
              i uppdrag att fatta. Jag hoppas verkligen att ministern tar den
              handsken.
            </seg>
          </u>
          <note type="speaker" n="5d681d8a">
            Anf. 9 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-0bf074d755fe1391-2" n="d95be56b">
            <seg n="03378903">
              Fru talman! Låt mig återigen konstatera att vad jag förstår har
              myndigheten likväl som jag som företrädare för regeringen för
              avsikt att i det här sammanhanget fånga och ta upp den till Sverige
              tilldelade kvoten. Det handlar alltså inte om att avstå från möjligheten
              att från havet plocka upp den oss tilldelade kvoten i motsats
              till hur det var i det förslag som lades fram av den dåvarande
              svenska regeringen, som leddes av Socialdemokraterna, där vi ensidigt
              skulle avstå från att utnyttja vår fångstmöjlighet. Nu kommer
              vi att utnyttja vår fångstmöjlighet, men vi kommer att göra det
              enligt vad den centrala myndigheten har bedömt vara ett för beståndet
              bättre sätt, så att det bestånd som är i fara kan utvecklas i
              stället för avvecklas.
            </seg>
            <seg n="57310e83">
              Hur är det då med den socialdemokratiska inställningen i den
              här frågan? Jo, i den avvikande mening som man skriftligt har
              skickat med mig som man skriftligt har skickat med mig säger man
              att vi ska minska vårt uttag av lax i Östersjön.
            </seg>
            <seg n="ea6f412f">
              Hur påverkar det yrkesfiskets och det småskaliga fiskets möjlighet
              att utveckla sin verksamhet, fru talman? Jag kan inte se att det
              skulle vara på något annat sätt än att ett minskat uttag ger minskade
              fiskemöjligheter och därmed minskade inkomster och utkomstmöjligheter
              för människor som har sin yrkesutövning inom fiske.
            </seg>
            <seg n="fb1ba0c9">
              Gör jag och regeringen då någonting för det småskaliga fisket?
              Ja, jag har sagt vid flera tillfällen att jag är angelägen om
              att vi utvecklar fisket och vattenbruket i vårt land, speciellt
              det småskaliga fisket. Det är skälet till att jag och regeringen
              i övrigt har arbetat aktivt för att vi ska få långsiktiga förvaltningsplaner
              för så många bestånd som möjligt.
            </seg>
            <seg n="a81c44d5">
              Ett sådant exempel som jag gärna vill nämna i sammanhanget, fru
              talman, är att vi nu har en långsiktig förvaltningsplan för den
              torsk som finns i Östersjön. Vad har denna plan resulterat i?
              Jo, den har inneburit att vi nu kan utöka våra fångstmöjligheter
              för torsk i detta hav, till gagn för såväl det småskaliga fisket
              som det mer storskaliga. Inom ramen för detta har vi också sett
              till att göra undantag från vissa begränsningar på området för
              det småskaliga fisket vad gäller till exempel antalet fiskedagar.
            </seg>
            <seg n="dc500834">
              Inom det pelagiska fisket har vi ett system med överförbara kvoter
              och rättigheter. Här har vi undantagit det småskaliga fisket för
              att vi vill behålla ett fiske längs våra svenska kustområden.
            </seg>
          </u>
          <note type="speaker" n="9ecf0121">
            Anf. 10 PETER JEPPSSON (S):
          </note>
          <u who="peter_jeppsson_497b39" xml:id="i-64d02298d8b6c5fe-2" n="489595cd">
            <seg n="58dc37cf">
              Fru talman! Jag tackar ministern, men jag och min kollega Roland
              Utbult fick tyvärr inget svar om vad ministern tycker själv.
            </seg>
            <seg n="e8897834">
              Det finns ett antal kritiska delar i det här. Det gäller remisstiden
              och förfarandet fram till beslutet. Remisstiden gick ut den 17
              november, och svaret skulle vara inne till den 9 december. Sedan
              fattades ett beslut. Jag tycker att det är väldigt kort tid, fru
              talman.
            </seg>
            <seg n="c8bdd20b">
              Man har från myndighetens sida nämnt att man ska kunna fiska
              andra arter. Men vilka andra arter är det? Suzanne Svensson har
              beskrivit situationen. Är det silltrålning? Då behövs stora investeringar.
              Det finns inga sådana stora trålare kvar i dag. Vilka ska betala
              det? Det är inte banken. Suzanne Svensson har beskrivit hur läget
              är när man pratar med banken.
            </seg>
            <seg n="8f4e4282">
              Ministern tar upp och kritiserar det socialdemokratiska förslaget.
              Jag kan bara säga så här: Varför har ni inte pratat med yrkeskåren?
              De är själva beredda att minska uttaget. Men med myndighetens
              förslag blir det ett fullständigt stopp för yrkesfiskarna i vår
              del av landet.
            </seg>
            <seg n="f27527e5">
              Där är den fundamentala skillnaden mellan det socialdemokratiska
              sättet att agera och myndighetens, tyvärr nu även regeringens.
              Jag tycker att det är oerhört tråkigt att vi ska ha en stridsfråga
              om det här och inte bara jag, utan fiskarna också.
            </seg>
            <seg n="fb3f826a">
              Jag ger ett löfte: Jag kommer inte att släppa den här frågan.
              Jag återkommer!
            </seg>
          </u>
          <note type="speaker" n="18843f91">
            Anf. 11 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-54e45f1ce5e62f40-0" n="d95be56b" next="i-7ab684facd86b234-0">
            <seg n="55f7abe5">
              Fru talman! Jag tackar för debatten. Det är en angelägen fråga
              att diskutera. Jag är övertygad om att vi alla i kammaren värnar
              det fiske som bedrivs utefter våra kuster, speciellt det småskaliga
              fisket, eftersom det också leder till många andra typer av verksamheter
              som är viktiga för snart sagt varje kustsamhälle. Jag tänker kanske
              i första hand på den turistverksamhet som ofta brukar följa med
              det småskaliga fisket och den förädling som sker i ett efterföljande
              led.
            </seg>
            <seg n="d616ac3b">
              Jag har i debatten redovisat ett par åtgärder för att utveckla
              och värna det småskaliga fisket vilka jag har varit initiativtagare
              till. Jag har också, fru talman, konstaterat att vi har vidtagit
              åtgärder i form av att inrätta en förvaltningsplan och få bort
              det tjuvfiske som tidigare fanns i mycket stora delar. Genom kraftfulla
              åtgärder från mig och den svenska regeringen har vi nu växande
              bestånd av till exempel torsk, apropå vilka andra arter som är
              möjliga att utveckla fiskeverksamhet för.
            </seg>
            <seg n="6d1064a6">
              Fru talman! Om vi hade följt det socialdemokratiska förslag som
              inlämnades till mig i form av en avvikande mening hade någonstans
              mellan 10 000 och 15 000 färre laxar kunnat fångas i Östersjön.
              Jag kan inte förstå annat än att det hade givit en minskad möjlighet
              för den yrkeskår som består av fiskare i stort och smått längs
              våra kuster.
            </seg>
          </u>
          <note n="b716ba4e">
            Överläggningen var härmed avslutad.
          </note>
          <note n="3130418b">
            5 § Bordläggning
          </note>
          <note n="bb0ea6ae">
            Anmäldes och bordlades
          </note>
          <note n="690604db">
            6 § Anmälan om interpellationer
          </note>
          <note n="ae0bfc98">
            Anmäldes att följande interpellationer framställts
          </note>
          <note n="bf34a2e3">
            den 26 januari
          </note>
          <note n="4d2b754c">
            Raimo Pärssinen
          </note>
          <note n="4c61d5f3">
            Agneta Luttropp
          </note>
          <note n="40a0136b">
            Interpellationerna redovisas i bilaga som fogats till riksdagens
            snabbprotokoll tisdagen den 31 januari.
          </note>
          <note n="8c1474d5">
            7 § Anmälan om fråga för skriftligt svar
          </note>
          <u who="eskil_erlandsson_6e35c7" xml:id="i-7ab684facd86b234-0" n="d95be56b" prev="i-54e45f1ce5e62f40-0">
            <seg n="468b3947">
              Anmäldes att följande fråga för skriftligt svar framställts
            </seg>
          </u>
          <note n="bf34a2e3">
            den 26 januari
          </note>
          <note n="eb4495ba">
            Lise Nordin
          </note>
          <note n="0626f0a2">
            Frågan redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note n="f9f087af">
            8 § Kammaren åtskildes kl. 9.36.
          </note>
          <note n="f4b6d966">
            Förhandlingarna leddes av tredje vice talmannen.
          </note>
          <note n="c1bf4278">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
