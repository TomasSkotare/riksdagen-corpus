<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--24</head>
          <docDate when="2011-10-27">2011-10-27</docDate>
        </div>
      </front>
      <body>
        <div>
          <note n="6f9b1920">
            ﻿
          </note>
          <note n="386cc93f">
            Riksdagens protokoll
          </note>
          <note n="9779d097">
            2011/12:24
          </note>
          <note type="date" n="7cb89c71">
            Torsdagen den 27 oktober
          </note>
          <note n="805ece74">
            Kl. 12:00 - 14:46
          </note>
          <note n="0235ecc1">
            1 § Justering av protokoll
          </note>
          <note n="0178d06a">
            Justerades protokollet för den 21 oktober.
          </note>
          <note n="57dd1878">
            2 § Anmälan om återtagande av plats i riksdagen
          </note>
          <note n="8f1baa0c">
            Tredje vice talmannen meddelade att Nina Larsson (FP) skulle
            återta sin plats i riksdagen från och med den 29 oktober, varigenom
            uppdraget som ersättare skulle upphöra för Marianne Åhman (FP).
          </note>
          <note n="6422bb8d">
            3 § Ledighet
          </note>
          <note n="8532d9bd">
            Tredje vice talmannen meddelade att Kajsa Lunderquist (M) ansökt
            om ledighet under tiden den 13 december 201130 juni 2012.
          </note>
          <note n="eaff9db9">
            Kammaren biföll denna ansökan.
          </note>
          <note n="bc2eb509">
            Tredje vice talmannen anmälde att Montaser Eneim (M) skulle tjänstgöra
            som ersättare för statsrådet Tobias Billström (M) under Kajsa
            Lunderquists (M) ledighet.
          </note>
          <note n="6fc03749">
            4 § Meddelande om information från regeringen
          </note>
          <note n="ab6cf286">
            Tredje vice talmannen meddelade att fredagen den 28 oktober kl.
            14.00 skulle statsminister Fredrik Reinfeldt (M) lämna information
            från Europeiska rådets möte.
          </note>
          <note n="0a376b3c">
            5 § Anmälan om inkommet protokollsutdrag från utskott
          </note>
          <note n="8c2ee93d">
            Tredje vice talmannen anmälde att ett utdrag ur prot. 2011/12:4
            för tisdagen den 25 oktober i ärende om subsidiaritetsprövning
            av EU-förslag inkommit från miljö- och jordbruksutskottet.
          </note>
          <note n="eb01a97c">
            6 § Anmälan om inkomna faktapromemorior om förslag från Europeiska
            kommissionen
          </note>
          <note n="f4cf6bb9">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="68182c25">
            KOM(2011)456
          </note>
          <note n="3e2a8af3">
            KOM(2011)567
          </note>
          <note n="0205a33d">
            KOM(2011)572
          </note>
          <note n="9b3daeb3">
            7 § Hänvisning av ärenden till utskott
          </note>
          <note n="42818d05">
            Föredrogs och hänvisades
          </note>
          <note n="1001daa3">
            8 § Svar på interpellation 2011/12:41 om utbildningen av lärare
            i minoritetsspråk
          </note>
          <note type="speaker" n="8e1c85b2">
            Anf. 1 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-9ecf33aa17004efb-0" n="db270c12">
            <seg n="276c6de2">
              Fru talman! Jabar Amin har frågat mig om lärarutbildning i minoritetsspråk
              samt vilka initiativ jag är beredd att ta för att lärarutbildning
              i minoritetsspråk ska komma till stånd.
            </seg>
            <seg n="f3651a2c">
              Genom ratificeringen av Europarådets ramkonvention om skydd för
              nationella minoriteter och den europeiska stadgan om landsdels-
              och minoritetsspråk har Sverige åtagit sig att främja bevarandet
              av de nationella minoritetsspråken. Detta innebär bland annat
              att Sverige ska se till att det finns grundutbildning och fortbildning
              för de lärare som behövs för att kunna erbjuda undervisning på
              landsdels- och minoritetsspråk och tvåspråkig undervisning i de
              nationella minoritetsspråken. Att Sverige ska följa de konventioner
              vi har ratificerat är en självklarhet.
            </seg>
            <seg n="157e25dc">
              Till att börja med vill jag påpeka att det finns möjligheter
              att bli lärare i minoritetsspråk redan i dag. Personer som har
              tillräckliga kunskaper i språket kan via den kompletterande pedagogiska
              utbildningen om 90 högskolepoäng få en ämneslärarexamen och därmed
              bli behöriga att undervisa. Dock är det alltför få personer som
              är intresserade av att bli lärare i dessa ämnen.
            </seg>
            <seg n="86ba3e9e">
              Sedan 2007 har regeringen genomfört flera satsningar för att
              bygga upp utbildning i nationella minoritetsspråk. Exempelvis
              har regeringen gett fem olika universitet ansvar för att erbjuda
              utbildning i de fem aktuella språken. Luleå tekniska universitet
              har dessutom haft i uppdrag att erbjuda lärarutbildning för grundskolan
              med inriktning mot finska, meänkieli och samiska. Flera av de
              aktuella lärosätena har dock haft stora svårigheter att rekrytera
              studenter till dessa kurser och utbildningar. Intresset är i många
              fall lågt eller obefintligt.
            </seg>
            <seg n="5985d597">
              Lärarutbildningsutredningen föreslog, precis som interpellanten
              påpekar, att vissa lärosäten ska ges särskilt ansvar för lärarutbildning
              i minoritetsspråken. Regeringen konstaterade, efter att ha tagit
              del av förslaget, att ytterligare frågor behöver klargöras innan
              man kan ta ställning och gav därför i juni 2010 Högskoleverket
              i uppdrag att göra en översyn av utbildningarna i nationella minoritetsspråk.
              Uppdraget omfattar bland annat att Högskoleverket ska föreslå
              åtgärder för hur Sverige på ett bättre sätt kan uppfylla konventionerna
              i fråga om tillgång på lärare som kan undervisa i och på minoritetsspråken.
              Uppdraget ska redovisas den 31 oktober 2011, det vill säga inom
              helt kort.
            </seg>
            <seg n="3400c998">
              Regeringen kommer självfallet att noga ta del av Högskoleverkets
              förslag för att på bästa sätt kunna verka för att det utbildas
              lärare i de nationella minoritetsspråken.
            </seg>
          </u>
          <note n="c3be490d">
            Tredje vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="6b626236">
            9 § Svar på interpellation 2011/12:42 om ökad militär verksamhet
            i Vättern
          </note>
          <note type="speaker" n="c61e3ed0">
            Anf. 2 Försvarsminister STEN TOLGFORS (M):
          </note>
          <u who="unknown" xml:id="i-de5c6d2215c73e6a-0" n="8f44e068">
            <seg n="f8f9059b">
              Fru talman! Peter Rådberg har frågat mig dels hur jag ser på
              Försvarsmaktens begäran om ökad militär verksamhet i Vättern,
              dels om jag avser att vidta några åtgärder med anledning av denna
              begäran.
            </seg>
          </u>
          <note n="bdda56e4">
            Frågor om Försvarsmaktens verksamhet vid Vättern har aktualiserats
            vid flera tillfällen i riksdagen under senare tid. Den 14 juni
            i år besvarade dåvarande miljöministern en interpellation av Peter
            Rådbergs partikamrat Tina Ehn om försvarets planer på utökad verksamhet
            vid sjön och vattentäkten Vättern. Den 29 juni i år besvarade
            jag en fråga av Peter Rådberg om Karlsborgsmålet Hammaren. Den
            28 september i år besvarade dåvarande miljöministern en fråga
            av Peter Persson, Socialdemokraterna, om Vättern som vattentäkt.
          </note>
          <u who="unknown" xml:id="i-42a11f73da6773c2-0" n="8f44e068">
            <seg n="19dc4612">
              Det finns två ärenden som rör Försvarsmakten och Vättern. Det
              ena gäller en ansökan om miljötillstånd för befintlig och utökad
              verksamhet vid Karlsborgs flygplats. Detta ärende prövas för närvarande
              av miljöprövningsdelegationen vid Länsstyrelsen i Västra Götalands
              län.
            </seg>
            <seg n="99899882">
              Det andra gäller Försvarsmaktens arbete med att förbereda en
              ansökan om omprövning av miljötillståndet för skjutmålet Hammaren.
              När Försvarsmakten har lämnat in sin ansökning till miljöprövningsdelegationen
              kommer även denna att prövas på det sätt miljöbalken föreskriver.
            </seg>
            <seg n="c717af82">
              I en miljöprövning får alla berörda möjlighet att lämna sina
              synpunkter. Prövningsmyndigheten gör sedan en sammanvägning av
              omständigheterna i ärendet och fattar sitt beslut. Miljöbalkens
              krav innebär att en samlad prövning ska göras av alla olika miljöeffekter
              som en verksamhet riskerar att medföra.
            </seg>
            <seg n="0016101d">
              Som den förre miljöministern Andreas Carlgren i tidigare interpellationssvar
              har anfört är Vättern en unik, känslig och mycket viktig vattentäkt.
              En miljöprövning är nödvändig för att vi ska kunna upprätthålla
              skyddet för människors hälsa och för miljön.
            </seg>
            <seg n="cfa30e5a">
              Som statsråd varken kan eller får jag kommentera ett pågående
              miljöprövningsärende. Inte heller ska jag kommentera ett ärende
              som ännu bereds inom Försvarsmakten.
            </seg>
          </u>
          <note type="speaker" n="a5ab3eb1">
            Anf. 3 PETER RÅDBERG (MP):
          </note>
          <u who="peter_radberg_0f74c9" xml:id="i-b9e96a838221eabe-0" n="0443d617">
            <seg n="5ef8e8b9">
              Fru talman! Jag vill tacka försvarsministern för svaret. Jag
              har förståelse för att försvarsministern inte kan gå in och påverka
              eller kommentera länsstyrelsens arbete, men jag hade ändå förväntat
              mig att försvarsministern skulle leverera någon form av åsikt
              i ärendet och meddela var regeringen står.
            </seg>
            <seg n="a848d05b">
              Den här frågan har två dimensioner. Dels är det en miljöfråga,
              precis som försvarsministern var inne på, dels är det också en
              försvarsfråga. Försvarsministern kommenterar lite flyktigt miljöfrågan,
              men han nämner inte med ett ord den försvarspolitiska dimensionen,
              det vill säga varför man vill utöka den här verksamheten.
            </seg>
            <seg n="36cc37d1">
              Miljöaspekterna är naturligtvis omfattande när det gäller Vättern.
              Vättern är vattentäkt för hundratusentals människor och är en
              av Europas största dricksvattenreservoarer. Den är därmed av stor
              betydelse för människor som bor runt sjön. Vättern skyddas också
              av fyra riksintressen enligt miljöbalken, nämligen friluftsliv,
              fiske, natur- och kulturmiljö. Dessutom är Vättern i sin helhet
              en del av EU:s nätverk av skyddade områden, det så kallade Natura
              2000, och har därmed stort riksintresse enligt vår tidigare miljöminister
              Andreas Carlgren.
            </seg>
            <seg n="91d67694">
              Jag tror att försvarsministern förstår att människor runt Vättern
              är upprörda och oroliga över att Försvarsmakten vill öka den militära
              verksamheten med 300 procent. Det handlar om 80 dagar per år då
              Försvarsmakten ska komma med JAS eller helikoptrar över Vättern,
              och då räknas inte vinterns tre månader in. Dessa 80 dagar ska
              alltså slås egentligen ut på cirka nio månader. Enligt den ansökan
              som Försvarsmakten lämnat in handlar det också om att man ska
              få fälla bomber under nätterna. Man har begärt att få göra det
              under tio nätter per år.
            </seg>
            <seg n="7609fb85">
              Det är attackplan JAS 39 Gripen, fler helikoptrar och raketer
              med undervattensexplosioner som ska användas. Detta är både land-
              och sjöbaserat. Dessutom vill man öka utsläppen från 193 till
              5 600 kubikmeter flygfotogen varje år.
            </seg>
            <seg n="5a1d65ae">
              Som jag sade inledningsvis har Vätternbombningen också en försvarspolitisk
              dimension. Man ansöker om att få skjuta bland annat 10 000 raketer
              och avlossa 30 000 skott med automatkanoner. Flyghöjden för JAS
              39 Gripen varierar från ungefär 100 till 400 meter. För de fyra
              olika helikoptertyperna är flyghöjden lägre än 100 meter.
            </seg>
            <seg n="b0f0b04b">
              Försvarsmakten hänvisar till tre huvudargument för utvidgningen.
            </seg>
            <seg n="84216747">
              Det första skälet är nedläggningen av F 6 i Karlsborg.
            </seg>
            <seg n="2d1d5637">
              Det andra skälet är att det inte finns någon annan plats att
              öva på än Vättern. Men då har man inte ansökt om någon annan plats.
              Det ska man göra enligt miljöbalken. Där har Försvarsmakten inte
              gjort sin läxa.
            </seg>
            <seg n="59fa8980">
              Det tredje skälet är ökad internationell inriktning och internationella
              uppdrag.
            </seg>
            <seg n="08a9abbb">
              Det sista skälet skulle jag vilja att försvarsministern utvecklar
              lite grann. Vilka är de internationella uppdragen och behoven
              som åsyftas just för detta?
            </seg>
          </u>
          <note type="speaker" n="53bb6fd6">
            Anf. 4 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-0" n="f6442cd5">
            <seg n="f18bfde3">
              Fru talman! Jag är en av de hundratusentals människor som bor
              kring Vättern och använder Vättern som rekreationssjö. Vi promenerar
              i detta underbara landskap. När vi Jönköpingsbor är ute i världen
              eller till och med i Helsingfors längtar vi alltid tillbaka till
              det friska och klara Vättervattnet. Det är nog det bästa dricksvatten
              som finns i denna värld. Att kolsyra det är en skam.
            </seg>
            <seg n="2004f803">
              Många runt Vättern kände en stor upprördhet när planerna från
              Försvarsmakten kungjordes. Detta är i en tid då Sverige har lagt
              om sin försvarspolitik, minskat den militära aktiviteten och omorienterat
              den, inte sällan med påfrestningar för de kommuner som härbärgerade
              regementen och annan försvarsinriktad verksamhet.
            </seg>
            <seg n="0ed26f96">
              Då kommer beskedet på en plats där en flygflottilj lades ned
              och orsakade arbetsmarknadsproblem på orten. Med det som utgångspunkt
              ska man på ett oerhört kraftfullt sätt utöka övningar på Vättern
              med flygtimmar, buller men framför allt oro för de kemikalier
              som blir rester av de bombövningar som ska utföras.
            </seg>
            <seg n="740b4b0d">
              Jag vet att miljönämnder och deras motsvarigheter i min hemkommun
              och i många andra kommuner har engagerat sig och frivilligorganisationer
              och ideella krafter. Det har gjorts många studier och aktiviteter.
              Det finns en påtaglig oro som jag delar.
            </seg>
            <seg n="71f89a70">
              Jag ställde en fråga till den tidigare miljöministern med anledning
              av det vi diskuterar. Andreas Carlgren visade ett engagemang i
              sitt svar. Vättern är en unik miljö, och regeringen prioriterar
              både havs- och vattenmiljöarbete och arbetet med en giftfri miljö.
              Jag tycker att han tog farhågorna för att förorena Vättern och
              belasta Vättern med nya gifter på ett allvarsamt och engagerat
              sätt.
            </seg>
            <seg n="8f272d0d">
              Jag är nu medveten om att försvarsministern inte är miljöminister.
              Men man hade kunnat tänka och tycka att stänk av det engagemanget
              också hade kunnat gå över departementsgränsen. Det måste vara
              så att det finns annan plats och annan möjlighet i vårt stora
              land att utföra övningar. Det kan till och med vara så att man
              kan utföra dem med annan teknik än att nödvändigtvis vräka kemikalier
              på jord eller sjö.
            </seg>
          </u>
          <note type="speaker" n="49fb5e3c">
            Anf. 5 Försvarsminister STEN TOLGFORS (M):
          </note>
          <u who="unknown" xml:id="i-9ecf33aa17004efb-1" n="8f44e068">
            <seg n="7a4496f4">
              Fru talman! Jag ska börja med att konstatera att Peter Persson
              inte är up-to-date. Han beskriver den tidigare socialdemokratiska
              regeringens försvarspolitik med ständiga nedläggningar och sänkta
              ambitioner och inte den här regeringens. Vi ökar tvärtom ambitionen
              och övningsverksamheten för att få ett försvar av högre kvalitet.
            </seg>
            <seg n="671d0094">
              Nästa sak jag vill notera i kammaren är att det självfallet är
              upp till enskilda ledamöter att interpellera om precis vad de
              önskar. Men jag kan notera att interpellationerna till mig nu
              regelbundet handlar om att diskutera pågående miljöprövningar,
              vilket jag är förhindrad att göra.
            </seg>
            <seg n="1381e15a">
              Man går direkt in i enskilda ärenden, som Peter Rådberg nu gjorde,
              noterar med förståelse att jag är förhindrad att göra det, men
              ber mig ändå samtidigt att ingripa och ber om uppfattningar. Det
              handlar om pågående miljöprövningar, en ansökan från Försvarsmakten
              som ännu icke är inlämnad eller remissvar från Försvarsmakten
              och juridiska prövningar.
            </seg>
            <seg n="f696180c">
              Det är alltihop saker som jag är övertygad att samma eller andra
              ledamöter nog skulle finna anledning att gå till KU med om jag
              verkligen gick in på det sätt som ledamöterna önskar. Jag tror
              att debatterna vinner på om varje interpellation blir något mer
              generell till sin karaktär än vad de nu ibland är.
            </seg>
            <seg n="49457d3c">
              Detta prövas i enlighet med miljöbalkens bestämmelser. Riksdagen
              äger miljöbalken som lagstiftning. Försvarsmakten utarbetar en
              ansökan om omprövning av miljötillstånd för skjutmålet Hammaren.
              När den lämnas till miljöprövningsdelegationen ska ansökan prövas
              på det sätt som lagstiftningen föreskriver. Det innebär att alla
              berörda får lämna synpunkter. Sedan gör miljöprövningsdelegationen
              en sammanvägning och fattar beslut.
            </seg>
            <seg n="cb51f161">
              Det gör inte Försvarsmakten. Den värnar sitt intresse, precis
              som den ska enligt lagstiftningen. Andra har enligt samma lagstiftning
              att väga samman detta. Det finns också en instansordning för överprövning.
              Det är den jag vill värna och respektera.
            </seg>
            <seg n="6bd5022d">
              Riksdagen har beslutat om miljöbalken. Jag har inte hört Peter
              Rådberg säga i den här debatten att den ska omprövas, att riksintressen
              ska tas bort eller så. Det handlar om hur jag ska gå in i enskilda
              ärenden, vilket jag på goda grunder är förhindrad att göra.
            </seg>
            <seg n="4177a592">
              Vi har en beslutsordning fastställd i lag. Det är det demokratiskt
              beslutade regelverk vi har att förhålla oss till.
            </seg>
            <seg n="f7830a69">
              Det är korrekt att man vill utöka verksamheten. Man går från
              20 till 30 skjutdagar per år med JAS 39 Gripen. Jag kan dock icke
              som Peter Rådberg finna de påstådda tre huvudargumenten som något
              slags skäl för Försvarsmakten. Vi ser inget i samrådsunderlaget
              som pekar på det.
            </seg>
            <seg n="834f366d">
              Internationell verksamhet är en del av Försvarsmaktens vardagliga
              verksamhet. Vi gör insatser, bygger säkerhet och övar också tillsammans
              med andra. I samrådsunderlaget hittade departementet heller inte
              någonting om koppling till nedläggning av Karlsborg. Det är alltså
              inte, som sades i debatten, utgångspunkterna.
            </seg>
            <seg n="023372cf">
              Däremot är Hammaren det enda skjutmålet i Sverige som ligger
              inom räckvidd för de kvarvarande flygflottiljerna F 7 och F 17
              där JAS Gripen kan öva skjutning med automatkanon. Det är enda
              platsen där man kan genomföra en övning med start och landning
              på hemmabasen. Det andra alternativet ligger utanför Luleå. Det
              är delvis svaret på frågan om alternativ lokalisering.
            </seg>
            <seg n="bfdc3671">
              Det är prövningsmyndigheten som också ska pröva frågan om alternativ
              lokalisering och avgöra om en alternativ lokalisering ska redovisas
              av Försvarsmakten eller inte. I många skjutfälts- och flygflottiljsprövningsärenden
              har man inte begärt en sådan redovisning.
            </seg>
            <seg n="20617381">
              Nu är vi på nivån förberedande samråd. Det syftar till att belysa
              verksamheten på det aktuella stället och inte i första hand att
              belysa alternativen.
            </seg>
          </u>
          <note type="speaker" n="6283ff27">
            Anf. 6 PETER RÅDBERG (MP):
          </note>
          <u who="peter_radberg_0f74c9" xml:id="i-b9e96a838221eabe-1" n="0443d617">
            <seg n="d3f0462e">
              Fru talman! Jag kan förstå att försvarsministern inte kan gå
              in på miljöfrågor. Jag sade faktiskt det. Men när det gäller Karlsborg
              är det Försvarsmakten själv som har angett detta som ett argument.
              Jag läste upp de tre argument som Försvarsmakten har angivit som
              skäl till detta. Ett var nedläggningen av F 6 i Karlsborg. Jag
              har inte hittat på det här eller dragit till med någonting. Jag
              läser exakt vad Försvarsmakten själva säger, och jag har träffat
              dem vid två tillfällen
            </seg>
            <seg n="ecd88295">
              När det gäller Luleå är problemet att de inte har ansökt om Luleå,
              Sten Tolgfors. De bryter därmed mot miljöbalken i den meningen
              att de bara vill vara på ett ställe, i det här fallet vid Vättern.
              Det är däri problemet ligger. Jag accepterar att man ska ha flygövningar.
              Vi köper detta; det är inte det som är problemet. Frågan är varför
              man inte lägger fram ansökningar och får en bra utredning på flera
              ställen. Varför vill man öka verksamheten med 300 procent, från
              20 till 80 dagar? Det är klart att folk som bor i området, näringsliv
              och så vidare är frustrerade. Det är alltifrån vänster till höger
              som tycker så. Det finns en samlad opposition mot detta i alla
              partier.
            </seg>
            <seg n="322369d0">
              Jag tycker att det vore klädsamt om försvarsministern åtminstone
              kunde utveckla lite grann på den försvarspolitiska delen. Men
              om jag ska gissa på den punkten vilka man ska öva med kan det
              vara till exempel Nordic Battlegroup eller PFP, Partnership for
              Peace. Det är vad jag kan gissa, men jag får inget besked på denna
              punkt.
            </seg>
            <seg n="9783ad4d">
              Försvarsmakten har agerat i någon form av samklang med den övriga
              befolkningen tidigare. Men här har vi ett tydligt exempel där
              Försvarsmakten går rätt emot vad befolkningen vill. Detta tycker
              jag är olyckligt. Vi har haft flera sammanträffanden med upp till
              300400 människor som kommer och vill ställa frågor till Försvarsmakten.
              Vi har varit inbjudna. Jag har mött blåsten från befolkningen
              runt Vättern. Försvarsmakten står bara still och kan inte ändra
              sig i någonting. Detta tycker jag är olyckligt.
            </seg>
            <seg n="e01ddf8a">
              Därför måste jag naturligtvis i nästa steg vända mig till regeringen
              direkt för att få något besked om varför det är så här. Regeringen
              borde åtminstone kunna ge en förklaring till denna jätteökning
              just här och inte någon annanstans. Men försvarsministern vill
              inte svara på den frågan. Jag tycker att det är olyckligt, men
              jag hoppas ändå att du kan ge något svar, Sten.
            </seg>
          </u>
          <note type="speaker" n="df00826c">
            Anf. 7 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-1" n="f6442cd5">
            <seg n="3b3e29f3">
              Fru talman! Jag måste säga att jag blev en smula upprörd när
              jag hörde försvarsministern säga att det var onödigt ivrigt att
              interpellera eller ställa frågor i en fråga som står inför en
              annan prövning.
            </seg>
            <seg n="50a21523">
              Då tror jag inte att försvarsministern har varit i trakterna
              runt Vättern och mött människors oro inför beskedet att utsläppen
              av flygfotogen ska öka från 193 till 5 600 kubikmeter årligen.
              Det blir projektilskrot från bly, stål och koppar som kommer att
              ha påtagligt negativa effekter för en stor dricksvattentäkt. Försvarsministern
              säger: Detta är Försvarsmakten. Vi får invänta prövningen.
            </seg>
            <seg n="d3de2d45">
              I politisk verksamhet ingår för mig att driva opinion och påtala
              negativa och positiva effekter på skilda områden. Man förväntar
              sig ändå att försvarsministern har en uppfattning om Försvarsmakten
              allmänt sett. Är det inte möjligt att ha en inriktning på övningsarbetet,
              som förvisso är nödvändigt, som är mer gynnande och inte negativt
              påverkande för miljön på land eller vatten?
            </seg>
            <seg n="7990c54f">
              Jag tycker att försvarsministern i denna debatt har visat en
              nonchalans mot engagemang och miljöintressen som är anmärkningsvärd.
            </seg>
          </u>
          <note type="speaker" n="fc3d248a">
            Anf. 8 Försvarsminister STEN TOLGFORS (M):
          </note>
          <u who="unknown" xml:id="i-9ecf33aa17004efb-2" n="8f44e068">
            <seg n="939b3b69">
              Fru talman! Peter Persson gjorde det där så bra, så jag vill
              knappt tillägga någonting. Han visade precis att han inte förstår
              skillnaden mellan vad som är just en opinionsbildning och en generell
              debatt om Försvarsmaktens inriktning, utbildning och övningsverksamhet
              och att begära att en politiker och minister går in i ett enskilt
              ärende som är föremål för juridisk prövning.
            </seg>
            <seg n="8fa9a607">
              Peter Persson äger miljöbalken här i riksdagen tillsammans med
              sina kolleger. Jag vet inte om Peter Persson har väckt motioner
              där han motionerar om att riksintresset av försvar, till exempel,
              ska utgå, ges en annan riktning eller något sådant. Jag vet inte
              om han har motionerat om ett beslut om en annan instans- och processordning
              i hanteringen av miljöbalken. Jag tvivlar starkt på att han har
              gjort det.
            </seg>
            <seg n="f9a1696b">
              Det är just denna sammanblandning som jag ville fästa uppmärksamhet
              på. Jag vill mer än gärna diskutera försvarets inriktning, de
              höjda ambitionerna för övningsverksamhet, för utbildning, för
              militär förmåga och för förmåga att bidra till internationell
              fred och säkerhet i världen.
            </seg>
            <seg n="9e27e9d7">
              Men det är inte det interpellationen handlar om. Det är detta
              jag anmäler som ett problem. Också Peter Rådberg resonerade om
              att han såg att denna konflikt finns. Det ser dock inte Peter
              Persson från Socialdemokraterna.
            </seg>
            <seg n="56777a27">
              Fru talman! Jag refererade för Peter Rådberg vad samrådsunderlaget
              säger. Rådberg säger att de inte har ansökt om Luleå. Jag lyfte
              fram ett mycket starkt argument för Försvarsmakten som man använder
              för att motivera just denna verksamhet: Hammaren är det enda skjutmålet
              i södra Sverige som ligger inom räckvidd för de kvarvarande flygflottiljerna
              F 7 och F 17 där JAS 39 Gripen kan öva skjutning med automatkanon.
            </seg>
            <seg n="f29d7f25">
              Jag nämnde också att om man vill starta och landa på sin hemmabas
              och göra en övning på vägen i samma pass är det detta som står
              till buds. Då blir Luleå en annan dimension. Det är inte heller
              detta som frågan handlar om, som jag har tolkat Rådberg.
            </seg>
            <seg n="5a0b9477">
              Jag förstår det här, för jag ser det varje gång Försvarsmakten
              vill värna eller utöka sin verksamhet vare sig det gäller övningsverksamhet
              eller syn på till exempel vindkraft: Det kommer lokala opinioner
              såväl för som emot. Många gånger har debatten i Sverige handlat
              om för lite aktivitet från Försvarsmakten. Nu, med ny regering,
              handlar det plötsligt om att det är för mycket aktivitet. I grunden
              tycker jag att det är en korrekt riktning att gå; att det blir
              mer aktivitet.
            </seg>
            <seg n="84422c25">
              För att kunna hantera lokal frustration och motstående intressen
              finns i miljöbalken såväl ett antal riksintressen listade som
              en processordning som väger samman dessa intressen. Det är denna
              jag vill värna från politisering. All prövning är till för att
              väga av intressen.
            </seg>
            <seg n="722da106">
              Nu berättar Peter Rådberg på ett bra sätt att detta inte bara
              är en juridisk prövning utan att det också sker ett samrådsförfarande
              och en diskussion med olika lokala intressenter och aktörer för
              att belysa frågorna helt och fullt. Det tycker jag är bra.
            </seg>
            <seg n="04a83651">
              Våra övningsområden, Peter Rådberg, är generellt öppna för internationell
              övning. Vi särskiljer dem inte längre på det sätt som vi gjorde
              förr. Vi jobbar dagligen ihop med Finland och andra länder i Afghanistan,
              till exempel. Därför finns ett behov av att öva tillsammans. Det
              är inget särskilt just för Hammaren, utan det är en generell inriktning.
            </seg>
            <seg n="1a9696d1">
              Jag vill igen understryka att jag gärna vill ha generella debatter
              om allt detta, inklusive övningsverksamheten. Men det blir svårt
              att föra politiska debatter i alla fall för mig som minister om
              enskilda ärenden som är föremål för juridisk prövning eller i
              vissa fall där Försvarsmakten själv inte ens har gjort färdigt
              sina underlag. Jag tror att i utkanten av detta ligger möjligen
              KU.
            </seg>
            <seg n="0f11c438">
              Jag noterar att Peter Rådberg flera gånger har sagt att han ser
              denna balanspunkt. Det tycker jag är bra. Jag uppfattar inte att
              Peter Persson såg den. Där handlar det bara om att gå in i en
              lokal opinion och debattera. Jag vill värna instansordningen och
              att man får en bra sammanvägning av olika intressen där Försvarsmakten
              tydligt redovisar sin grund för att man begär en utökning. Sedan
              får andra redovisa sina invändningar, och sedan vägs detta samman
              till ett beslut som också i slutändan kan överklagas.
            </seg>
          </u>
          <note type="speaker" n="22ad5c0b">
            Anf. 9 PETER RÅDBERG (MP):
          </note>
          <u who="peter_radberg_0f74c9" xml:id="i-b9e96a838221eabe-2" n="0443d617">
            <seg n="68587f1c">
              Fru talman! Det som jag tycker är lite oroväckande här är att
              Försvarsmakten borde ta lite mer hänsyn utifrån den hotbild som
              vi har i dag. Det skulle ha varit en helt annan diskussion om
              vi skulle ha levt 1953 och fört den då. Men nu gör vi inte det.
              Jag beklagar detta.
            </seg>
            <seg n="0b1ab036">
              Försvarsmakten säger att man inte får uttala sig. Jag förvånades
              när jag läste Jönköpings-Posten. Chefen för försvarets miljöprövningsenhet,
              Folke Borg, har själv skrivit detta i tidningen, så därför kan
              jag säga det. Han sade: Det är väsentligt att flygvapnet får genomföra
              fler övningar än de har rätt till i dag. Det är därför man håller
              på med sin tillståndsansökan.
            </seg>
            <seg n="e1cd6ca0">
              Detta säger han alltså i Jönköpings-Posten.
            </seg>
            <seg n="0223889f">
              Jag blir oerhört förvånad när en sådan person, det vill säga
              chefen för miljöprövningsenheten, har en åsikt och går ut och
              säger vad han tycker. Jag fick läsa det hur många gånger som helst
              eftersom jag undrade om det stod fel. Här går en sådan myndighetsperson
              ut och tycker till innan ett beslut är fattat, och det tycker
              jag är olyckligt.
            </seg>
            <seg n="9fc90fdf">
              Kan försvarsministern ge en beskrivning av de här internationella
              övningarna? Vad är det som gör att man måste öka dem just nu?
              Tidigare har man haft 20 dagar, och dessa 20 dagar har man inte
              utnyttjat fullt ut. Man har legat på ungefär 7580 procent. Helt
              plötsligt ska man gå från 20 dagar till 80 dagar. Det är en otroligt
              kraftig ökning. Det måste man sätta i relation till den hotbild
              som finns och försvarets intressen. Jag vore tacksam om jag kunde
              få en liten indikation på vad detta handlar om. De har inte ansökt
              om fler platser, och det stör mig ofantligt mycket. Man bryter
              faktiskt mot miljöbalken, som jag sade tidigare, och det tycker
              jag är illa.
            </seg>
          </u>
          <note type="speaker" n="6abd8957">
            Anf. 10 Försvarsminister STEN TOLGFORS (M):
          </note>
          <u who="unknown" xml:id="i-9ecf33aa17004efb-3" n="8f44e068">
            <seg n="1262ea16">
              Fru talman! Genom försvarsbesluten 1996, 2000 och 2004 avvecklades
              över 60 övnings- och skjutfält och skjutmål. Det innebär att de
              återstående fältens och skjutmålens betydelse har ökat, och ansvaret
              för det bär ju Socialdemokraterna som den ena av debattörerna
              representerar. Det var socialdemokratiska beslut som ledde till
              detta. Därför blev det så få kvar, och då ökar verksamheten på
              få platser. Det ligger en logik i detta.
            </seg>
            <seg n="adfccd03">
              Försvarsmakten anser att Hammaren är en viktigt övnings- och
              utbildningsanordning för att kunna vidmakthålla och utveckla insatsorganisationen.
              Man ansöker om att få gå från 20 till 30 dagar när det gäller
              Gripen. Det är ett generellt perspektiv på den internationella
              övningsverksamhet som Sverige numera bedriver. Detta gäller inte
              bara för Hammaren, utan det är generellt på det sättet. Man arbetar
              nu på en ganska detaljerad ansökan, en totalram för antalet skjutdagar
              och hur många dagar som får ianspråktas för respektive delverksamhet.
              Det handlar alltså inte bara om helikoptrar och Gripen utan även
              om SK 60, som vi inte har nämnt i debatten hittills. Det finns
              angivelser för antalet dagar, veckodagar och till och med klockslag,
              och olika ammunitionstyper specificeras. Verksamheten kommer också
              att variera år från år. Det är ett tak vi talar om och inte snittverksamhet.
              Det är ett tak för verksamheten. Det är en maximal omfattning
              av verksamheten vi talar om. Om till exempel både Gripen och helikoptrar
              övar samma dag tas en dag från vardera kvoten. Det innebär att
              antalet totala skjutdagar blir färre om man har samövningsverksamhet
              på plats.
            </seg>
            <seg n="f3006489">
              Fru talman! Jag gläds över och noterar verkligen att Peter Rådberg
              uppmärksammar den här problematiken i enskilda ärenden och den
              politiska debatt som jag har möjlighet att föra. Det här beror
              på att Försvarsmakten behöver kunna öva i närheten av sina flottiljer,
              och då går det inte att vara precis var som helst i landet.
            </seg>
            <seg n="194f7bd8">
              Med det vill jag tacka Peter Rådberg för bra debatt.
            </seg>
          </u>
          <note n="9627320c">
            Överläggningen var härmed avslutad.
          </note>
          <note n="51a7d4a2">
            10 § Svar på interpellation 2011/12:25 om regeringens ståndpunkt
            i fråga om svaveldirektivet
          </note>
          <note type="speaker" n="fa35df73">
            Anf. 11 Miljöminister LENA EK (C):
          </note>
          <u who="unknown" xml:id="i-9ecf33aa17004efb-4" n="8f44e068">
            <seg n="09a0ec9f">
              Fru talman! Ärade ledamöter! Jens Holm har frågat mig vilka åtgärder
              jag avser att vidta för att se till att svaveldirektivet träder
              i kraft snarast möjligt och med ambitiösa utsläppskrav samt vilka
              övriga åtgärder jag planerar för att minska utsläppen av svaveloxider.
            </seg>
            <seg n="552fd4bd">
              Den internationella sjöfartsorganisationen IMO:s, International
              Maritime Organization, regler om kraven på svavelhalten i marina
              bränslen framgår av Marpolkonventionen, bilaga VI. Kraven skärptes
              genom en ändring som 2008 antogs av samtliga medlemmar i organisationen,
              däribland Sverige. Skärpningen innebär att både de bränslen som
              används globalt samt de som används i de speciella svavelkontrollområdena
              måste bli renare i förhållande till tidigare.
            </seg>
            <seg n="bdbe51e4">
              Marpolbilagan VI har redan trätt i kraft. EU-kommissionen föreslår
              nu att EU-direktivet med regler om svavelhalten i olja ändras
              så att de skärpta kraven införlivas i EU:s regelverk. Kommissionens
              ambition är att skapa en samstämmighet mellan det internationella
              regelverket och EU:s regelverk. Regelverket i Marpol är bindande
              och kan inte ändras genom ett beslut i EU. Till skillnad från
              ett eventuellt regelverk inom EU finns det dock inga sanktionsmöjligheter
              inom Marpol.
            </seg>
            <seg n="fe2ab402">
              Den kontroversiella delen av beslutet är att svavelhalten i bränslena
              som används i svavelkontrollområdena ska sänkas till 0,1 procent
              svavel från och med den 1 januari 2015. Bland annat har svenska
              redare och svensk industri anfört att det förorsakar dem betydande
              merkostnader.
            </seg>
            <seg n="9a9de1de">
              Sverige avser att genomföra IMO:s överenskommelse tillsammans
              med och koordinerat med övriga stater runt Östersjön, Nordsjön
              och Engelska kanalen så att genomförandet alltså sker på ett sådant
              sätt att svensk industris konkurrenskraft bevaras. Sverige ska
              verka för att berörda EU-länder och Ryssland genomför överenskommelsen.
            </seg>
            <seg n="a656fbf6">
              När det gäller den andra delen av interpellationen, om övriga
              utsläpp av svaveloxider, stödde Sverige skärpningen av kraven
              på utsläppen från stora förbränningsanläggningar enligt EU:s nya
              direktiv om industriutsläpp som får effekt från år 2016.
            </seg>
            <seg n="6c29cf82">
              Fru talman! Samtidigt kan jag konstatera att utsläppen på land
              i Sverige har minskat med bortåt 97 procent sedan toppåren kring
              1970 och nu ligger på mycket låga nivåer. Hälso- och miljöeffekterna
              av dessa utsläpp är nu så små att vi inte har mycket mer att göra
              på land i Sverige. Däremot är det fortfarande viktigt att våra
              grannländer och sjöfarten vidtar åtgärder. Ett viktigt steg i
              det arbetet är att konventionen om långväga gränsöverskridande
              luftföroreningar och EU:s direktiv om nationella utsläppstak uppdateras.
              Regeringen verkar för att så ska ske så snart som möjligt.
            </seg>
          </u>
          <note type="speaker" n="a84c3605">
            Anf. 12 JENS HOLM (V):
          </note>
          <u who="jens_holm_726eb1" xml:id="i-84243b9e0ed79459-0" n="c6529eac">
            <seg n="3f8327e2">
              Fru talman! Jag vill tacka miljöministern för svaret. Utsläppen
              av svavel är en svår fråga, i alla fall om vi pratar om utsläppen
              från sjöfarten. De orsakar stora problem för miljön, inte minst
              vad gäller försurningen. De orsakar också stora folkhälsoproblem.
              Man har uppskattat att det sker ungefär 50 000 förtida dödsfall
              varje år i Europa som en direkt följd av sjöfartens utsläpp. Detta
              är utsläpp som vi nästan skulle kunna eliminera om vi fick igenom
              de här hårdare kraven. Östersjön, vårt eget innanhav, är extra
              hotad. Det är också därför som Östersjön är ett svavelkontrollområde.
            </seg>
            <seg n="912b687a">
              Därför är det bra att den internationella sjöfartsorganisationen
              och senare EU-kommissionen har bestämt sig för att det nu är dags
              att ta kontroll över de här utsläppen. Det är också därför som
              alla länder som ingår där, däribland Sverige och alla europeiska
              länder, står bakom den överenskommelse som innebär att utsläppen
              av svavel måste gå ned kraftigt. Det kommer självfallet att innebära
              förbättringar för miljön och för alla de tusentals människor som
              bor runt omkring.
            </seg>
            <seg n="d761e7dc">
              Jag tycker i grunden att det är mycket som är bra i miljöministerns
              svar. Miljöministern säger att vi ska införa de nya kraven från
              sjöfartsorganisationen och EU. Det tycker jag är bra. Men jag
              är samtidigt oroad eftersom jag vet att det finns andra ministrar
              i regeringen som har sagt att detta inte ska genomföras såsom
              vi har kommit överens om, det vill säga att det ska genomföras
              år 2015. Såvitt jag vet kommer det att bedrivas överläggningar
              i dag inom Regeringskansliet med miljöministern och andra ministrar
              om just detta. Jag trodde att ni var helt överens om att genomföra
              svaveldirektivet år 2015.
            </seg>
            <seg n="4e9b0851">
              Därför vill jag ha ett tydligt klargörande från miljöministern.
              Visst kommer Sverige att se till att vi lever upp till våra internationella
              åtaganden och EU-direktivet så att de nya kraven som gäller för
              Östersjön kommer att gälla från och med 2015? Det årtalet står
              nämligen inte i svaret från miljöministern.
            </seg>
            <seg n="31fcbcb4">
              Jag tycker att det är särskilt viktigt att hålla fast vid att
              direktivet ska genomföras 2015 eftersom jag vet att Lena Ek i
              EU-parlamentet tagit upp frågan med EU-kommissionen om att genomföra
              svaveldirektivet senare, 2020, och på så sätt tillmötesgå industrins
              krav. Jag hoppas verkligen att det inte längre gäller för Lena
              Ek och regeringen.
            </seg>
            <seg n="d9cba284">
              Jag är också lite oroad över miljöministerns svar när hon hänvisar
              till den svenska industrins konkurrenskraft. Låt oss vara helt
              ärliga. Att IMO-kravet och EU-kommissionens direktiv ska genomföras
              innebär att det kommer att kosta mer för sjöfarten och industrin.
              Det är inga astronomiska summor vi talar om när det gäller övergången
              till ett mer miljövänligt bränsle, såsom flytande naturgas och
              destillatolja med mycket lågt svavelinnehåll, eller installering
              av rökgasrening i fartygen, men det kommer att kosta en del. Det
              måste industrin vara beredd att betala. Därför är jag oroad över
              miljöministerns hänvisning till industrins konkurrenskraft.
            </seg>
            <seg n="b3a4677a">
              Visst är det 2015 som gäller, Lena Ek?
            </seg>
          </u>
          <note type="speaker" n="7a3ae555">
            Anf. 13 JONAS SJÖSTEDT (V):
          </note>
          <u who="jonas_sjostedt_818231" xml:id="i-39ae2e349a3ff0fa-0" n="80d2a95c">
            <seg n="facd3fd8">
              Fru talman, miljöministern, kolleger! Jens Holm har väckt en
              viktig miljöfråga som handlar om svavelhalten i de marina bränslena.
              Det är, kan man säga, ett område där vi släpar efter. Vi har renat
              en stor del av svavelutsläppen på land. De bränslen som används
              i exempelvis vanliga bilar är mycket renare när det gäller svavel
              än oljorna till sjöss. Samtidigt vet vi att de svavelhaltiga bränslena
              orsakar stora problem med försurning och ger betydande folkhälsoproblem.
            </seg>
            <seg n="26060e1a">
              Det är ingen nyhet att vi internationellt förpliktat oss att
              genomföra de mer ambitiösa miljökraven. Industrin har vetat om
              det sedan åtminstone 2008, och även politikerna har vetat om det.
              Därför är det förvånande att vi via debattsidorna den senaste
              tiden kunnat se att det verkar finnas något av en öppen konflikt
              i regeringen där en minister ena dagen säger att vi inte ska göra
              det och en annan minister nästa dag säger att vi ska göra det.
              Sedan kommer skrivningar i budgetpropositionen som rimligen får
              bedömas som tvetydiga och oklara beträffande vilket besked man
              egentligen ger.
            </seg>
            <seg n="21b08480">
              Samtidigt vet vi att tekniken för att använda de renare bränslena
              finns. Häromveckan kom nyheten att Viking Line, ett av de stora
              rederierna på Östersjön, bygger en ny färja som kommer att gå
              på flytande naturgas, ett mycket renare bränsle. Det är en teknisk
              utveckling som vi naturligtvis vill göra allt för att påskynda
              och på olika sätt stimulera. Jag tycker att man ska se de nya
              reglerna som ett sätt att investera för framtiden.
            </seg>
            <seg n="b3f84cbd">
              Nu tycker jag att det är dags för ett klargörande. Kan vi lita
              på regeringen till hundra procent i den här frågan? Får vi ett
              löfte i dag om att man inte kommer att försöka skjuta upp tidsgränsen
              från den 1 januari 2015, att det är det datum som gäller och att
              det är hela regeringens ståndpunkt? Kan vi lita på att man inte
              kommer att undanta exempelvis vissa kategorier av transportörer
              från regelverket?
            </seg>
            <seg n="522da066">
              Sveriges trovärdighet som miljönation står lite grann på spel.
              Om vi sluter internationella överenskommelser, som ju detta handlar
              om, och gärna vill se oss som pådrivare försvagas det om vi själva
              inte kan leva upp till de förpliktelser vi tagit på oss.
            </seg>
          </u>
          <note type="speaker" n="974a2303">
            Anf. 14 LARS TYSKLIND (FP):
          </note>
          <u who="lars_tysklind_44f290" xml:id="i-989db24d97b72649-0" n="ebc921aa">
            <seg n="6b3f91a2">
              Fru talman! Vi är naturligtvis helt eniga om att detta är en
              viktig miljöfråga och att den måste diskuteras. Det är otvetydigt
              att svavelutsläppen är ett stort hälso- och miljöproblem, och
              alla krav på att sänka sådana utsläpp är högst legitima och relevanta.
              Därför känns det mycket tillfredsställande att svavelkontrollområdet
              kom till och att vi redan i dag bara har 1 procent svavel i det
              bränsle som finns i området från Engelska kanalen upp till Östersjön.
            </seg>
            <seg n="44b8632a">
              Det talas om koordinering och samordning med övriga länder. Det
              är nog nödvändigt, men samtidigt måste man sätta fokus på de potentiella
              hälso- och miljövinster som finns. Jag tycker, precis som sagts,
              att krav är teknikdrivande. Vi har sett att kravet på 0,1 procent
              svavel från 2015 varit teknikdrivande. Utan tvekan har sjöfartsnäringen
              tagit sig an den utmaningen. Det är inte så att de sitter stilla
              och bara väntar på att någon ska skjuta upp IMO-beslutet. De har
              till exempel jobbat mycket med gasdrift. Inom parentes kan nämnas
              att det finns mindre rederier som bedriver sjöfart som redan har
              den typen av bränsle. Det kanske kan ses som en konkurrensfördel.
            </seg>
            <seg n="d8c01834">
              När det gäller konkurrenskraften går det dock inte att bara vifta
              bort frågan. Vi talar om högre kostnader och att sjöfarten, liksom
              industrin, måste vara beredd att ta dem. Ja, det måste de göra
              över tid. Vi kan inte acceptera att 50 000 drabbas av en för tidig
              död i Europa. Det är naturligtvis helt uteslutet. Men man måste
              också ta med i ekvationen att detta inte får pressas fram alltför
              hårt. Risken finns annars att svensk industri, för att kunna bevara
              konkurrenskraften, gör en överflyttning från sjöfart till olika
              transportslag på land. I så fall har vi fått en kontraproduktiv
              situation. Den risken ska man nog inte negligera utan tvärtom
              ta på fullaste allvar.
            </seg>
            <seg n="0eab9e96">
              Som politiker kan vi lätt tala om teknik, att det finns tekniker
              och så vidare, men om man talar med sjöfartsnäringen visar det
              sig att det är de som mest ivrar för detta. Man får dock konstatera
              att det i vår nuvarande handelsflotta inte är alldeles självklart
              att man tekniskt kan installera skrubbrar och annat för att faktiskt
              kunna uppfylla kraven. Någon typ av infasning tror jag att vi
              trots allt måste acceptera. Det kan bli en märklig diskussion
              om den ska handla om att flytta datumet; man behöver kanske inte
              diskutera det så mycket.
            </seg>
            <seg n="c980a48a">
              Någon typ av infasning bör man alltså ha och då i så fall gå
              ned så att säga på fartygsnivå och göra undantag. Det vore högst
              olyckligt om kostnaderna steg så mycket att man i stället flyttade
              över till landtransporter. Vi är alla överens om att sjöfarten
              på sikt har en väldig potential just för miljöns skull. Den risken
              tycker jag därför att vi absolut ska ta med i diskussionen.
            </seg>
            <seg n="77380842">
              Det är inte så att sjöfartsnäringen inte tar sig an utmaningen,
              utan det framkommer i kontakter och av olika beskrivningar att
              de verkligen tar sig an problemet och är beredda att lösa det.
              Samtidigt måste man se de rent tekniska problem som finns. Det
              stora problemet i världen är kanske trots allt de 3 ½ procenten
              svavel, och att det hela skulle riskera att dröja ända till 2025.
              Det vore ett verkligt tråkigt beslut.
            </seg>
          </u>
          <note type="speaker" n="0d6fee34">
            Anf. 15 Miljöminister LENA EK (C):
          </note>
          <u who="unknown" xml:id="i-9ecf33aa17004efb-5" n="8f44e068">
            <seg n="8aa741f9">
              Fru talman! Låt mig först ta upp frågan om hälsoeffekterna vid
              utsläpp av svaveloxider. Det mycket välrenommerade Centre for
              Energy, Environment and Health i Danmark har publicerat en undersökning
              där man beräknat hälsofrekvensen till 49 500 förtida dödsfall
              år 2000 orsakade av sjöfarten. Man beräknar att antalet kommer
              att stiga till 53 200 förtida dödsfall år 2020.
            </seg>
            <seg n="08d9ffb3">
              Det här är naturligtvis en oerhört allvarlig fråga. Sverige har
              drivit den sedan miljökonferensen i Helsingfors 1972, framför
              allt i FN:s internationella sjöfartsorganisation. Kravskärpningarna
              antogs 2008 och innebär en sänkning av svavelhalten i bränsle
              som används inom svavelkontrollområden, från 1,0 till 0,1 viktprocent.
              Detta ska gälla från den 1 januari 2015.
            </seg>
            <seg n="b07d3599">
              Regeringen har i budgetpropositionen överlämnat till riksdagen
              en text som säger att Sverige avser att genomföra IMO:s överenskommelse,
              tillsammans med och koordinerat med övriga stater runt Östersjön,
              Nordsjön och Engelska kanalen, så att genomförandet sker på ett
              sådant sätt att svensk industris konkurrenskraft bevaras. Jag
              ska tillägga att svavelkontrollområdena omfattar inte bara Östersjön,
              Nordsjön och Engelska kanalen utan också en bred remsa längs den
              amerikanska och den kanadensiska kusten. Beslutet fattades enhälligt
              i IMO. Ingen protesterade, utan beslutet trädde i kraft den 1
              juli 2010. Det är svaret i den hälsomässiga delen.
            </seg>
            <seg n="851f333e">
              Dessutom kan jag säga att det är självklart att vi också måste
              ha en balans med konkurrenskraften hos svensk industri och svensk
              sjöfart. Det är därför fullständigt naturligt att jag på min förra
              politiska plattform ställde frågor om olika tidsgränser, nivågränser
              och områden samt, vilket ingen har tagit upp hittills, hur införande
              av utsläppsrätter för sjöfarten skulle komma att påverka sjöfarten.
              Det tycker jag personligen är en väl så viktig fråga, och den
              ligger också i närtid enligt de beslut som har tagits om direktivet
              om handel med utsläppsrätter i Europa.
            </seg>
            <seg n="a3fa0991">
              Jag tycker också att det är naturligt att vi i kombination med
              att bevaka miljö- och hälsoeffekter jobbar för att sänka kostnaderna
              för svensk industri. Det handlar om svensk konkurrenskraft och
              dessutom om världens miljömässigt kanske bäst producerade malm
              och stål. Dessutom kommer det från pappersindustrin pappersmassa
              som har väldigt god miljöstandard jämfört med många andra produkter.
            </seg>
          </u>
          <note type="speaker" n="13e1c76b">
            Anf. 16 JENS HOLM (V):
          </note>
          <u who="jens_holm_726eb1" xml:id="i-84243b9e0ed79459-1" n="c6529eac">
            <seg n="bbdfecd9">
              Fru talman! Jag tackar Lena Ek för det svaret, men noterar att
              hon i sitt svar inte nämner att det är 2015 som gäller för Sveriges
              del. Men det kanske är så självklart att hon inte behöver nämna
              det. Jag skulle dock vara väldigt tacksam om hon gjorde det, eftersom
              det inte står i interpellationssvaret och inte heller i regeringens
              budget att Sverige kommer att införa kraven på 0,1 procents svavelhalt
              i sjöfartens bränsle från och med den 1 januari 2015. Lena Ek,
              kan du inte säga det här i kammaren, så att jag inte behöver lägga
              mer tid på det? Den 1 januari 2015 genomför Sverige detta, utan
              undantag, utan reservationer, utan ifall att, utifall det och
              ditten och datten. Det är den 1 januari 2015 som gäller. Snälla,
              ge oss ett förtydligande om det!
            </seg>
            <seg n="65994858">
              Det är inte bara Östersjön och inte bara Sverige som kommer att
              få de nya högre kraven. Det är precis som miljöministern säger.
              Detta gäller även Storbritanniens kust samt kusten kring Kanada
              och USA, i princip hela Nordamerika. Det är inga små områden.
              Från deras kust och 40 mil ut i havet kommer man att ha de nya
              höga kraven på svavelutsläppen. Självklart kommer det, om vi politiker
              nu bara gör jobbet, att skapas en stor efterfrågan på nya bränslen
              som innehåller minimalt med svavel. Och självklart kommer det
              att skapa en enorm möjlighet för alla de företag som erbjuder
              installation av så kallade skrubbrar, alltså rökgasrenare, som
              man kan sätta in på de flesta större fartyg.
            </seg>
            <seg n="6e709469">
              Min kollega Jonas Sjöstedt tog upp ett väldigt bra exempel: Viking
              Line kommer snart att köra med sin nya färja, som lever upp till
              dessa krav. Jag vet att Gotlandsfärjorna Gotlandia och Gotlandia
              II i dag kör på ett bränsle som innehåller 0,2 procent svavel.
              De är nästan där också. Det gäller alltså att vi politiker ser
              till att vi sätter sådana nivåer som gynnar de företag och transportörer
              som går före för miljöns skull.
            </seg>
            <seg n="b0eca01e">
              Jag har ytterligare en fråga till miljöministern. Miljöministern
              pratade om att det måste vara balans i det hela och att vi måste
              se till att vi stöttar svensk industri. Den svenska konkurrenskraften
              får inte drabbas av detta, säger hon exempelvis. Men jag vill
              veta hur vi ska göra detta. Att genomföra det som man har åtagit
              sig kan inte det vara ett sätt att se till att man värnar konkurrenskraften?
              Hur tänker sig Lena Ek detta? Ska regeringen gå ut med bidrag
              till företagen? Kommer man att söka pengar från EU? Vad ska man
              göra för att konkurrenskraften inte ska drabbas?
            </seg>
          </u>
          <note type="speaker" n="fe9a4f9b">
            Anf. 17 JONAS SJÖSTEDT (V):
          </note>
          <u who="jonas_sjostedt_818231" xml:id="i-39ae2e349a3ff0fa-1" n="80d2a95c">
            <seg n="6868d7d6">
              Fru talman! I grunden har både jag och Jens Holm ställt en ganska
              enkel och rak fråga till miljöministern: Lovar miljöministern
              att Sverige kommer att uppfylla åtagandena och från den 1 januari
              2015 följa de lägre gränserna för svavelhaltiga bränslen i Östersjön?
              Tyvärr har vi inte fått något svar. Jag skulle vilja ha ett rakt
              ja eller ett rakt nej från ministern. Det är oroande att vi inte
              har fått det.
            </seg>
            <seg n="5f50a70e">
              Tvärtom ökar tvetydigheterna. Moderaterna verkar vara emot dessa
              regler. Jag har fått intrycket att Centerpartiet är för dem. Lars
              Tysklind från Folkpartiet säger att han i princip är för dem men
              öppnar för en infasning, någon sorts övergångsperiod. Det gör
              att det åtminstone finns tre olika budskap från regeringspartierna
              om vad det är som gäller på det här området.
            </seg>
            <seg n="553f6633">
              Det ges heller inget svar i budgetpropositionen. De hala formuleringarna
              om konkurrenskraft och tvetydigheten om balans i miljöministerns
              eget anförande öppnar för att man inte ska följa regelverket.
              Jag menar att miljöministern är oss svaret skyldig.
            </seg>
            <seg n="e3a37fd0">
              Jag tycker att detta följer ett mönster. Centerpartiet hävdar
              att det är ett grönt parti. Men man har fått ge sig om kärnkraften,
              uranbrytningen och i praktiken delar av klimatmålen. Nu verkar
              man få ge sig om svavelhalten. Är Centerpartiet bara regeringens
              gröna alibi och inte regeringens gröna röst, som man säger? Det
              här är inte så imponerande som miljöpolitik.
            </seg>
            <seg n="4956f74b">
              Ge gärna ett ja eller ett nej som svar!
            </seg>
          </u>
          <note type="speaker" n="94e67b7c">
            Anf. 18 LARS TYSKLIND (FP):
          </note>
          <u who="lars_tysklind_44f290" xml:id="i-989db24d97b72649-1" n="ebc921aa">
            <seg n="9267438a">
              Fru talman! Man gör frågan lite för enkel. Det handlar om ja
              eller nej till ett datum.
            </seg>
            <seg n="bb29bc67">
              Viking Line är ett bra exempel som vi har tagit upp många gånger.
              Viking Line ska ha all kredit för att de har gått före, och de
              förstår naturligtvis hurdan framtiden är.
            </seg>
            <seg n="b0ccfe74">
              Naturligtvis ska inga nya fartyg komma in i det här systemet.
              De har ingen respit. Det hade man inte för utombordsmotorer och
              egentligen inte för någonting alls. Nya saker måste naturligtvis
              uppfylla kraven.
            </seg>
            <seg n="9eea4da2">
              Den oceangående trafiken har egentligen ett mindre problem. De
              kan skifta bränsle när de går in i SECA-området svavelkontrollområdet
              och det blir en väldigt liten del av kostnaden. Det som jag ser
              som en större risk handlar om överflyttning till landtransporter
              för närsjöfarten kustsjöfarten och inlandstrafiken. Där blir steget
              över till landtransporter i stället väldigt litet, om man ser
              det från industrins sida. Detta kan öka konkurrenskraften. Vi
              ska inte negligera den problematiken.
            </seg>
            <seg n="d989b259">
              Det handlar om 0,1 procent svavel eller motsvarande utsläpp.
              Man kan gå flera vägar. Man kan helt enkelt skaffa sig 0,1-procentig
              bunkerolja. Det är väl närmast en sorts dieselolja. Den finns
              naturligtvis på marknaden. Nu sägs det att det kan vara problem
              med tillgången.
            </seg>
            <seg n="8f7cda0b">
              Vad gäller alternativa bränslen, som hos Viking Line, tror jag
              att den mest framkomliga vägen är att man börjar köra på natur-
              och biogas, vilket man till och med pratar om. Där jobbar man
              väldigt hårt inom sjöfartsnäringen. Men det är heller ingen riktig
              quick fix. Vad jag förstått är det inte heller självklart att
              avgasreningssystem, som skrubbrar och sådant, går att installera
              i alla fartyg.
            </seg>
            <seg n="d9791553">
              Det finns inte olika linjer. Linjen är helt klar. Vi ska naturligtvis
              sänka utsläppen till motsvarande 0,1 procent svavel. Det är en
              hälso- och miljöriskfråga som måste lösas. Men gör det inte så
              enkelt som att det bara handlar om ett datum.
            </seg>
          </u>
          <note type="speaker" n="41e9d8fb">
            Anf. 19 Miljöminister LENA EK (C):
          </note>
          <u who="unknown" xml:id="i-9ecf33aa17004efb-6" n="8f44e068">
            <seg n="2c35b056">
              Fru talman! Jag tycker naturligtvis att det är jättebra att det
              finns flera partier i Sveriges riksdag som värnar om miljöfrågor,
              är aktiva och vill att det ska bli förbättringar. Det är utgångspunkten.
              Centerpartiet kommer att vara ett starkt parti även i fortsättningen
              när det gäller miljöfrågor. Vi tror att det går att förena en
              stark och ambitiös miljöpolitik med en god konkurrenskraft. Ibland
              är det till och med så att den svenska konkurrenskraften gynnar
              miljön. Om det nu är så att våra svenska mesaugnar ligger på allra
              bästa nivå i en internationell jämförelse för hur stål produceras
              ska det också naturligtvis kunna exporteras. Det är inte tal om
              det.
            </seg>
            <seg n="fda62d7e">
              Det finns en överenskommelse på papper, fullt läsbar, där tider
              och standarder är fullt utskrivna i text. Vi avser från regeringens
              sida att införa detta tillsammans med och koordinerat med övriga
              stater runt Östersjön.
            </seg>
            <seg n="e65ca441">
              Vi har nämligen en situation där vi i decennier har försökt få
              Ryssland att förhandla i dessa frågor, komma till skott och skriva
              under de internationella avtalen. Då tycker jag att det är att
              ta ansvar att se till att vi genomför de här reglerna koordinerat
              med Ryssland. Ryssland har oerhört mycket frakter på Östersjön,
              och vi vet att de frakterna inte alltid sker med fartyg av högsta
              internationella standard. Det här är en möjlighet att se till
              att det blir så, en möjlighet som är otroligt viktig för miljön
              i Östersjön.
            </seg>
            <seg n="0176fe62">
              Därför tycker jag att det är ansvarsfullt att hantera den här
              frågan på det viset.
            </seg>
            <seg n="e022ffa0">
              IMO-reglerna har, som jag sagt ett par gånger, trätt i kraft.
              Det som kommissionen nu försöker göra är, precis som man har gjort
              tidigare, att ändra i svaveldirektivet för att se till att EU:s
              interna regler överensstämmer med den globala internationella
              överenskommelsen i International Maritime Organization. Det tycker
              jag är bra.
            </seg>
          </u>
          <note n="8049dbf9">
            I detta anförande instämde Inger Fredriksson (C).
          </note>
          <note type="speaker" n="52c13ca0">
            Anf. 20 JENS HOLM (V):
          </note>
          <u who="jens_holm_726eb1" xml:id="i-84243b9e0ed79459-2" n="c6529eac">
            <seg n="d8921b69">
              Fru talman! Men ska vi vänta på Ryssland innan vi inför de nya
              kraven för svavelutsläpp är jag rädd för att vi får vänta väldigt
              länge. I Lena Eks svar på min interpellation nämns den 1 januari
              2015, men det nämns i en mening där det står att det är kontroversiellt.
              Det är just därför jag ställer frågan.
            </seg>
            <seg n="396b56db">
              Jag ställer också frågan i ljuset av att Lena Ek själv när hon
              var EU-parlamentariker ställde frågan till EU-kommissionen om
              möjligheten att vänta med införandet till 2020 i stället.
            </seg>
            <seg n="23ecad43">
              Det är därför jag tycker att det är så viktigt att vi får ett
              tydligt klarläggande från regeringen att vi ska leva upp till
              det som vi har åtagit oss internationellt, nämligen att de nya
              svavelkraven ska gälla från den 1 januari 2015.
            </seg>
            <seg n="ddc4a094">
              Jag ställde också en fråga om hur konkurrenskraften ska bevaras
              enligt den svenska regeringen. Som det verkar nu är det enda sättet
              att bevara konkurrenskraften att man ska vänta med införandet.
              Jag tycker att det är väldigt miljödefensivt. Det kanske finns
              andra sätt. Man kanske kan se till att hjälpa industrin så att
              de ställer om snabbare, stimulera dem så att de verkligen förstår
              att 2015 är det som gäller, att det är då de nya kraven på svavelutsläppen
              ska gälla.
            </seg>
            <seg n="63f660e6">
              Nu låter det som att om man bara väntar med det här blir det
              bättre för svensk konkurrenskraft. Det tror jag inte alls. Det
              är bättre att vi ser till att vi verkligen är med och ställer
              om i enlighet med det som vi har åtagit oss.
            </seg>
          </u>
          <note n="912c67ed">
            I detta anförande instämde Jonas Sjöstedt (V).
          </note>
          <note type="speaker" n="8ce86aca">
            Anf. 21 Miljöminister LENA EK (C):
          </note>
          <u who="unknown" xml:id="i-9ecf33aa17004efb-7" n="8f44e068">
            <seg n="13490fd1">
              Fru talman! Nej, vi ska inte vänta på Ryssland. Vi har bättre
              regler än Ryssland på alla områden som gäller sjöfart så här långt,
              och det ska vi ha i fortsättningen också. Men om vi koordinerat
              genomför IMO:s överenskommelse tillsammans med Ryssland kommer
              det att göra att deras nivåer förbättras. Det tjänar vi alla på,
              i alla fall vi som värnar om Östersjöns miljö.
            </seg>
            <seg n="d206f9d1">
              Det finns en hel lista med saker man kan göra för att stärka
              konkurrenskraften för sjöfart. Kommissionen har själv tillsatt
              en grupp som arbetar med detta, och där fokuserar de på forskning
              och innovation.
            </seg>
            <seg n="5b640214">
              Sjöfartsverkets utredning, som jag hoppas att interpellanten
              har läst, har en lista på nio olika åtgärder. Jag tycker att de
              flesta av dem är ganska bra, och vi bör diskutera dem. Det gäller
              till exempel frågan om landbaserad el, alternativa bränslen, ny
              motorteknik, skrubbrar i olika varianter, rökgasrening och hur
              man tar hand om avfallet efter att man har använt skrubbrar, vilket
              i sig kan vara ett miljöproblem som bör hanteras i hamnarna.
            </seg>
            <seg n="cf4d8f16">
              Här finns alltså oerhört mycket att göra för konkurrenskraften
              för sjöfarten. En del ska de göra själva, och en del kan vi hjälpa
              till med på olika sätt. Framför allt tror jag att en debatt som
              den här och att konsumenterna blir medvetna om vilka företag,
              både bland rederier och i vår basindustri, som tar ett miljöansvar
              kommer att hjälpa till i det sammanhanget.
            </seg>
            <seg n="4dfbb630">
              Sedan vill jag återigen, fru talman, som avslutning på denna
              väldigt intressanta interpellationsdebatt upprepa att IMO-överenskommelsen
              är antagen och står fast. Det EU gör nu är att ändra i svaveldirektivet
              så att det ska överensstämma med IMO-överenskommelsen.
            </seg>
          </u>
          <note n="9627320c">
            Överläggningen var härmed avslutad.
          </note>
          <note n="b62cc297">
            11 § Svar på interpellation 2011/12:29 om Kammarkollegiets möjligheter
            att agera vid vattenreglering
          </note>
          <note type="speaker" n="532341c6">
            Anf. 22 Miljöminister LENA EK (C):
          </note>
          <u who="unknown" xml:id="i-9ecf33aa17004efb-8" n="8f44e068">
            <seg n="3f6f48a6">
              Fru talman! Vi ska dra igenom tre omfattande interpellationsdebatter
              denna eftermiddag. Jag tycker att det är härligt när riksdagens
              ledamöter intresserar sig för miljöfrågor på detta aktiva sätt,
              och jag hoppas att vi får många debatter i fortsättningen.
            </seg>
            <seg n="b9f10116">
              Peter Persson har frågat mig om jag avser att ta något initiativ
              med anledning av vad som anförts om vattennivåerna i Vättern och
              Kammarkollegiets möjligheter att agera i saken och genom vilka
              initiativ jag avser att se till att det allmännas och medborgarnas
              intressen inom vattenregleringen kan bevakas av Kammarkollegiet.
            </seg>
            <seg n="59d0cd0e">
              Peter Persson tycks som utgångspunkt ha en omprövning av en så
              kallad vattendom. I en vattendom regleras rätten till och villkoren
              för reglering av sjöar och vattendrag, det vill säga att domen
              är ett tillstånd till att bedriva viss vattenverksamhet såsom
              bland annat reglering av vattennivå i en sjö. Enligt besked från
              Kammarkollegiet finns det ett öppet ärende om omprövning av vattendomen
              gällande Vättern hos Kammarkollegiet. Detta komplicerar saken
              i en debatt, för som statsråd varken kan eller får jag kommentera
              kollegiets handläggning av ärendet. Det är ett väl känt faktum.
            </seg>
            <seg n="a260f68f">
              Generellt kan dock följande sägas om möjligheterna att ompröva
              en vattendom. Förutsättningarna för omprövning eller ändring återfinns
              i miljöbalken. En omprövning kan initieras av innehavaren av vattendomen.
              Därutöver kan kommunen eller ett vattenförbund hemställa om ändrade
              eller nya bestämmelser om innehållande och tappning av vatten
              om den vill tillgodose den allmänna miljövården eller hälsovården
              eller främja fisket. Det finns ett antal anledningar att begära
              omprövning. En omprövning kan också sökas av Naturvårdsverket,
              Kammarkollegiet och länsstyrelserna.
            </seg>
            <seg n="1c69c998">
              Syftet med omprövning är att möjliggöra en anpassning av tillstånd
              och villkor till ändrade förhållanden såsom ändringar i vattenförhållanden,
              ny teknik och nya samhälleliga värderingar och krav. Jag kan möjligen
              tillägga: förmodligen också klimateffekter i framtiden.
            </seg>
            <seg n="c344ca81">
              En myndighet bestämmer själv över sin budget och sina prioriteringar.
              Det finns även möjlighet för en myndighet att äska extra medel
              för sin verksamhet.
            </seg>
            <seg n="3dd5e85b">
              Stefan Attefall har i sitt svar på fråga 2010/11:579 från Peter
              Persson skrivit om de genomförda ändringar i plan- och bygglagen
              vilka förtydligar att hänsyn ska tas till miljö- och klimataspekter
              vid planläggning och annan prövning. Även jag vill hänvisa till
              plan- och bygglagens bestämmelser om kommunernas ansvar, men jag
              vill också säga att det är viktigt att både staten och de regionala
              och lokala nivåerna tar initiativ till och ansvar för såväl begränsning
              av klimatpåverkan som klimatanpassning när det gäller vattenfrågor.
            </seg>
          </u>
          <note type="speaker" n="5a7de172">
            Anf. 23 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-2" n="f6442cd5">
            <seg n="4276e75c">
              Fru talman! Tack, miljöministern, för svaret!
            </seg>
            <seg n="fbdf5153">
              Så är Vättern återigen närvarande i kammaren, och det förtjänar
              denna vackra sjö. Vi tycker om Vättern, men Jönköping riskerar
              att få lite för mycket av Vättern.
            </seg>
            <seg n="3e989ce6">
              Det förhåller sig nämligen på det sättet att sjön på grund av
              landhöjningar har en tendens att tippa emot Jönköping. Det innebär,
              för att det lätt ska förstås, att under en 100-årsperiod skulle
              sjön kunna stiga 18 centimeter enligt SMHI:s bedömningar. Det
              kommer att innebära stora påfrestningar på va-system och andra
              tekniska anordningar i Jönköpings kommun och staden och hota nuvarande
              och även tänkta exploateringar för bostadsändamål och andra ändamål.
            </seg>
            <seg n="70c85edf">
              Detta har Jönköpings kommun uppmärksammat under en följd av år,
              och man har försökt agera i frågan. Det handlar om att skapa underlag
              för en större avtappning ut i havet för att undvika de påfrestningar
              som jag nämnde.
            </seg>
            <seg n="5d2c175c">
              Ansvarig för regleringen av Vättern är staten, enligt en vattendom
              från 1958, och det är Kammarkollegiet som företräder staten i
              den här allmänna frågan.
            </seg>
            <seg n="013a6969">
              När Jönköpings kommun har överläggningar med Kammarkollegiet
              låter Kammarkollegiet meddela att de saknar ekonomiska medel för
              eventuell process- eller intrångsersättning, varför de inte är
              beredda att ansöka om en omprövning av vattendomen. Den myndighet
              som ska företräda allmänna intressena säger alltså att de från
              sin uppdragsgivare staten inte erhåller resurser för att kunna
              utföra sitt intressearbete.
            </seg>
            <seg n="2e2f6986">
              Det är den frågan jag i grunden ställer till miljöministern,
              och det är den frågan hon inte svarar på. Hon svarar inte på vilka
              åtgärder hon själv vill vidta för att lösa det problem jag har
              pekat på eller vilka initiativ hon avser att ta för att förhindra
              att enskilda myndigheters budgetproblem omöjliggör för dem att
              tillvarata det allmännas och därmed medborgarnas intressen.
            </seg>
            <seg n="a9bbff96">
              Jag förväntar mig nu att miljöministern i kommande inlägg svarar
              på min frågeställning: Kommer hon att ta initiativ till budgetförstärkningar,
              så att Kammarkollegiet kommer att fullgöra sitt uppdrag? Den andra
              frågan är självfallet: Tycker hon att det är rimligt att man överlåter
              till den som har intressen att betala själv, så att den betalningsförmögne
              skaffar sig förtur i det allmänna hävdandet? Tycker hon det? Det
              vill jag gärna ha svar på.
            </seg>
          </u>
          <note type="speaker" n="3ba405ca">
            Anf. 24 Miljöminister LENA EK (C):
          </note>
          <u who="unknown" xml:id="i-de5c6d2215c73e6a-1" n="8f44e068">
            <seg n="fd5c510b">
              Fru talman! Jag är självklart medveten om att klimateffekterna
              drabbar Sverige på många olika sätt redan nu. Det man ibland skulle
              önska är att fler diskuterade effekterna av ändrade temperaturförhållanden.
            </seg>
            <seg n="6b43ed51">
              Det innebär att vi har ett antal svåra samhällsproblem att diskutera
              och ta ställning till. Där är naturligtvis svåra stormar, översvämningar,
              hundraårsregn och hundraårsstormar en del av problematiken.
            </seg>
            <seg n="3d7aedc1">
              Jag är också medveten om att Vättern har en speciell situation.
              Det kan också tas till protokollet att det nog finns många här
              i kammaren som är beredda att skriva under på att vi tycker väldigt
              mycket om denna vackra sjö det är inte vad frågan gäller.
            </seg>
            <seg n="05b43dc1">
              Däremot är det så att ett statsråd inte kan gå in i ett öppet
              ärende hos en myndighet. Det är en mycket välkänd och klar regel.
              Jag höll på att säga att det tyvärr är så, men konstitutionellt
              är det naturligtvis mycket bra att vi inte har ministerstyre på
              det viset.
            </seg>
            <seg n="750d4ecd">
              I det här fallet förstår jag att Peter Persson vill ha svar.
              Men han kan inte få det i det här sammanhanget.
            </seg>
          </u>
          <note n="9ad2f1cb">
            Finansieringsfrågan regleras av 25 kap. 3 § miljöbalken. Huvudregeln
            är att sökande myndighet svarar för kostnader som uppkommer för
            andra motparter än tillståndshavaren. Det finns undantag i olika
            sammanhang.
          </note>
          <u who="unknown" xml:id="i-42a11f73da6773c2-1" n="8f44e068">
            <seg n="8221812b">
              I dagens läge finns det ingen begäran om att ändra reglerna för
              finansiering av vattendomar. Det är möjligt att det kommer en
              sådan motion från riksdagen, och i så fall ska den naturligtvis
              beredas. Men i dagens läge finns inget ärende som gäller förändring
              av miljöbalken på den punkten.
            </seg>
          </u>
          <note type="speaker" n="b54b1496">
            Anf. 25 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-3" n="f6442cd5">
            <seg n="09fccd56">
              Fru talman! Jag lyssnade med intresse på den tidigare debatten
              om svaveldirektiv. Jag noterar att miljöministern verkar ha skaffat
              sig en tradition i interpellationsdebatter, nämligen att inte
              svara på frågor.
            </seg>
            <seg n="62bc269a">
              Mina frågor var allmänna och berörde om hon har vidtagit eller
              avser att vidta åtgärder för att se till att Kammarkollegiet erhåller
              resurser så att de kan hävda de allmänna intressena.
            </seg>
            <seg n="a7035feb">
              Jag har letat lite och hittat en redovisning som Kammarkollegiet
              och Fiskeriverket har lämnat av ett uppdrag från regeringen, där
              de hade sett över arbetet med omprövning och tillsyn av vattendomar
              och vattenföretag. Dessa myndigheter skriver våren 2007:
            </seg>
            <seg n="1752b443">
              Kammarkollegiet och Fiskeriverket vill betona vikten av att det
              i ett långsiktigt perspektiv tillskjuts tillräckligt med medel
              för att bekosta omprövningar. Vad som sägs gäller både personella
              resurser och medel för bekostande av själva åtgärderna.
            </seg>
            <seg n="8304a299">
              Sedan fortsätter de med att tala om länsstyrelsernas och andras
              uppdrag och avslutar en ganska lång redogörelse med att säga följande:
            </seg>
            <seg n="e7cd3cf8">
              För Kammarkollegiets del är anslagsbehovets storlek direkt relaterat
              till den ambitionsnivå som regeringen anser är önskvärd. Skulle
              omprövningsverksamheten ges högre prioritet krävs det självklart
              en justering av anslaget. Kollegiet återkommer inom den ordinarie
              budgetprocessen när det gäller behovet av resursförstärkning.
            </seg>
            <seg n="7568eb36">
              Det har de gjort. Men regeringen har nonchalerat detta och vidtar
              inte några åtgärder. Därför tvingas regeringens egen myndighet,
              som ska företräda allmänna intressen, att på ett sammanträde med
              Jönköpings kommun den 23 november föregående år klargöra att de
              saknar ekonomiska medel för eventuella process- och intrångsersättningar,
              varför de inte är beredda att ansöka om en omprövning av vattendomen.
            </seg>
            <seg n="5cbaa94c">
              Klarare kan det väl inte sägas? Myndigheten har i fyra år sagt
              att de saknar resurser och därför inte kan fullfölja de åtaganden
              och ambitioner som de rimligen borde ha. Regeringen reagerar över
              huvud taget inte, och när jag i dag frågar Lena Ek om hennes ambitioner
              allmänt på detta område vill hon inte svara alls.
            </seg>
            <seg n="c2a820f0">
              Jag tycker att det visar på en nonchalans inför hela detta problemområde,
              som i Jönköpings kommuns fall är påträngande. Utanför protokollet
              andas man: Okej, ärendet kan påskyndas om den egna börsen tas
              fram. Jag anser att det är ett orimligt synsätt.
            </seg>
            <seg n="113936df">
              Jag vill ha miljöministerns svar. Tycker du att den egna börsen
              ska användas i sådana förhandlingar för att man ska få företräde?
            </seg>
          </u>
          <note type="speaker" n="98f52d75">
            Anf. 26 Miljöminister LENA EK (C):
          </note>
          <u who="unknown" xml:id="i-9ecf33aa17004efb-9" n="8f44e068">
            <seg n="7a971385">
              Fru talman! Det finns regler i miljöbalken som reglerar vattendom
              och vattenreglering. Socialdemokraterna har inte begärt någon
              ändring av dem.
            </seg>
            <seg n="0f4d3168">
              Det finns också regler i 25 kap. miljöbalken om kostnadsfördelningen
              vid sådan vattendom och vattenreglering. Socialdemokraterna har
              inte begärt någon ändring av de reglerna.
            </seg>
            <seg n="8cac34d5">
              Jönköpings kommun påpekar att det är ett viktigt problem. Det
              håller jag med om. Det kan interpellanten gärna få klart besked
              om. Men Jönköpings kommun har inte, vilket man har möjlighet till,
              satt i gång en sådan här procedur.
            </seg>
            <seg n="a731a0cf">
              Det är också så, vilket jag hoppas att interpellanten är medveten
              om, att frågan om fördelning av kostnadsansvar har varit aktuell
              tidigare i ett stort ärende rörande Mälaren och den vattendom
              som handlade om Mälarens reglering. Då gjorde berörda kommuner
              en framställning om en annorlunda kostnadsfördelning, och det
              har utretts av landshövding Ingemar Skogö. Detta har inte Jönköpings
              kommun begärt.
            </seg>
            <seg n="31f55f15">
              Det finns möjligheter för kommunen att agera, och när det kommer
              en sådan förfrågan ska jag ta ställning till den.
            </seg>
          </u>
          <note type="speaker" n="4a9c8451">
            Anf. 27 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-4" n="f6442cd5">
            <seg n="7f1344b4">
              Fru talman! Jag noterar att miljöministern inte svarar på frågor.
              Hon är relativt ny på sin post, så det kan ursäktas. Men det kan
              inte ursäktas att landets regering, efter det att myndigheten
              2007 sagt att de behöver resurser för att klara ambitionsnivåerna,
              över huvud taget inte har vidtagit några åtgärder och att man
              ute i landet, när man träffar intressenter, inte kan tillgodose
              det uppdrag man har att tjäna.
            </seg>
            <seg n="041fbab2">
              Ytterst handlar det här om en sak jag måste säga det, fru talman.
              Den här regeringen har en enda riktning. Först var det fyra stora
              skattesänkningar. Sedan ska den femte, den sjätte och den sjunde
              komma. Det är inte bara arbetslösa och sjuka som har drabbats
              av neddragningar och effekter av detta, utan också delar av statsapparaten
              och Myndighetssverige, som ska upprätthålla rimlighet, rättvisa
              och kontroll, eroderar under trycket av anslagssänkningar.
            </seg>
            <seg n="d68b3bc4">
              Har man bara som en enda ambition att minska kostnader och minska
              offentligt åtagande får människor och kommuner lida. Jag tror
              att det förtjänar att påtalas gång på gång i denna kammare, fru
              talman.
            </seg>
          </u>
          <note type="speaker" n="9f1e145d">
            Anf. 28 Miljöminister LENA EK (C):
          </note>
          <u who="unknown" xml:id="i-9ecf33aa17004efb-10" n="8f44e068">
            <seg n="366df76e">
              Fru talman! Jag förstår så väl enskilda riksdagsledamöters engagemang
              för sin bygd. Det tycker jag är vällovligt och bra. Det är också
              bland annat därför som man blir vald till ledamot av Sveriges
              riksdag.
            </seg>
            <seg n="01a3c2d1">
              Men, fru talman, när man tar upp allvarliga problem måste man
              också vara beredd att göra verkstad av den diskussionen. Om Peter
              Persson anser att det här är ett oerhört allvarligt problem förväntar
              jag mig en motion från ledamoten. Jag förväntar mig att socialdemokratiska
              partiet i sitt budgetförslag i så fall pekar på en alternativ
              medelsfördelning mellan och till myndigheter, till exempel till
              Kammarkollegiet, i det här fallet. Jag förväntar mig i så fall
              att man menar så mycket allvar med sin interpellation att man
              också motionerar om ändringar i miljöbalken på det här området.
            </seg>
            <seg n="b93afa13">
              Jag är, medges det, inte särskilt gammal i min position. Men
              jag har suttit i riksdagen i sex år och i EU-parlamentet i sju
              år. För att det ska gå att ta ställning behövs det förslag, och
              det behövs underlag.
            </seg>
            <seg n="f9c4dc0e">
              I det här fallet pågår det nu en process. Det är ett öppet ärende
              i Kammarkollegiet rörande vattendom och vattenreglering i Vättern.
              Det innebär att jag inte kan uttala mig i det enskilda ärendet.
              Det innebär också att det i förlängningen finns möjligheter för
              berörda vattenägare och vattenintressenter att göra på samma sätt
              som man gjorde efter vattenregleringsdomen runt Mälaren, det vill
              säga begära en annan kostnadsfördelning.
            </seg>
            <seg n="f2bd30bc">
              Jag ska ärligt säga att jag förstår om en sådan ansökan kommer
              in så småningom.
            </seg>
          </u>
          <note n="9627320c">
            Överläggningen var härmed avslutad.
          </note>
          <note n="2aaf1346">
            12 § Svar på interpellation 2011/12:36 om minskade utsläpp inom
            EU
          </note>
          <note type="speaker" n="e26a7ddc">
            Anf. 29 Miljöminister LENA EK (C):
          </note>
          <u who="unknown" xml:id="i-9ecf33aa17004efb-11" n="8f44e068">
            <seg n="3f5419f1">
              Fru talman! Nu har vi återigen ett oerhört viktigt ämne i den
              här interpellationsdebatten det är dagens tredje interpellation
              för min del.
            </seg>
            <seg n="aa340636">
              Jens Holm har frågat mig om jag delar synen att en skärpning
              av EU:s klimatmål kan leda till ökade investeringar och skapande
              av nya jobb samt om jag kommer att verka för att EU skärper sitt
              klimatmål till 30 procent och driva det inför toppmötet i Durban.
              Det är alltså FN:s klimatförhandlingar, för 17:e året i rad.
            </seg>
            <seg n="b000b44a">
              Min uppfattning är att en skärpning av EU:s klimatmål kan leda
              till ökade investeringar och nya jobb inom vissa sektorer, exempelvis
              inom den växande miljöteknikbranschen. De miljöutmaningar som
              världen möter i dag utgör också unika affärsmöjligheter, inte
              minst för svenska miljöteknikföretag inom framtidsbranscher som
              förnybar energi och energieffektivisering. Jag anser vidare att
              ett högre mål innebär större drivkraft för utvecklingen av bland
              annat ny koldioxidsnål teknik och skapar förutsättningar för ökad
              energieffektivitet och försörjningstrygghet vad gäller energi
              inom EU. Regeringen är övertygad om att en progressiv klimatpolitik
              kan förenas med god ekonomisk tillväxt.
            </seg>
            <seg n="efe7dbd2">
              Regeringen har hela tiden verkat för att EU ska ha höga klimatambitioner,
              och under det svenska ordförandeskapet lyckades vi faktiskt mot
              alla odds driva igenom att EU ska minska utsläppen med mellan
              80 och 95 procent till år 2050. Nu driver vi på för att EU ska
              ta fram en plan för hur 2050-målet ska uppnås, inklusive bindande
              mål för 2030 och 2040.
            </seg>
            <seg n="48598400">
              I det här arbetet verkar regeringen för att förutsättningarna
              ska öka för att EU ska kunna besluta om att minska utsläppen med
              30 procent till 2020. Sverige tillhör de länder som varit och
              är drivande för att ytterligare underlag tas fram om konsekvenserna
              av att gå till 30 procent för att bidra till att skapa sådana
              förutsättningar. Det handlar bland annat om att analysera effekterna
              av en sådan skärpning på medlemsstatsnivå.
            </seg>
            <seg n="01dc286c">
              Jag och regeringen med mig vill se EU ta steget till 30 procent,
              men vi är inte där ännu förhandlingsmässigt, eftersom en stor
              del av EU stretar emot. Många medlemsstater vill helt enkelt inte
              det här. Och det finns flera medlemsstater som till och med verkar
              för att låsa fast EU vid 20 procent. Sverige har varit och är
              en tydlig motvikt till de här länderna, och det ska vi fortsätta
              att vara. Om frågan om att gå till 30 procent skulle ställas på
              sin spets i dag kan jag bara konstatera att status quo-sidan inom
              EU skulle vinna, och det vill jag inte medverka till genom att
              kräva en omedelbar skärpning utan att de analyser som man nu är
              i färd med att ta fram föreligger. Det vore att agera otaktiskt,
              eftersom jag inte vill att EU ska låsa sig fast vid 20 procent.
              Jag vill att man håller diskussionen och analysen levande om hur
              det ska gå att ta ett steg vidare.
            </seg>
            <seg n="b905d374">
              Sverige har, som bekant, för egen del redan fastställt ett mer
              ambitiöst mål för utsläppen 2020, nämligen att utsläppen ska minska
              med 40 procent i den icke handlande sektorn jämfört med 1990.
              Naturvårdsverket har gjort bedömningen att det målet är mer långtgående
              än vad en bördefördelning inom EU av ett 30-procentsmål skulle
              innebära för Sverige. Vi förbereder nu också nästa steg. Naturvårdsverket
              har nyligen fått i uppdrag att analysera hur Sverige kan nå målet
              att bli ett land helt utan nettoutsläpp av växthusgaser år 2050,
              och SMHI har levererat en uppdatering av den vetenskapliga grunden
              för klimatarbetet, som vi nu analyserar.
            </seg>
          </u>
          <note type="speaker" n="8b98e448">
            Anf. 30 JENS HOLM (V):
          </note>
          <u who="jens_holm_726eb1" xml:id="i-6022239fa8bb6524-0" n="c6529eac" next="i-e19f291e525f4009-0"/>
          <note n="21fc1842">
            Fru talman! Tack, Lena Ek, för svaret!
          </note>
          <u who="jens_holm_726eb1" xml:id="i-e19f291e525f4009-0" n="c6529eac" prev="i-6022239fa8bb6524-0">
            <seg n="ef191796">
              Ja, att EU skalar upp sina klimatambitioner är helt avgörande
              av flera skäl. Vi i Vänsterpartiet driver att EU ska minska sina
              utsläpp med 40 procent till år 2020, men om EU åtminstone kunde
              minska med 30 procent tycker vi att det är ett bra steg framåt.
            </seg>
            <seg n="e7dad424">
              Med dagens politik, med dagens mål, nämligen att EU ska minska
              sina utsläpp med bara 20 procent till 2020 kan EU jogga in i mål.
              EU behöver inte göra någonting alls, i princip. Utsläppen har
              redan gått ned med ungefär 16 procent sedan 1990, detta som en
              följd av den ekonomiska krisen.
            </seg>
            <seg n="217a64bc">
              Det är inte jag som har räknat ut det här, utan det är EU-kommissionen
              själv som konstaterar det i sin färdplan för ett konkurrenskraftigt
              och utsläppssnålt samhälle.
            </seg>
            <seg n="1cbd6256">
              Det behövs också nya klimatmål av etiska skäl. Det är vi i den
              rika världen som har ställt till det här problemet, men det är
              den fattiga världen som får betala priset. Det är just nu det
              är översvämningar i den södra delen av halvklotet. Det är just
              nu som öar norr om Australien och Nya Zeeland håller på att sjunka
              under havsytan på grund av havsnivåhöjningen. Det är hela länder
              i Afrika söder om Sahara, där öknen breder ut sig på grund av
              att det blir varmare och varmare. Vi har alltså också ett moraliskt
              ansvar.
            </seg>
            <seg n="c48f0869">
              Men det finns även ett egenintresse för oss här. Vill vi ha ökade
              investeringar i förnybar energi, hållbara transporter och klimatsmarta
              lösningar är det bra om vi har högre klimatambitioner. Enligt
              en rapport som kom i våras från ett tyskt klimatforskningsinstitut
              skulle ett höjt klimatmål till 30 procent leda till kraftigt ökade
              investeringar och 6 miljoner nya jobb.
            </seg>
            <seg n="6afc395c">
              Det var faktiskt inte jag som hittade den rapporten, utan det
              var Lena Ek själv som refererade till rapporten i våras i en debattartikel
              i Göteborgs-Posten, där hon just pläderar för att EU borde skala
              upp minskningskraven till 30 procent.
            </seg>
            <seg n="c5c0728d">
              Nu är Lena Ek miljöminister och har chansen att verkligen göra
              skillnad. Då svarar Lena Ek mig att EU-kommissionen ska få utreda
              och inte agera. Vi ska utreda vidare, säger Lena Ek. Men om vi
              inte agerar nu, när ska vi då agera? Om inte Sverige tar tag i
              den här frågan, vem ska vi då lägga ansvaret på?
            </seg>
            <seg n="77a93106">
              Andra länder i EU, till exempel Storbritannien och Danmark, driver
              ett 30-procentskrav. Sverige borde självklart ansluta sig till
              dessa länder om vi verkligen vill ta klimatförändringarna på största
              möjliga allvar.
            </seg>
            <seg n="fd994316">
              Jag uppmanar därför miljöministern att återgå till den position
              hon tidigare drev som EU-parlamentariker att EU ska minska utsläppen
              med 30 procent och också göra det till den svenska positionen.
              Om vi kan resa till Durban om några veckor och säga att vi driver
              på för att EU ska minska sina utsläpp med 30 procent är jag helt
              övertygad om att mängder av länder, inte minst utvecklingsländerna,
              skulle lyssna på Sverige på ett mycket mer aktivt sätt. Man skulle
              ta oss på mycket större allvar än i dag när Sverige är passivt
              och bara väntar på att andra länder ska göra jobbet.
            </seg>
          </u>
          <note type="speaker" n="09a9dd68">
            Anf. 31 JONAS SJÖSTEDT (V):
          </note>
          <u who="jonas_sjostedt_818231" xml:id="i-a76153f65752ea98-0" n="80d2a95c" next="i-6c3143199764159b-0">
            <seg n="3e27ded6">
              Fru talman! Miljöministern och kolleger! Normalt sett tillhör
              jag inte dem som tycker att det var bättre förr. Många saker är
              faktiskt bättre nu. Men jag undrar om inte Lena Ek var bättre
              förr.
            </seg>
            <seg n="4d57c603">
              När Lena Ek satt i EU-parlamentet och företrädde Centerpartiet
              hade hon den position som refererades nyss i samband med debattartikeln
              om att EU måste höja miljöambitionen till att minska utsläppen
              av växthusgaser med minst 30 procent.
            </seg>
            <seg n="a9648013">
              Nu är Lena Ek miljöminister i den borgerliga alliansregeringen,
              och hon är inte beredd att föra fram detta förslag. Jag skulle
              därför vilja fråga miljöministern Lena Ek om centerpartisten och
              EU-parlamentarikern Lena Ek hade fel. Eller är det i själva verket
              så att centerpartisten och EU-parlamentarikern Lena Ek hade rätt
              men att man som miljöminister i en borgerlig regering, som pratar
              klimat men inte gör speciellt mycket, inte längre har utrymme
              att säga det man egentligen tycker?
            </seg>
          </u>
          <note n="a081f4cd">
            Min första fråga är alltså: Anser miljöminister Lena Ek att Lena
            Ek hade fel eller rätt när hon var EU-parlamentariker och centerpartist?
          </note>
          <u who="jonas_sjostedt_818231" xml:id="i-6c3143199764159b-0" n="80d2a95c" prev="i-a76153f65752ea98-0">
            <seg n="0a36f0fd">
              Det vi talar om är någonting djupt allvarligt och brådskande.
              Nästan alla vetenskapliga studier vi tar del av nu visar att klimatproblematiken
              är allvarligare än vi trodde, att vi har mindre tid än vi trodde,
              att tvågradersmålet sannolikt inte räcker utan borde skärpas och
              att målet när det gäller andelen koldioxid i atmosfären också
              är för lågt satt om vi inte vill bidra till enorma konsekvenser
              för mänskligheten på vår planet.
            </seg>
            <seg n="390a3b1f">
              Sett i det perspektivet är en skärpning av EU:s utsläppsmål till
              30 procent ganska modest. Det är också någonting som EU skulle
              kunna klara till 2020. Ser man även till det mycket ambitiösa
              mål som finns för 2050 skulle det vara ett nödvändigt steg på
              vägen om vi ska klara målet till 2050. Om vi inte klarar 30 procent
              till 2020 faller vår trovärdighet lite grann.
            </seg>
            <seg n="d82b2393">
              Här menar jag att EU behöver modiga länder som utgår från vad
              klimatet tål och inte från att man tror att polacker och tjecker
              kommer att säga nej. Det är ändå för klimatets skull vi driver
              det här och inte på grund av att vi är rädda för att förlora en
              votering i ministerrådet eller är rädda för att säga hur det faktiskt
              är. Men själva utgångspunkten för miljöministerns svar är att
              det inte är någon idé att vi säger det här, även om vi tycker
              att det är bra, för andra tycker inte som vi.
            </seg>
            <seg n="37041b30">
              Fru talman! Om alla länder tänkte så skulle inte mycket bli gjort
              i det internationella miljösamarbetet. Om man tar ut nederlagen
              i förskott och inte ens vågar slåss för sin uppfattning kommer
              inte mycket att ske.
            </seg>
            <seg n="d23252e7">
              Det som gömmer sig bakom detta är att den svenska regeringen
              egentligen inte prioriterar frågan tillräckligt högt. Man tar
              inte strid internationellt, och man rustar också ned klimatpolitiken
              på hemmaplan. Man avskaffar ett framgångsrikt klimatinvesteringsprogram.
              Vi har ett järnvägssystem i Sverige som har en avgörande roll
              för att minska vägtrafiken för gods och personer men som tyvärr
              är i förfall på grund av underinvesteringar av denna regering.
            </seg>
            <seg n="a8eb3ec4">
              Jag menar att det här hänger ihop: Man talar klimat, men man
              investerar inte på hemmaplan, och man är inte beredd att driva
              det här offensivt internationellt. Men kan Danmark så kan väl
              Sverige. Om Danmark kan säga 30 procent borde vi i Sverige också
              kunna säga 30 procent. Då skulle vi dessutom kunna vara eniga
              i den här riksdagen om att bedriva en mer offensiv linje, för
              det är det klimatet kräver. Det kanske inte är det som går hem
              i alla länder i EU, men det är faktiskt det klimatet kräver.
            </seg>
            <seg n="03709394">
              Jag skulle därför vilja återkomma till min fråga om miljöminister
              Lena Ek skulle vilja uttala sig om EU-parlamentariker Lena Ek.
              Hade hon inte rätt i själva verket?
            </seg>
          </u>
          <note type="speaker" n="7860a14d">
            Anf. 32 Miljöminister LENA EK (C):
          </note>
          <u who="unknown" xml:id="i-9ecf33aa17004efb-12" n="8f44e068">
            <seg n="7bda209f">
              Fru talman! Det här blir en lite rolig debatt med Lena Ek i olika
              skepnader. Det blir lite Ture Sventon av det: Ständigt denna Vessla!
            </seg>
            <seg n="2337b770">
              Jag tror att våra två partier faktiskt är väldigt överens om
              väldigt mycket när det gäller klimatmålen. Jag och regeringen
              med mig vill se att EU tar steget till 30 procent. Sverige har
              mer ambitiösa mål, nämligen 40 procent, vilket när Naturvårdsverket
              utvärderar motsvarar en tuffare ambition än EU-målet 30 procent.
              Det är bra. Sedan kan man alltid titta på hur vetenskapen utvecklas.
              Vi lär oss hela tiden, och jag tror att vi kommer att få anledning
              att diskutera även de här procentsatserna framöver.
            </seg>
            <seg n="59a81b9f">
              Men det är, fru talman, en avvägning när man skriver interpellationssvar
              om man ska stanna vid konstaterandet att vi vill att EU ska ta
              steget till 30 procent. Eftersom jag vet att interpellanterna
              är väldigt klimatintresserade är det frestande att utvidga svaret
              med ett resonemang om var vi står någonstans nu. Vad är det som
              händer i ministerrådet? Eftersom jag faktiskt har tillbringat
              två dagar med dessa diskussioner, även om jag bara har suttit
              som miljöminister i drygt tre veckor, vet jag en del om hur resonemangen
              går. Jag trodde därför att det var intressant också för Jonas
              Sjöstedt och Jens Holm att föra en del av den här diskussionen.
              Vad är taktiken, och vad är strategin för att vi ska få EU att
              höja sina ambitioner?
            </seg>
            <seg n="3c5f97fb">
              När vi har konstaterat att vi till stora delar är mycket överens
              och att jag inte är schizofren tror jag fortfarande att vi skulle
              kunna resonera om strategin. Jag har varit i Bangladesh i två
              dagar just för att diskutera med detta land som jag tror kan ha
              lite samma roll som Sverige i klimatförhandlingarna i Durban en
              lite medlande och resonerande roll, eftersom vi har goda kontakter
              och har den position vi har, och Bangladesh har en ganska speciell
              position i G77-gruppen som ju omfattar de fattiga länderna och
              emerging economies som det heter, alltså Indien, Brasilien med
              flera.
            </seg>
            <seg n="36e7c5ef">
              Jag vill också tillägga att jag har varit på pre-COP, det vill
              säga, 40 regeringar samlades i Sydafrika för att förbereda Durbanförhandlingarna.
              Det var mer uppmuntrande att diskutera med Bangladesh om vad vi
              kan göra och vad vi kan hjälpas åt med rent konkret, måste jag
              säga, än vad det var att lyssna på en del av de inlägg som kom
              i Kapstaden vid förberedelserna för Durbanförhandlingarna. Här
              tror jag att det finns en framväxande allians mellan de mest klimatvänliga
              länderna i Europa, hela EU för den delen, och särskilt de afrikanska
              länderna, en relation som vi behöver vårda och bevara och som
              också känns viktig eftersom det är de länderna som drabbas mest
              av klimateffekterna.
            </seg>
            <seg n="f5e1ceb1">
              Mitt sätt att driva förhandlingar är att försöka skapa majoritet
              och i det här väldigt känsliga skedet undvika låsta lägen. Därför
              tror jag att det är viktigt att vara klar och tydlig när det gäller
              våra positioner men också att vara öppen för den medlande rollen.
              Det är en svår avvägning och jag diskuterar gärna den balansen
              med interpellanterna, eftersom jag vet att de är intresserade.
            </seg>
          </u>
          <note type="speaker" n="a69ab4f0">
            Anf. 33 JENS HOLM (V):
          </note>
          <u who="jens_holm_726eb1" xml:id="i-84243b9e0ed79459-3" n="c6529eac">
            <seg n="1486eca8">
              Fru talman! Lena Ek har som bekant varit miljöminister bara några
              veckor, och det kan inte vara helt lätt att ta över den posten
              i en borgerlig regering. Hon ärver ju en politik där hon måste
              avveckla klimatinvesteringsprogrammet, den troligen största investeringsfond
              vi någonsin har haft i Sverige för klimatförändringar.
            </seg>
            <seg n="a52dd606">
              Hon ärver också en budgetpost som innefattar stora nedskärningar.
              Redan nästa år kommer Lena Ek att tvingas skära ned miljö- och
              klimatbudgeten med över 90 miljoner. Det här kommer att fortsätta.
              Det blir ungefär 1 miljard kronor i nedskärningar under de närmaste
              fyra åren. Då ska man komma ihåg att det här är en budget där
              andra områden får expandera.
            </seg>
            <seg n="eb897462">
              Hon tar också över en politik där en tredjedel av våra klimatåtgärder
              inte görs i Sverige utan de görs genom billiga uppköp av så kallade
              CDM-krediter. Hon tar också över en politik där hon inte får några
              öronmärkta pengar från EU:s utsläppshandel för utsläppsrätter,
              trots att det står så i direktivet om utsläppshandel. Det direktivet
              känner både jag och Lena Ek mycket väl till eftersom vi båda förhandlade
              om det under vår tid i EU-parlamentet.
            </seg>
            <seg n="b91b1b7d">
              Jag förstår att det inte kan vara enkelt, men just då det kommer
              till att Sverige ska visa lite ansvar på den internationella arenan
              tycker jag i alla fall att Sverige skulle kunna driva på lite
              mer än vad man gör nu. Att bara säga att EU-kommissionen ska utreda
              konsekvenserna av ett höjt klimatmål är ju inget nytt. Det sade
              Andreas Carlgren, Lena Eks föregångare, redan på sin tid. Jag
              vet inte vad det blev av de där utredningarna. Man står ju fortfarande
              och stampar.
            </seg>
            <seg n="633e0b3b">
              Sedan säger Lena Ek att det finns en jättestor risk med att Sverige
              ska kräva att EU skärper sitt utsläppsmål när det finns andra
              länder som till och med vill försämra EU:s utsläppsmål. Men det
              kanske är just då det krävs länder som kliver fram på arenan och
              säger: Nej, backa inte in i framtiden! Vi måste gasa. Vi måste
              bli bättre än vi är i dag.
            </seg>
            <seg n="6482d81d">
              Storbritannien och Danmark, som tidigare har drivit det här kravet,
              kanske behöver stödet från just Sverige. Jag tror att man förväntar
              sig att Sverige ska vara ett land som vill skärpa EU:s klimatpolitik,
              inte att vi bara ska stå och stampa och passivt titta på andra.
            </seg>
            <seg n="6796f0a2">
              Jag måste ändå fråga: Om inte nu, när? Om inte vi, vem? Det är
              precis det den här frågan handlar om.
            </seg>
          </u>
          <note type="speaker" n="3336f45c">
            Anf. 34 JONAS SJÖSTEDT (V):
          </note>
          <u who="jonas_sjostedt_818231" xml:id="i-39ae2e349a3ff0fa-2" n="80d2a95c">
            <seg n="f2ce0ce6">
              Fru talman! När jag lyssnade på Lena Ek kom jag osökt att tänka
              på den tjeckiske författaren Jaroslav Hašek som är mest känd för
              boken om den tappre soldaten Švejk. Det är lite mer okänt att
              Hašek också ett kort tag var partiledare för ett mindre allvarligt
              menat parti som hette Partiet för måttliga framsteg inom lagens
              gränser. Jag tycker att det på något sätt sammanfattar regeringens
              politik. Här ska minsann inte satsas någonting eller stickas ut
              på något sätt.
            </seg>
            <seg n="ab11285a">
              Om vi utgår från vad klimatet behöver, och vad annat kan vi utgå
              från när det här är så akut, är 30 procent försiktigt. Då är 30
              procent för lite. Då vet vi att det brådskar ännu mer. Jag önskar
              att vi hade en regering som har klimatet som utgångspunkt, som
              vågar vara precis så obekväm som den smygande katastrofen kräver
              av oss att vi ska vara. Hade vi haft en rödgrön regering hade
              vi haft en sådan regering. Då hade vi höjt ambitionsnivån. Vi
              hade krävt att EU skulle göra det och vi hade satsat betydligt
              mer på hemmaplan för att minska utsläppen av växthusgaser. Även
              det hade höjt vår trovärdighet i internationella sammanhang.
            </seg>
            <seg n="ff34e10c">
              Jag tycker också att den här debatten pekar på en av svagheterna
              med EU-systemet. Det är att vi inte längre har en egen röst i
              de internationella klimatförhandlingarna, att vi även om vi vill
              inte får säga vad vi tycker därför att Europeiska unionen talar
              med en röst. Det världen behöver akut är rika länder som är beredda
              att driva på också i de internationella klimatsamtalen.
            </seg>
            <seg n="9142a744">
              Jag kan ändå inte tolka Lena Ek på något annat sätt än att hon
              tycker att den gamla Lena Ek hade rätt. När Lena Ek som miljöminister
              säger att man vill ta steget till 30 procent tror jag på miljöministern.
              Men uppenbarligen är det någon som bromsar, någon som inte tillåter
              att vi får ha den mycket rimliga klimatpolitiken. Det kan jag
              inte annat än beklaga.
            </seg>
          </u>
          <note type="speaker" n="b22b432f">
            Anf. 35 Miljöminister LENA EK (C):
          </note>
          <u who="unknown" xml:id="i-9ecf33aa17004efb-13" n="8f44e068">
            <seg n="edf6ce15">
              Fru talman! Det här artar sig nästan till en kulturdebatt. Det
              är roligt, tycker jag. Jag skulle kunna nämna en annan bok: På
              västfronten intet nytt . Men jag ska inte gå vidare på den linjen.
            </seg>
            <seg n="c2e08d9c">
              Däremot vill jag påpeka igen att jag, och regeringen med mig,
              vill se att EU tar steget till 30 procent. Men fundera över hur
              det var på rådsmötet i somras! Då hade klimatkommissionären lagt
              fram ett förslag om en färdplan till 2050, hur vi ska klara målen
              till 2050, ett dokument som jag faktiskt tyckte var ganska bra
              i min position som EU-parlamentariker men också i min position
              som Centerpartiets miljöminister och alliansregeringens företrädare
              i den här debatten.
            </seg>
            <seg n="a12323ab">
              Förslaget var uppdelat i sektorer. Det var mål, det var strategier
              och det fanns en plan för hur man successivt skulle nå fram till
              målen. Man kan alltid tycka att de kan vara skarpare, men det
              var strategiskt och organiserat. Sverige gav ett starkt stöd,
              liksom Storbritannien och de flesta andra länder. Några var lite
              mer passiva. Problemet var ju att det slutade med att det inte
              blev något beslut i ministerrådet därför att Polen lade in sitt
              veto. Det är den situation vi måste leva med, kanske inte acceptera
              utan försöka ändra, men det är den situation som vi har i rådet.
              Utan beslut i rådet har vi inga regler i EU som för frågan framåt.
              Därför måste vi se till att få fram de här besluten i ministerrådet.
            </seg>
            <seg n="66a3836b">
              Polen är nu ordförande för EU-länderna, står för den här diskussionen
              och hävdar att det finns väldigt mycket kostnader rätt eller fel
              för de nya medlemsländerna från öst. Det som jag vet är att de
              för att komma upp till samma genomsnittliga levnadsstandard som
              vi har behövde dubbelt så hög tillväxt i 20 år när de kom in som
              EU-medlemmar för att levnadsstandarden skulle väga något så när
              jämnt och vara rättvis mellan de olika länderna. I en ekonomisk
              kris är det klart att de här argumenten blir svårare att tas med
              när man vill genomföra klimatåtgärder. En del klimatåtgärder ger
              ju vinster i förlängningen men kanske kostar i första skedet.
            </seg>
            <seg n="49bbe1ef">
              Nu håller kommissionen på att syna de här korten. Det tycker
              jag är bra. Kunskap är en bra bas för diskussion och beslutstagande.
              Det kommer en rapport i december från kommissionen som synar just
              de ekonomiska argumenten och som gör att vi under det danska ordförandeskapet
              ska kunna ta ett steg vidare. Det tycker jag är oerhört bra.
            </seg>
            <seg n="86674b3d">
              Kommissionen kommer också med en rapport som talar om vad olika
              länder har satsat och inte satsat när det gäller det här området.
              FN:s klimatsekretariat talade i torsdags, när jag pratade med
              chefen där, om att de också kommer med en officiell FN-statistik
              för att rensa en del i den här debatten och skapa en kunskapsbas
              som gör att det är lättare att ta sig vidare och lättare att ta
              diskussionen med de länder som inte vill vidta några klimatåtgärder
              eller de som sitter passiva. Det blir också lättare för oss som
              försöker driva de här frågorna aktivt att komma till tals med
              de här länderna.
            </seg>
            <seg n="ea96d960">
              Det är en lång process. Det är 27 medlemsländer. Man blir ibland
              otålig. Särskilt med tanke på miljöläget blir man extra otålig.
              Men jag hävdar att det finns tillfällen när det är bra att vänta
              in mer kunskap för att få en bättre och mer sansad debatt. Det
              rör sig nu om inte mer än åtta veckor.
            </seg>
          </u>
          <note type="speaker" n="4bb8ec17">
            Anf. 36 JENS HOLM (V):
          </note>
          <u who="jens_holm_726eb1" xml:id="i-84243b9e0ed79459-4" n="c6529eac">
            <seg n="82b9041d">
              Fru talman! Blir det lättare eller svårare att nå ett bra mål
              i Durban om EU skärper sitt utsläppsmål? Blir det fler eller färre
              jobb om vi skärper målet? Kommer utsläppen att bli större eller
              mindre om vi skärper målet? Både Lena Ek och jag vet svaren på
              de frågorna. Det blir bättre för klimatet om vi verkligen skärper
              EU:s utsläppsmål.
            </seg>
            <seg n="34fd9a80">
              Hur når vi dit? Kommer vi närmare en bättre klimatpolitik på
              EU-nivå om man vågar ta strid eller om man passivt avvaktar? Jag
              tror att EU-politiken utvecklas bäst genom att enskilda länder
              faktiskt törs ta strid för det de verkligen tror på. Sverige har
              visat detta på andra områden, men jag tycker att man prioriterar
              synnerligen dåligt. Sverige tar strid för att jägarna ska få jaga
              vargar i de svenska skogarna, trots att vargen i princip är utrotningshotad.
              Sverige tar strid för att vi ska kunna sälja snus i hela Europa.
              Vad är det för saker att prioritera?
            </seg>
            <seg n="2faa8bee">
              Vi måste prioritera klimatet. Det handlar om vår överlevnad.
              Det är precis som miljöministern säger, nämligen att det är ett
              synnerligen allvarligt läge. Vi ser vad som framkommer i forskarrapport
              efter forskarrapport och vad människor från syd berättar för oss
              om klimatet. Det är längre gånget än vad vi tidigare befarat.
            </seg>
            <seg n="8c4b637e">
              Vi kan inte vänta. Klimatet kan inte vänta. Vi måste agera, Lena
              Ek! Du sade att du ville prata strategi i klimatförhandlingarna.
              Då har jag en fråga under rubriken Strategi. Vem är det som bromsar
              att Sverige ska skala upp klimatpolitiken på EU-nivå? Det är ingen
              i EU som hindrar oss. Då måste det vara någon här i Sverige som
              bromsar. Berätta det för oss, Lena.
            </seg>
          </u>
          <note type="speaker" n="f8a9d309">
            Anf. 37 Miljöminister LENA EK (C):
          </note>
          <u who="unknown" xml:id="i-de5c6d2215c73e6a-2" n="8f44e068">
            <seg n="12134685">
              Fru talman, ärade ledamöter och ärade åhörare på läktaren! Klimatfrågan
              är oerhört allvarlig. Vi ser varje dag effekterna i de fattiga
              länderna. Jag var alldeles nyss i Bangladesh. Ni vet att det är
              ett oerhört överbefolkat och fattigt land. Isen smälter i Himalaya
              och påverkar dricksvattnet i floderna som rinner genom Bangladesh.
              Översvämningar kommer in över den platta kusten. Man planerar
              nu hur man ska evakuera 25 miljoner människor inom 24 timmar inför
              nästa stora översvämning. Matproduktionen påverkas i världen.
              Hälsotillståndet påverkas i världen.
            </seg>
            <seg n="61620d16">
              Klimatfrågan är vår tids ödesfråga. Det är därför, fru talman,
              som jag och regeringen vill se att EU tar steget till 30 procent.
              Vi i Sverige har redan fastställt ambitiösa mål för 2020 vi har
              2011 nu, och det är inte lång tid till 2020 att utsläppen ska
              minska med 40 procent i den icke handlande sektorn jämfört med
              1990.
            </seg>
            <seg n="fa72df5b">
              Det här är tuffa mål. Sverige driver på. Sverige går före. Men
              det måste bli en bra förhandling vid FN:s klimatförhandlingar
              i Durban, och står EU för en liten bit. Vi försöker nu få de afrikanska
              länderna att bli våra allierade. Tillsammans med dem har vi 16
              procent av utsläppen. Resten är det stora problemet.
            </seg>
            <seg n="8f53337a">
              Frågan är hur vi då försöker få de andra med oss. Vi jobbar med
              klimatfrågor, med teknikfrågor, med finansieringsfrågor och med
              så mycket kontakter vi kan få fram. Det sista är nu att vi jobbar
              särskilt med frågor om kortlivade klimatgaser, SLC, short-lived
              climate forces, i ett projekt. Där tror vi faktiskt att vi möjligen
              kan arbeta tillsammans med till och med USA för att förbättra
              situationen.
            </seg>
            <seg n="f58f5014">
              Klimatet kräver stora arbetsinsatser. Jag hoppas vi kan arbeta
              tillsammans i frågan.
            </seg>
          </u>
          <note n="9627320c">
            Överläggningen var härmed avslutad.
          </note>
          <note n="fa968f13">
            Ajournering
          </note>
          <note n="efa239fa">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="unknown" xml:id="i-42a11f73da6773c2-2" n="8f44e068">
            <seg n="0a477c50">
              Återupptagna förhandlingar
            </seg>
            <seg n="bc2f50cd">
              Vi har kommit fram till statsministerns frågestund och hälsar
              statsministern välkommen.
            </seg>
            <seg n="f124cfa3">
              Antalet socialbidragstagare
            </seg>
          </u>
          <note n="cfd12dd9">
            Förhandlingarna återupptogs kl. 14.00.
          </note>
          <note n="d6bf7925">
            13 § Statsministerns frågestund
          </note>
          <note n="4ab6ffa2">
            Anf. 38 TALMANNEN:
          </note>
          <note type="speaker" n="10ae82de">
            Anf. 39 HÅKAN JUHOLT (S):
          </note>
          <u who="hakan_juholt_70107d" xml:id="i-6c4387d0a887a2bb-0" n="221bed27">
            <seg n="47488296">
              Herr talman och statsministern! Med politik är det som med bilkörning.
              Det gäller att kunna ha blicken ställd framåt men också ha förmågan
              att se i backspegeln. Erfarenheterna från Moderaternas senaste
              sammankomst där moderatledaren lite grann svajade på historiebeskrivningen
              gör den delen bekymmersam. Men det som oroade mig allra mest var
              beskedet om att det är farligt att ha visioner, att titta in i
              framtiden, och också vilken mardröm det egentligen är att leva
              i ett land där ledningen inte har idéer för morgondagen.
            </seg>
            <seg n="d27b122d">
              I och med att statsministern inte vill tala om vare sig historia
              eller framtid uppehåller jag mig vid nuet.
            </seg>
            <seg n="9a32ed02">
              Hur kan det komma sig att det just i dag när vi står här finns
              rekordmånga socialbidragstagare i landet? Aldrig någonsin har
              en statsminister organiserat så många socialbidragstagare som
              du, Fredrik Reinfeldt, har gjort. Det har blivit en socialbidragslinje
              sedan du 2006 tillträdde som statsminister. 437 000 människor
              går i dag på socialbidrag. Hur kommer det sig att det blev på
              det sättet?
            </seg>
          </u>
          <note type="speaker" n="a5e8f085">
            Anf. 40 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-14" n="9ab37065">
            <seg n="70c473e6">
              Herr talman! Det kan möjligen förvåna en och annan att Håkan
              Juholt tycker att det nu är dags att peka finger gällande historiebeskrivningar
              hos andra partier. Det är alltid svårt att börja med den egna
              ödmjukheten.
            </seg>
            <seg n="53df3d59">
              Låt mig säga att vi snarare har uppgifter om sjunkande kostnader
              för försörjningsstöd det är nära länkat till hur arbetsmarknaden
              utvecklas. Fler jobb innebär färre som behöver utnyttja försörjningsstöd.
              Det är viktigt att det finns möjligheter till försörjningsstöd
              men att vi säkerställer att det är kortvarigt och att vår arbetslinje
              fungerar. Det är så vi har byggt upp våra trygghetssystem. Där
              är utvecklingen under åren med vår arbetslinje att det nu är 200
              000 fler som är sysselsatta jämfört med i september 2006 när denna
              regering trädde till.
            </seg>
            <seg n="c7b1095c">
              Varje oro som grundas i att människor i utanförskap av olika
              slag ska leva av olika ersättningar måste mötas med en arbetslinje
              som fungerar. Det är det som den här regeringen arbetar för är
              att få på plats.
            </seg>
          </u>
          <note type="speaker" n="ebed6822">
            Anf. 41 HÅKAN JUHOLT (S):
          </note>
          <u who="hakan_juholt_70107d" xml:id="i-6c4387d0a887a2bb-1" n="221bed27">
            <seg n="4514e49e">
              Herr talman! Jag vill till statsministern bara säga att antalet
              socialbidragstagare i vårt land är det största på 35 år. På 35
              år har det aldrig varit så stort som nu när du, Fredrik Reinfeldt,
              är statsminister.
            </seg>
            <seg n="de0d218c">
              Det är riktigt att 212 000 fler människor i dag arbetar jämfört
              med hur det var år 2006. Å andra sidan har befolkningen ökat med
              287 000 personer befolkningsökningen är faktiskt inte statsministerns
              förtjänst så arbetslösheten är nu lika hög som när du tillträdde
              trots att du därutöver har slagit sönder våra trygghetssystem
              och levererat en bidragslinje som ingen statsminister före dig
              gjort.
            </seg>
            <seg n="2f3a9d5f">
              När det gäller historien förstår jag din och ditt partis önskan
              och längtan efter att skriva om historien och att ta valda delar
              från andra partiers historia. Lita därför på mitt löfte, Fredrik
              Reinfeldt: Vi socialdemokrater kommer aldrig någonsin att stjäla
              er historia.
            </seg>
          </u>
          <note type="speaker" n="da0673f8">
            Anf. 42 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-15" n="9ab37065">
            <seg n="b525ddd0">
              Herr talman! Frågan nu var mer huruvida man möjligen såg sina
              egna brister och hur den ödmjukheten möjligen påverkat hur man
              använder detta. Jag tycker att det är mycket angeläget att ingen
              ägnar sig åt historieförfalskning.
            </seg>
            <seg n="51be58be">
              Låt mig också säga att sysselsättningen växer. Det är väsentligt.
              Detta är viktigt. Det följer av vår arbetslinje. Vi ska göra ytterligare
              ansträngningar när det gäller detta.
            </seg>
            <seg n="f8092f99">
              Försörjningsstödet är nära kopplat till hur arbetsmarknaden utvecklas.
              Snarare är det så, med de uppgifter jag har, att kostnaden för
              försörjningsstöd sjunker i Sverige. Sedan kan vi föra en diskussion
              om hur detta ser ut och gentemot vad det kan jämföras.
            </seg>
            <seg n="7f1086b1">
              Det är viktigt att säga att ingen av oss kommer att kunna åtgärda
              det med mindre än att vi får en fungerande arbetslinje, att vägarna
              till jobb är tydliga. Det hänger inte ihop med hur befolkningen
              utvecklas, utan det hänger ihop med hur arbetsutbudet över huvud
              taget uppmuntras och hur vägarna till arbete uppmuntras. Vi stänger
              ned det som tidigare dolde arbetslösheten stora grupper med förtidspension
              eller långtidssjukskrivna. Också talen för detta faller. Det bygger
              i grunden på att vår arbetslinje har förändrat Sverige.
            </seg>
            <seg n="6d8e3f87">
              Anslutningen till a-kassan
            </seg>
          </u>
          <note type="speaker" n="32528ef4">
            Anf. 43 ÅSA ROMSON (MP):
          </note>
          <u who="asa_romson_0ca12e" xml:id="i-4807970f31247d8b-0" n="dc56031c">
            <seg n="4b6b5e1a">
              Herr talman! Det är väl tydligt oavsett hur vi tolkar gårdagens
              besked från eurotoppmötet att krisen kring euron långt ifrån är
              över. Den kommer också det tror jag att statsministern håller
              med mig om; i alla fall skrev ni det i er egen budgetmotion att
              kunna påverka den svenska arbetslösheten. Att den ekonomiska krisen
              kan slå mot Sverige och kan komma att leda till att svenskar hamnar
              i arbetslöshet är väl ganska uppenbart.
            </seg>
            <seg n="926ebbc1">
              Det som i det avseendet bekymrar mig är att vi när vi tittar
              på vårt trygghetssystem i dag ser att sedan Fredrik Reinfeldt
              2006 kom till makten har andelen som är med i a-kassan sjunkit.
              Den ligger nu på 70 procent. Förra veckan kom nya siffror från
              riksdagens utredningstjänst siffror som vi beställt som pekar
              på att de grupper som löper största risken att nu bli varslade
              är de grupper som inte längre har a-kassa.
            </seg>
            <seg n="6e1a2610">
              Jag undrar hur statsministern ser på att vi har det trygghetssystemet.
              Fredrik Reinfeldt, du talade i ditt tidigare svar om att vi inte
              ska dölja människor i fel åtgärd. Men här riskerar vi att dölja
              människor som är arbetslösa i ett försörjningsstöd som inte alls
              är menat för det.
            </seg>
          </u>
          <note type="speaker" n="221b51f5">
            Anf. 44 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-16" n="9ab37065">
            <seg n="db5bd53c">
              Herr talman! Jag har inga underlag eller någon forskning som
              bekräftar det Åsa Romson säger. Det var mycket stora grupper av
              människor som redan före allianstillträdet, på den tid Miljöpartiet
              hade inflytande över politiken, som stod utanför a-kassan fler
              än som senare lämnat den, och flera av dem hade en mycket svag
              förankring på arbetsmarknaden. Så såg det ut i det land där Åsa
              Romson hade makt och inflytande.
            </seg>
            <seg n="8549b2a1">
              Stora grupper som sedan lämnat a-kassan är de som i de flesta
              fall, såvitt vi kunnat finna, haft minsta arbetslöshetsrisken
              människor med pensionen nära förestående eller människor som jobbat
              i yrken med låg eller nära nog ingen arbetslöshetsrisk och som
              därför inte tyckt det vara värt att gå in i en a-kassa som det
              är upp till var och en att besluta om man vill gå in i. Så långt
              hur det faktamässigt ser ut.
            </seg>
            <seg n="ed21909e">
              Återigen: Det avgörande är vem som är bäst på att sedan säkerställa
              att det finns fler jobb för att undanröja arbetslöshetsrisker
              eller se till att arbetslöshetsperioder blir korta. Det finns
              ett aktivt omställningsstöd, och det förs en konsekvent politik
              för att jobben ska bli fler. Det är det avgörande.
            </seg>
          </u>
          <note type="speaker" n="acea9d67">
            Anf. 45 ÅSA ROMSON (MP):
          </note>
          <u who="asa_romson_0ca12e" xml:id="i-4807970f31247d8b-1" n="dc56031c">
            <seg n="e468fa32">
              Herr talman! Det här gör mig lite bekymrad. När statsministern
              i ett nyhetsinslag tidigare i veckan kommenterade de här siffrorna
              lät han ändå öppen finns det problem är det naturligtvis så att
              ett öppet och lyssnande parti som Moderaterna är öppet för att
              titta på detta.
            </seg>
            <seg n="c88e50db">
              Har vi så olika bilder av att a-kassan i Sverige inte har något
              problem med att en sjunkande andel är med? Över 80 procent var
              med när du, Fredrik Reinfeldt, tillträdde som statsminister. I
              dag är det 70 procent enligt de siffror som riksdagens utredningstjänst
              visar på.
            </seg>
            <seg n="7eb8c8e4">
              Som jag kan utläsa uppgifterna är det så att ungdomar till exempel
              i minskad utsträckning går in i a-kassan. Jag är bekymrad över
              det. Att statsministern i ett läge där vi står med en eurokris
              inte är bekymrad över det gör mig ännu mer bekymrad.
            </seg>
          </u>
          <note type="speaker" n="a5319f42">
            Anf. 46 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-17" n="9ab37065">
            <seg n="42595913">
              Herr talman! Jag bemötte det påstående som Åsa Romson bakade
              in i sin fråga om vilka som stod utanför a-kassan.
            </seg>
            <seg n="d28f03d4">
              Återigen vill jag påpeka att när Miljöpartiet hade inflytande
              över Sverige stod fler utanför a-kassan än som därefter lämnat
              den. Det var en kraftig överrepresentation just av unga människor
              som i Miljöpartiets Sverige inte var medlemmar i a-kassan eller
              som inte hade kvalificerat sig för de villkor som leder in i a-kasseersättning.
            </seg>
            <seg n="7ddbf55f">
              Vill man föra diskussionen på det sättet får man förorda en form
              av obligatorium och säkerställa att detta blir en del av den generella
              välfärden. Märkligt nog är det så i Sveriges riksdag att det är
              de partier som ligger längst till vänster som är allra mest emot.
              Så är det. Det beror på var på vänsterhöger-skalan Miljöpartiet
              placerar in sig. De som ligger längst till vänster är mest emot
              idén om en obligatorisk a-kassa. Det är möjligen lösningen.
            </seg>
            <seg n="5479db02">
              Det vi funnit svårt är att utforma a-kassan så att lönebildningen
              och vår arbetslinje inte motverkas. Det är fortsatt vår ansträngning
              att försöka hitta en metod för att i så fall få ett obligatorium
              på det här området.
            </seg>
          </u>
          <note n="7544b487">
            Stasiarkiven
          </note>
          <note type="speaker" n="75bc7def">
            Anf. 47 JIMMIE ÅKESSON (SD):
          </note>
          <u who="jimmie_akesson_f49647" xml:id="i-0e2524b3a3862da4-0" n="4c75c248">
            <seg n="71513bf1">
              Herr talman och statsministern! Debatten om de så kallade Stasiarkiven
              har blossat upp igen de senaste dagarna, inte minst med anledning
              av att det nu tycks finnas en majoritet i riksdagen för att öppna
              och offentliggöra dem. Regeringen har hittills avvisat alla sådana
              förslag. Senast i dag läste jag att företrädare för regeringen
              säger att det finns integritetsanledningar och annat som gör att
              man inte vill göra det.
            </seg>
            <seg n="177a18b4">
              Jag menar att det finns ett stort allmänintresse i att få veta
              saker om detta. Är det så att människor i samhällets absoluta
              topp för inte alltför länge sedan har arbetat för den östtyska
              säkerhetstjänsten finns det ett stort allmänintresse kring det,
              och det är saker som naturligtvis måste blottläggas.
            </seg>
            <seg n="e86de4cf">
              Min fråga till statsministern är alltså om den senaste debatten
              och det faktum att det nu ser ut att ha förändrats i riksdagen
              vad gäller majoritetsförhållanden får regeringen att åtminstone
              ta frågan ett varv till och omvärdera sin inställning till att
              offentliggöra Stasiarkiven.
            </seg>
          </u>
          <note type="speaker" n="e1a54a87">
            Anf. 48 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-18" n="9ab37065">
            <seg n="99ae35f7">
              Herr talman! Vad som eventuellt utverkas i form av lagstiftning
              eller svar här i riksdagen får vi naturligtvis följa. Det är väl
              bara att erkänna att det finns en balanspunkt mellan ett allmänintresse
              och det faktum att vi får anta att en hel del av dem som är nämnda
              i Stasiarkiven är människor som på mer eller mindre goda grunder
              är utpekade som kollaboratörer till den östtyska staten.
            </seg>
            <seg n="5ac046c2">
              Jag vill dock påpeka att de är just utpekade. Det är alltså ingen
              rättslig process som har funnit dem skyldiga. Det gör att den
              som har nämnts där, kanske ibland bara av misstag, på detta sätt
              i efterhand kan misstänkliggöras om vi bryter en mycket stark
              sekretess som har varit en del av en svensk rättstradition. Helt
              plötsligt kan människor alltså bli utlämnade på grund av vad som
              möjligen har varit ett rent godtyckligt förfarande.
            </seg>
            <seg n="300c5965">
              Den enskildes rätt och att på detta sätt upprätthålla sekretess
              står mot allmänintresset. Jag har inte lika enkelt som en del
              andra att hävda att det bara ska dömas till fördel för allmänintresset,
              och det är därför regeringen har varit väldigt tveksam. Det handlar
              om väldigt grundläggande rättsliga principer.
            </seg>
          </u>
          <note type="speaker" n="0f4836df">
            Anf. 49 JIMMIE ÅKESSON (SD):
          </note>
          <u who="jimmie_akesson_f49647" xml:id="i-0e2524b3a3862da4-1" n="4c75c248">
            <seg n="172bbbbf">
              Herr talman! Det är självklart inte helt okomplicerat. Vi vet
              inte om alla uppgifter stämmer, om alla som är utpekade faktiskt
              är det på rätt sätt och så vidare.
            </seg>
            <seg n="4119dc02">
              Det tycker jag dock ytterligare stärker uppfattningen att detta
              måste fram i ljuset, så att det kan utredas. Det kan också antas
              vara så att det som inte stämmer är av marginell karaktär och
              att väldigt mycket faktiskt stämmer, och då menar jag att det
              är just allmänintresset som väger väldigt tungt. Personlig integritet
              är en sak, och allmänintresse är en annan sak. Det är principer
              som inte sällan kolliderar på olika sätt. Då måste man hitta den
              balanspunkt statsministern pratar om.
            </seg>
            <seg n="08803ad6">
              Med beaktande av statministerns eget tal till partistämman för
              bara en vecka sedan, där han sade sig just vilja företräda allmänintresset,
              tycker jag att det är märkligt att man i denna fråga hamnar i
              rakt motsatt slutsats och låter allmänintresset stå tillbaka för
              den personliga integriteten eller eventuella felaktigheter som
              skulle kunna finnas i dessa arkiv. Vad är ni så rädda för? Till
              och med Vänsterpartiet säger sig nu vilja öppna arkiven.
            </seg>
          </u>
          <note type="speaker" n="56f0aaaa">
            Anf. 50 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-19" n="9ab37065">
            <seg n="e1670d87">
              Herr talman! Med allmänintresse menar vi i detta fall huvudsakligen
              tillgång i enlighet med svensk offentlighetsprincip för att förmodligen
              journalister och de mest intresserade ska kunna få fram namnen
              och därefter kunna använda dem i olika former av artiklar.
            </seg>
            <seg n="6ade047a">
              Det är klart att det då kan vara godtyckligt, att namn bara utpekats.
              Vi ska också veta om att det möjligen röjer källor som Säkerhetspolisen
              har arbetat med mot löfte att deras namn under mycket lång tid
              skulle vara skyddade för de tjänster de har begått. Det är en
              återspegling av en svunnen tid, kalla krigets dagar, med ofta
              helt andra förutsättningar än vad som gäller i dag.
            </seg>
            <seg n="462e7266">
              Låt oss också konstatera att det har skett en prövning i Högsta
              förvaltningsdomstolen som möjliggjort att forskare som framför
              allt har tittat på detta har fått access till delar av materialet,
              om än inte namnen. Det är ett sätt att hitta balansen. Detta nämner
              jag för att återge hur regeringen har resonerat kring detta.
            </seg>
            <seg n="fc85ca9e">
              Skattemedel till europeiska banker i kris
            </seg>
          </u>
          <note type="speaker" n="f056da44">
            Anf. 51 LARS OHLY (V):
          </note>
          <u who="lars_ohly_517dae" xml:id="i-1f241861b65e6f2b-0" n="d37608f0">
            <seg n="dcdf7212">
              Herr talman! Det var debatt i tisdags om eurokrisen. Det var
              en aktuell debatt som Vänsterpartiet hade föreslagit. Det framkom
              då ganska tydligt att Vänsterpartiet är ensamt i denna kammare
              om att säga nej till att Sverige ska bidra till de europeiska,
              framför allt franska och italienska, bankernas överlevnad. Våra
              argument för detta har varit ganska klara: Det riskerar att göra
              det riskfritt att driva bank. Vinsterna är privata, men kostnaderna
              och förlusterna är offentliga.
            </seg>
            <seg n="84e455b5">
              Dessutom tycker vi att bankerna har råd. Nu säger Europas ledare
              att 108 miljarder euro ska pumpas in i banksystemet. Förra året
              tjänade Europas banker 134 miljarder euro. 20052009 tjänade de
              670 miljarder euro. Varför ska en undersköterska i Bredäng och
              en reparatör i Luleå bidra till att rädda franska och italienska
              banker? Varför ska inte aktieägarna själva, som har gjort sådana
              enorma vinster de senaste åren, ta det ansvaret?
            </seg>
          </u>
          <note type="speaker" n="75c237d8">
            Anf. 52 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-20" n="9ab37065">
            <seg n="5d2de1ab">
              Herr talman! Svaret är: Det ska de naturligtvis inte göra. Det
              som belöper på Sverige jag såg att det handlade om Handelsbanken
              och Swedbank förutsätter vi att deras ägare täcker upp genom att
              hålla inne vinster eller göra extrainbetalningar. Det ska absolut
              inte läggas någon av de personer Lars Ohly nämner till last. Det
              är det svenska beskedet: Vi ska inte använda skattepengar i banksektorn.
            </seg>
            <seg n="9dbbf215">
              Vi ska dessutom säkerställa det jag i går framförde ännu en gång,
              nämligen att den svenska bankakutslösningen också bör användas
              i runt om i Europa. För det fall att det i sista hand görs anspråk
              på offentliga medel för att skydda en bank från att fallera ska
              betalningen tas ut i form av att man tar över ägarstarka aktier
              eller helt tar över ägandet av banken, för att på det sättet kunna
              återställa den med vinst till marknaden. Då kan man göra på det
              sätt vi har gjort i Sverige, nämligen hanterat banker i kris på
              ett sätt som har gjort att svenska skattebetalare har hamnat på
              plus. Det är det som gör oss unika. Andra har gjort det Lars Ohly
              beskriver, men inte Sverige. Det tänker vi inte heller ändra framåt.
            </seg>
          </u>
          <note type="speaker" n="b0d44e14">
            Anf. 53 LARS OHLY (V):
          </note>
          <u who="lars_ohly_517dae" xml:id="i-1f241861b65e6f2b-1" n="d37608f0">
            <seg n="bae17fd7">
              Herr talman! Det stämmer inte riktigt, eftersom statsministern
              i varje fall i EU-nämnden här i riksdagen företräder uppfattningen
              att Sverige ska ställa upp för att rädda franska och italienska
              banker. Det är naturligtvis svenska skattebetalares pengar som
              därmed används.
            </seg>
            <seg n="3ae8743a">
              Ni har inte råd att höja a-kassan till en rimlig nivå. Ni har
              inte råd att se till att människor inte utförsäkras från sjukförsäkringen.
              Ni har inte råd att bekämpa ungdomsarbetslösheten. Men 510 miljarder
              tycker ni är lämpligt att stoppa in i ett system som gör att de
              franska och italienska bankerna kan överleva utan att deras aktieägare
              tar det ansvar som vore rimligt att kräva.
            </seg>
            <seg n="7882b818">
              Det betyder att det är de som inte var bjudna på festen som får
              betala notan. Det betyder att undersköterskan i Bredäng och reparatören
              i Luleå är de som får stå för kulorna. Jag menar att detta är
              gravt felaktigt. Vi måste se till att de aktieägare som har tjänat
              pengar 134 miljarder i banksektorn förra året är de som också
              tar ansvar för bankernas överlevnad.
            </seg>
          </u>
          <note type="speaker" n="a5d70f91">
            Anf. 54 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-21" n="9ab37065">
            <seg n="c53aa1aa">
              Herr talman! Jag tror att alla förstår vad Lars Ohly retoriskt
              försöker åstadkomma, men det är väl ändå bra om vi kopplar det
              till vad vi de facto gör. Vi har inte sökt detta stöd i EU-nämnden
              eller någon annanstans tagit den typen av beslut. Vi ska inte
              sända svenska skattepengar in i banksystemet, utan vi ska säkerställa
              att det är ägare som tar eget ansvar.
            </seg>
            <seg n="f198917d">
              När det gäller de miljarder som nämndes i natt för att rekapitalisera
              det europeiska banksystemet nämns två svenska banker. Dem tog
              jag upp. Det är strax under 10 miljarder för Handelsbanken och
              2,7 miljarder för Swedbank. Det får deras ägare förstärka bankernas
              primärkapital med, eller om bankerna håller inne vinst. Det tänker
              vi inte ställa upp med. Vi tänker inte heller skjuta in skattepengar
              i någon annan bankverksamhet. I utformandet av en bankakut så
              som vi har haft i Sverige säkerställer vi dessutom i det fall
              det skulle komma i fråga det är dock inte som har diskuterats
              nu en metod som säkerställer att vi är med på uppsidan och inte
              skickar notan till svenska skattebetalare.
            </seg>
            <seg n="9ae2ec12">
              Vi ska göra reklam för det Sverige är bra på, inte baktala det
              och beskriva det på ett felaktigt sätt.
            </seg>
            <seg n="9f191a1d">
              Åtgärder mot den finansiella krisen
            </seg>
          </u>
          <note type="speaker" n="26ebe198">
            Anf. 55 ANNA KINBERG BATRA (M):
          </note>
          <u who="anna_kinberg_batra_c34f96" xml:id="i-0928b262a2a1ad87-0" n="855ad1ea">
            <seg n="68e1e2c7">
              Herr talman! Det är inte varje dag man som moderat gruppledare
              följer upp en frågeställning från Lars Ohly, men jag tänkte faktiskt
              göra det just mot bakgrund av det EU-möte statsministern bevistade
              i går.
            </seg>
            <seg n="d5c59218">
              Jag är också intresserad av effekterna för svenska medborgare
              och skattebetalare efter bland annat det svenska engagemang som
              har varit i att finna en lösning för det finansiella systemet
              och för att stoppa de akuta kriserna i bankerna, där svenskt ledarskap
              har legat bakom mycket av det som nu kommer på plats vad gäller
              till exempel hårdare krav på bankerna.
            </seg>
            <seg n="8cdf0b3c">
              Jag skulle vilja vända på Lars Ohlys frågeställning och fråga
              statsministern vilken effekten skulle bli för undersköterskan
              i Bredäng och reparatören i Luleå utan detta svenska ledarskap
              och om inte EU-ledarna i går hade kommit överens om åtminstone
              de mest akuta åtgärderna. Varför är det viktigt för bland annat
              de här två och de andra svenska skattebetalarna att den akuta
              skuldkrissituationen i EU nu kan stoppas?
            </seg>
          </u>
          <note type="speaker" n="792adbf8">
            Anf. 56 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-de5c6d2215c73e6a-3" n="9ab37065" next="i-42a11f73da6773c2-3">
            <seg n="bbc24514">
              Herr talman! Av det enkla skälet att faller banker okontrollerat
              får det påverkan på oss alla. Då slutar stora delar av arbetsmarknaden
              att fungera. Då får vi stora problem med vårt sparande, med våra
              pengar. Det leder i sin tur till att jobb försvinner och att välfärden
              tar stryk. Det har vi lärt oss av bitter erfarenhet.
            </seg>
            <seg n="1b4f379d">
              Alltså måste vi ha kontrollerade processer för banker i problem.
              Det gäller i Sverige men det gäller också i andra länder, eftersom
              problemen påverkar gränsöverskridande. När vi gör det måste vi
              ha en ordning så att vi håller ordning på var notan hamnar, och
              det var det som min och Lars Ohlys diskussion handlade om. Den
              ska inte hamna hos skattebetalarna. Vi ska säkerställa att ägarna
              tar sitt ansvar. Och vi ska ha stoppmekanismer som dessutom säkerställer
              att även när vi i ett sistahandsläge möjligen måste ta hjälp av
              offentliga medel ska vi ta ägarstarka aktier eller övertagande
              av banker i motbetalning för att kunna återställa det till marknaden
              och därmed kunna hamna på plus.
            </seg>
            <seg n="06f680cb">
              Detta har jag nu beskrivit som den svenska erfarenheten från
              1990-talet och 2008 och också fått andra europeiska ledare att
              visa intresse för. Det är den del i den europeiska lösning som
              vi fick fram i natt som jag fortsatt tycker saknas.
            </seg>
            <seg n="0280bdba">
              Strategi för Arktis
            </seg>
          </u>
          <note n="89da5afc">
            Anf. 57 ANITA BRODÉN (FP):
          </note>
          <u who="fredrik_reinfeldt_3ef531" xml:id="i-42a11f73da6773c2-3" n="9ab37065" prev="i-de5c6d2215c73e6a-3">
            <seg n="a8cf3d2d">
              Herr talman! Vi har inte bara ekonomiska kriser att hantera utan
              också ekologiska kriser. Det är därför mycket positivt att Sverige
              nu innehar ordförandeskapet i Arktiska rådet och att vi för första
              gången kunnat presentera en strategi för Arktis.
            </seg>
            <seg n="68573eba">
              Det kommer att krävas kraftfulla insatser, bland annat ett antal
              marina reservat, då utvinning av naturresurser, dramatiskt ökade
              transporter och alltmer gifter via luft och vattenströmmar som
              kommer till detta sköra område också påverkar oss globalt.
            </seg>
            <seg n="4e667863">
              Vid den senaste arktiska parlamentariska konferensen antogs en
              resolution som bland annat uppmanar regeringarna i de arktiska
              länderna men också Arktiska rådet att arbeta fram en långsiktig
              strategi, en vision för ett hållbart Arktis fram till 2030.
            </seg>
            <seg n="873a47da">
              Min fråga till statsministern är om regeringen medverkat till
              att detta arbete påbörjas.
            </seg>
          </u>
          <note type="speaker" n="740cee6a">
            Anf. 58 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-22" n="9ab37065">
            <seg n="e6386f56">
              Herr talman! Ja, det är ett snabbt växande intresse för Arktis,
              tyvärr till följd av klimatförändringar, för det öppnar transportleder
              och tillgång till naturresurser i en omfattning som inte har varit
              möjlig tidigare.
            </seg>
            <seg n="854e8dcf">
              Som Anita Brodén mycket riktigt påpekar innehar Sverige ordförandeskapet
              i Arktiska rådet. Den granskning som nämns kallas för Arctic Change
              Assessment. Det är en särskild genomgång som görs av alla dessa
              följder och förändringar som nu är på väg. Jag har inhämtat att
              på ett särskilt möte som Sverige ska leda i början av november
              i Luleå ska bland annat detta tas upp. En mycket viktig del av
              arbetet under ordförandeskapet är att ta reda på hur dessa förändringar
              påverkar de länder som lever närmast det arktiska området.
            </seg>
            <seg n="7a270c34">
              Vårdvalet
            </seg>
          </u>
          <note type="speaker" n="87d1eef6">
            Anf. 59 ANDERS W JONSSON (C):
          </note>
          <u who="unknown" xml:id="i-74226c9bff150e4f-0" n="8f44e068">
            <seg n="be3f0f01">
              Herr talman! Alliansregeringen har genomfört flera viktiga reformer
              för att få ordning på den svenska sjukvården, och vårdval Sverige
              kanske är den allra viktigaste. Det öppnar för entreprenörskap
              i primärvården samtidigt som man ger patienten makt över primärvården.
              Det har lett till en oerhört dynamisk utveckling i stora delar
              av Sverige, där det öppnas nya mottagningar, tillgängligheten
              ökar och bemötandet blir allt bättre.
            </seg>
            <seg n="6b2f0f2e">
              Tyvärr är bilden inte likadan i hela landet. I ett fåtal landsting
              motarbetar man aktivt den här utvecklingen, vilket gör att vi
              får ytterligare en tudelning av svensk sjukvård. När nu flera
              landsting går vidare med de här modellerna och även i specialistsjukvården
              riskerar det att bli än värre med en snabbt utvecklande positiv
              sjukvård i vissa delar och det motsatta i andra delar.
            </seg>
            <seg n="8661d7b1">
              Jag undrar vilka åtgärder statsministern tycker att man bör vidta
              för att minska de klyftor som vi i dag ser växa fram.
            </seg>
          </u>
          <note type="speaker" n="12dde6ba">
            Anf. 60 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-23" n="9ab37065">
            <seg n="c7d1a930">
              Herr talman! Jag tror att just det faktum att vi i Sverige fortsatt
              har en ojämlik sjukvård är en av de största utmaningar som svensk
              sjukvård står inför. Vi ser många exempel på hur man kan få tillgång
              till olika former av behandling och olika former av medicin beroende
              på var i landet man bor. Det är i grunden inte förenligt med den
              lagstiftning vi har och den ambition vi vill se på plats.
            </seg>
            <seg n="6a6b7132">
              Ett sätt att säkerställa att patientmakten ökar är just de vårdvalsreformer
              som nu finns i stora delar av landet och som möjliggör för människor
              att söka sig till sjukvård som de känner förtroende för. Jag delar
              uppfattningen att det har gett väldigt positiv respons där det
              har använts.
            </seg>
            <seg n="13dabc9b">
              Vi kommer naturligtvis att uppmuntra att vårdval används över
              hela landet, eftersom vi i grunden tycker att det är en bra reform
              inom ramen för regionalt självbestämmande, för det är här olika
              politiska majoriteter som gör olika bedömningar. Och vi kommer
              att fortsätta göra ansträngningar, och en särskild utredning tittar
              just på jämlikheten i sjukvården, alltså hur vi ska skapa resurser
              och följa upp så att sjukvården blir mer jämlik i olika delar
              av landet.
            </seg>
            <seg n="bcc3a008">
              Föräldrars valmöjligheter
            </seg>
          </u>
          <note type="speaker" n="90895ed3">
            Anf. 61 EMMA HENRIKSSON (KD):
          </note>
          <u who="emma_henriksson_b9198e" xml:id="i-fd610e87b7e2accf-0" n="559b8c6b">
            <seg n="3888a4d0">
              Herr talman! Tidigare i veckan presenterades en undersökning.
              Av de 9 000 som svarat var det en majoritet som på den lite tillspetsade
              frågan om de kunde tänka sig att bli hemmafru svarade att de faktiskt
              kan tänka sig det alternativet. Statsministern kommenterade det
              här i Aktuellt med att det verkar som att den glorifiering av
              hemmafrulivet som tv-serier har bidragit till kanske har påverkat
              attityden.
            </seg>
            <seg n="68847e13">
              Det här väcker en del principiella frågor om hur vi ser på människors
              valfrihet, hur vi ser på statens roll och hur vi ser på möjligheten
              för människor att själva få bestämma inriktning och styra över
              sitt eget liv.
            </seg>
            <seg n="c95355e6">
              Man ska ju aldrig ta sådana här undersökningar för annat än vad
              de är. Det är alltså en begränsad undersökning och inte ett fullständigt
              urval på något sätt. Men samtidigt är det återkommande när man
              frågar föräldrar vad de vill att de inte alltid prioriterar bara
              karriär och en hög lön, utan många föräldrar prioriterar en möjlighet
              att få mer tid med sina barn.
            </seg>
            <seg n="3648530b">
              Min fråga till statsministern är: Hur ser statsministern på möjligheten
              att öka möjligheten för föräldrar att tillbringa mer tid tillsammans
              med sina barn?
            </seg>
          </u>
          <note type="speaker" n="dc2d15c4">
            Anf. 62 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-24" n="9ab37065">
            <seg n="a0be9131">
              Herr talman! Jag gjorde en mycket lång intervju med Aktuellt
              kring detta, och de hade tyvärr bara möjlighet att sända väldigt
              korta delar av mina svar.
            </seg>
            <seg n="00237b9c">
              Det är angeläget att påminna om att i det Sverige som jag föddes
              fanns fortfarande en sorts uppdelning mellan män och kvinnor där
              man förutsatte att när barnen kom skulle männen fortsätta sin
              karriär och kvinnorna sluta jobba och stanna hemma. Det var någonting
              som man förutsåg i princip skulle gälla under en mycket lång del
              av dessa kvinnors liv. Det var några uppenbara problem med det.
            </seg>
            <seg n="7fb461c5">
              Nu när vi i efterhand försöker glorifiera tror jag att det inte
              alltid var kvinnors erfarenhet att detta var något som gjordes
              med uppskattning eller förståelse för vilket slit och vilket hårt
              arbete som det i realiteten utgjorde. Men vår kunskap har också
              vuxit om att män och kvinnors relationer inte alltid håller, och
              då är det den kvinna som har varit hemma, haft sämre löneutveckling
              och varit mindre etablerad på arbetsmarknaden som är den stora
              förloraren.
            </seg>
            <seg n="9d11d82f">
              Vi vill därför vara tydliga med att drivkrafterna för jobb måste
              gälla för både män och kvinnor, och med det måste vi förena möjligheten
              att förena arbete med familjebildning på ett modernt sätt. Då
              tror jag att många möjligheter ska finnas att få göra egna val;
              det har jag respekt för. Men jag var lite känslig för vad ordet
              hemmafru möjligen historiskt har betytt.
            </seg>
            <seg n="843129a4">
              Historieämnet
            </seg>
          </u>
          <note type="speaker" n="eb2f2268">
            Anf. 63 PETER PERSSON (S):
          </note>
          <u who="peter_persson_cc6ba9" xml:id="i-359367429283c77d-5" n="f6442cd5">
            <seg n="acb6aaf4">
              Herr talman! Jag har i denna kammare oerhört många intressanta
              debatter om skola och utbildningspolitik. Under senare tid har
              det varit en särskild koncentration på naturvetenskapliga ämnen
              och matematik. Men det har också av och till diskuterats historia,
              vilket jag anser är mycket angeläget.
            </seg>
            <seg n="708485f0">
              Under de senaste dagarna har jag noterat att det även bland starkt
              politiskt aktiva människor med betydande förtroendeuppdrag finns
              uppenbara brister i politiskt historiska kunskaper, exempelvis
              att rösträtten har erövrats i vårt land konfliktfritt och att
              alla partier har bejakat den. Det är tråkigt att det finns så
              begränsade kunskaper.
            </seg>
            <seg n="93d0f870">
              Jag undrar: Delar statsministern min oro för historieokunskapen?
              Avser han i så fall att vidta några åtgärder för att förbättra
              den?
            </seg>
          </u>
          <note type="speaker" n="833ac711">
            Anf. 64 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-25" n="9ab37065">
            <seg n="9b0a90c7">
              Herr talman! Vi har väldigt ofta diskussioner om att sätta just
              historieämnet i högsta sätet av det enkla skälet att vi noterat
              att människor glömmer. Vi har också noterat att politiska företrädare
              för olika partier är särskilt farliga när det gäller att försöka
              vrida till historien på ett sätt som ibland passar det egna partiets
              historieberättelse mer än andras. Mitt parti är på något sätt
              bara ett av dem, absolut, och inte obefläckat.
            </seg>
            <seg n="799c2b97">
              Vi ska notera att det faktiskt var en väldigt lång period som
              Sverige ägnade åt att utveckla sin demokrati, någonstans från
              1860-talet fram till 1921. Det kan vi påminna om, när vi nu diskuterar
              omvandlingen i Tunisien och Egypten och undrar, när det nu har
              gått flera veckor, varför inte en demokrati har kommit på plats,
              är att det i vårt land tog ungefär 50 år innan vi fullt ut fick
              demokratin på plats och också kvinnlig rösträtt.
            </seg>
            <seg n="8e410244">
              Av detta ska vi lära och detta ska vi minnas, och därför är historieämnet
              mycket viktigt.
            </seg>
            <seg n="68ca598d">
              Industrikrisen i Västra Götaland
            </seg>
          </u>
          <note type="speaker" n="cc0bb174">
            Anf. 65 JAN-OLOF LARSSON (S):
          </note>
          <u who="jan-olof_larsson_cfaf57" xml:id="i-684ad4723b15ecee-0" n="76d7b91b">
            <seg n="af10e0ff">
              Herr talman! 113 000 människor söker jobb i Västra Götaland.
              Dessutom hänger verksamheten för Saab och dess underleverantörer
              på en mycket skör tråd.
            </seg>
            <seg n="c97aee41">
              Nu hotas hundratals jobb när Volvo lägger ned sin verksamhet
              i Uddevalla. Att man lovar de anställda annan sysselsättning på
              andra orter i landet hjälper kanske några men långt ifrån alla.
            </seg>
            <seg n="626a339e">
              Utöver detta minskar regeringen anslaget till högskolan och gymnasieutbildningen
              i området.
            </seg>
            <seg n="2423f8c9">
              Det hopp som finns i regeringens budgetförslag för de anställda
              inom industrin är sänkt krogmoms. Detta skänker inget vidare stort
              hopp.
            </seg>
            <seg n="898d6c63">
              Mina frågor till statsministern är: Vad gör regeringen konkret
              för att stärka de anställdas möjligheter att få jobb? Vad gör
              regeringen för att skapa nya jobb inom industrin i Uddevalla-
              och Trollhätteregionen?
            </seg>
          </u>
          <note type="speaker" n="7527461b">
            Anf. 66 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-26" n="9ab37065">
            <seg n="59af4761">
              Herr talman! Det viktigaste vi gjorde var att inte lyssna på
              alla de oppositionsröster som likt i andra länder tyckte att vi
              skulle köra de offentliga finanserna i diket. Vill man säkerställa
              att investeringar försvinner från landet och jobb försvinner ska
              man bedriva den politik som i stor utsträckning bedrivits runt
              om i Europa av dem som har ropat på mer av allt till alla.
            </seg>
            <seg n="92e34add">
              Vi har varit försiktiga. Vi har urstarka offentliga finanser
              och en välskött ekonomi. Det är den bästa grunden för att jobben
              ska kunna växa till.
            </seg>
            <seg n="fde32e7a">
              Låt mig också påpeka att ungefär 300 000 500 000 nya jobb växer
              fram i svensk ekonomi varje år. Min uppfattning är att den svenska
              modellen är som allra bäst när den hjälper till omställning från
              jobb som inte klarar konkurrenskraften till jobb som gör det och
              som finns i sektorer av ekonomin som växer.
            </seg>
            <seg n="e8c0cc65">
              Jag ser gärna att det är i såväl verkstadsindustri som andra
              branscher, men det måste i grunden handla om företag som är konkurrenskraftiga
              och kan producera varor och tjänster med vinst och har långsiktig
              överlevnadsförmåga. Vi ska ställa om Sverige så att de som söker
              och får jobb kommer till dessa sektorer.
            </seg>
            <seg n="7c4f3bb4">
              Lärarlönerna
            </seg>
          </u>
          <note type="speaker" n="56cd9ca5">
            Anf. 67 JABAR AMIN (MP):
          </note>
          <u who="jabar_amin_5d3f98" xml:id="i-266cba7492f75c69-0" n="ce4cefe4">
            <seg n="10db498d">
              Herr talman! En stor yrkeskategori i Sverige är lärarna. Lärarkåren
              utgörs av 150 000200 000 personer. Vi vet alla att lärarlönerna
              är låga. Det har även olika företrädare för regeringen medgett.
            </seg>
            <seg n="1ef67f79">
              Den karriärutvecklingsreform som regeringen lanserar ger lärarkåren
              26 miljoner kronor nästa år. Vi har räknat ut att det blir kaffepengar
              till lärarna.
            </seg>
            <seg n="a3d64d83">
              Mina frågor till statsministern är: Hur kan regeringen garantera
              att lärarna får höjda löner? Vad kommer regeringen att göra?
            </seg>
            <seg n="b1cb0e04">
              Ni minskar ramanslaget till kommunerna med 3 miljarder samtidigt
              som ni överlämnar åt kommunerna att själva verka för löneökning.
            </seg>
          </u>
          <note type="speaker" n="669dc9fa">
            Anf. 68 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-27" n="9ab37065">
            <seg n="d239d88f">
              Herr talman! I Sverige förhandlas och sätts löner av arbetsmarknadens
              parter, i detta fall representerade av lärarrepresentanter och
              Sveriges Kommuner och Landsting. Det är alltså kommunerna som
              är arbetsgivare till landets lärare.
            </seg>
            <seg n="1dc63cc9">
              Det är populärt bland rikspolitiker att ropa på högre löner trots
              att de är väl medvetna om, får man hoppas, att de inte har något
              inflytande över detta. Att lova på områden där man själv inte
              har makten är ett sätt att föra debatt som jag inte är säker på
              att alla medborgare blir imponerade av.
            </seg>
            <seg n="f48f4f22">
              I Sverige tjänar en gymnasielärare med fem års utbildning strax
              under 30 000 kronor i månaden. Alliansregeringen har förstärkt
              plånboken för dessa lärare med 1 700 kronor i månaden via de inkomstskattesänkningar
              vi har gjort. Märkligt nog har protesterna från oppositionen varit
              högljudda. Man har ansett att det är felaktiga satsningar att
              lärare på detta sätt har fått nästan 2 000 kronor mer i månaden
              netto varje månad.
            </seg>
            <seg n="b0122704">
              Det är bra om Miljöpartiet ser över hur man ser på sänkta inkomstskatter
              eftersom det är bra för alla, också för lärarna. Detta är nämligen
              något som Miljöpartiet kan ha inflytande över till skillnad från
              hur lönerna sätts av arbetsmarknadens parter.
            </seg>
            <seg n="79e917a1">
              Företagsklimatet i Sverige
            </seg>
          </u>
          <note type="speaker" n="0878f047">
            Anf. 69 BORIANA ÅBERG (M):
          </note>
          <u who="boriana_aberg_f906d4" xml:id="i-34b40edfc176d918-0" n="da7f6d2e">
            <seg n="dc29023a">
              Herr talman! Utan företagarna stannar Sverige. Särskilt i dessa
              turbulenta tider med ekonomisk kris som har lamslagit delar av
              Europa är det viktigt att bibehålla och öka de svenska företagens
              innovations- och konkurrenskraft och att underlätta för flera
              att satsa på företagande.
            </seg>
            <seg n="ac0c7699">
              Min fråga till statsministern är: Vad gör regeringen för att
              det ska bli enklare och mer lönsamt att starta och driva företag
              i Sverige?
            </seg>
          </u>
          <note type="speaker" n="5c6a7ea9">
            Anf. 70 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-28" n="9ab37065">
            <seg n="f3b91dc9">
              Herr talman! När man mäter innovationskraft i länder över hela
              världen det har kommit sådana mätningar på sistone hamnar Sverige
              som nummer ett i världen när det gäller förmåga att skapa innovationsmiljö
              och innovationskraft i vår ekonomi. Det tror jag beror på att
              här finns goda förutsättningar att enkelt starta företag.
            </seg>
            <seg n="d550dcda">
              Det finns förbättrade ekonomiska möjligheter efter att vi har
              tagit bort många skatter, sänkt skatter som har tyngt småföretagande
              och innovativt företagande, tillfört forskningsresurser och utökat
              förmågan att kommersialisera forskningsslutsatser i och kring
              våra högskolor och universitet. Allt detta hänger ihop och skapar
              ett innovationsklimat.
            </seg>
            <seg n="1c7b5e33">
              Vi gör nu liknande satsningar bland annat när det gäller innovationsfonden
              för Norrlands inland för att det också ska vara möjligt att i
              olika delar av Sverige finna ett stöd för att gå från en idé till
              ett eget företag till att vilja växa. Så får vi fram fler jobb.
            </seg>
            <seg n="808d2ea9">
              Krisuppgörelsen inom EU
            </seg>
          </u>
          <note type="speaker" n="4f2644ca">
            Anf. 71 CARL B HAMILTON (FP):
          </note>
          <u who="carl_b_hamilton_cb6e47" xml:id="i-fbb7f943897ba14b-0" n="feb62f6e">
            <seg n="af24f53e">
              Herr talman! Jag skulle vilja höra statsministerns bedömning
              av den uppgörelse som gjordes i natt inom EU. Är det början på
              slutet för den europeiska skuldkrisen?
            </seg>
            <seg n="0db7e80a">
              En aspekt av denna uppgörelse och den serie av uppgörelser som
              har gjorts under snart ett år är att den mindre gruppen som Sverige
              inte hör till fördjupar sitt samarbete och sin ekonomiska integration.
              Är det ett problem för Sverige att vi hör till en grupp som inte
              har samma inflytande som den som går före?
            </seg>
          </u>
          <note type="speaker" n="98381a80">
            Anf. 72 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-29" n="9ab37065">
            <seg n="305b7cc4">
              Herr talman! De senaste dagarna, i går kväll och i natt har det
              tagits flera viktiga steg som ger grund för viss optimism. Vi
              börjar nu hantera den omfattande finanskris som övergått till
              en skuldkris. Här pekas tydligt ut att vissa länder måste göra
              mycket mer för att reformera sig och möta sina problem. Särskilt
              nämns Grekland, Italien och Spanien. Man pekar också på att Irland
              har gjort påtagliga förändringar och reformer som möts av positiva
              marknadsreaktioner, vilket visar nyttan av att börja åtgärda sina
              problem.
            </seg>
            <seg n="b1f19d97">
              Det råder viss optimism, men mycket återstår att göra. Det är
              tekniskt komplicerat och handlar om mycket stora värden.
            </seg>
            <seg n="2851c158">
              I EU-samarbetet ingår 27 medlemsländer. 17 av dem har euron som
              valuta. Ibland vill dessa länder träffas för att fördjupa sitt
              eurosamarbete. Sverige står utanför till följd av folkomröstningsnejet
              2003, och det får vi respektera. Det leder dock till att det hålls
              viktiga möten där Sverige inte är närvarande.
            </seg>
            <seg n="6de8a551">
              Vi vill säkerställa att det inte påverkar vår vilja att den inre
              marknaden ska fungera eller konstruktionerna av bankerna, för
              det har påverkan på det. Därför var jag också närvarande vid ett
              möte i går kväll som handlade just om dessa aspekter.
            </seg>
            <seg n="183aa28b">
              Obligatorisk a-kassa
            </seg>
          </u>
          <note type="speaker" n="fc13bdeb">
            Anf. 73 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-f33522c6ece3d4df-0" n="2ee77da8">
            <seg n="38125f31">
              Herr talman! Vi har under frågestunden hört att allt fler står
              utanför den omställningsförsäkring som a-kassan innebär. Vi har
              också hört att aldrig tidigare har så många varit beroende av
              försörjningsstöd. Detta skulle möjligtvis kunna ha ett samband.
            </seg>
            <seg n="b1cf7273">
              Jag noterade också att statsministern gav Miljöpartiet och övriga
              oppositionen skulden för att vi inte har fått en obligatorisk
              a-kassa på plats. Jag tolkar det som att Alliansen är överens
              i frågan.
            </seg>
            <seg n="db42508e">
              Om det skulle finnas en majoritet i riksdagen för en obligatorisk
              a-kassa, kommer regeringen då att lägga fram ett sådant förslag
              under mandatperioden?
            </seg>
          </u>
          <note type="speaker" n="a8079747">
            Anf. 74 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-30" n="9ab37065">
            <seg n="7e2fa9e7">
              Herr talman! För mig handlar förmåga till omställning inte bara
              om en enskild del av socialförsäkringarna utan om ett system av
              en lång rad åtgärder. Det handlar om hur Arbetsförmedlingen jobbar,
              hur omställningsförsäkringar i kollektivavtal på den svenska arbetsmarknaden
              används och hur vi har byggt ut olika delar av arbetsmarknadspolitiken
              till stöd för omställning från jobb som möjligen försvinner till
              jobb som växer fram i en konkurrenskraftig del av ekonomin.
            </seg>
            <seg n="0708eb93">
              Under förra mandatperioden utredde vi hur man skulle kunna utforma
              en obligatorisk arbetslöshetsförsäkring. Problemet var att vi
              inte tyckte att vi hittade en formel som underbyggde vår arbetslinje
              att drivkrafterna för jobb skulle vara tydliga och att vi satte
              arbete före att som arbetslös leva utanför arbetsmarknaden med
              olika former av ersättningar. Dessutom byggde förslaget på väldigt
              höga avgifter, vilket av många skulle uppfattas som en tung indirekt
              beskattning. Därför valde vi att inte gå vidare med det.
            </seg>
            <seg n="75d39af1">
              Vi i Alliansen har skrivit att vi är beredda att titta på en
              lösning om den går att förena med arbetslinjen. Man måste dock
              hitta en utformning, rent tekniskt, som också gör det möjligt.
            </seg>
            <seg n="2cd24e64">
              Pensionärernas ekonomiska situation
            </seg>
          </u>
          <note type="speaker" n="e3a83c00">
            Anf. 75 TUVE SKÅNBERG (KD):
          </note>
          <u who="tuve_skanberg_abfeb0" xml:id="i-7175d81ab5bcf8ee-0" n="c00c397e">
            <seg n="7865cb49">
              Herr talman! Pensionärerna har under en följd av år med rätta
              klagat över att de har släpat efter när det gäller skattesänkningar
              och de villkor som de har jämfört med när de var yrkesverksamma.
            </seg>
            <seg n="48418d72">
              Jag skulle vilja att statsministern utvecklar hur alliansregeringen
              genom det gemensamma arbetet inom ramen för den har stärkt ställningen
              för de sämst ställda pensionärerna i närtid och talar om hur det
              ser ut med löftet om ytterligare en skattesänkning.
            </seg>
          </u>
          <note type="speaker" n="9a0d3738">
            Anf. 76 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-31" n="9ab37065">
            <seg n="4cbed73c">
              Herr talman! Landets ålderspensionärer är en snabbt växande andel
              av vår befolkning. Det kommer att se ut så även i framtiden. Vi
              talar om 1,8 miljoner medborgare som är över 65 år. En hel del
              av dem fortsätter att arbeta längre upp i åren.
            </seg>
            <seg n="793aa743">
              Det är viktigt att påpeka att inte alla pensionärer i landet
              har samma ekonomiska förutsättningar. Här finns de som förvaltar
              de största förmögenheterna i Sverige och samtidigt de som lever
              med de minsta ekonomiska marginalerna. Det måste man ta hänsyn
              till när man utformar förslagen.
            </seg>
            <seg n="412ff9b8">
              Alliansregeringen har i tre steg sänkt skatten för landets pensionärer
              med motsvarande nästan 13 miljarder. Det har ingen regering gjort
              före oss. Det har inneburit allt från 5 000 till 10 000 mer varje
              år för landets ålderspensionärer, lite beroende på vilken ekonomi
              de har. Med bland andra Kristdemokraterna som pådrivare tog vi
              nu senast fram en ökning av bostadstillägget samtidigt som vi
              ser en uppräkning av både garantipensionärernas och inkomstpensionärernas
              pension för 2012. Det innebär ungefär 400 kronor mer i månaden
              nästa år. Det löfte vi har kvar att leverera är 2,3 miljarder.
              Jag är övertygad om att Kristdemokraterna kommer att vara pådrivande.
              Vi återkommer till det när det finns utrymme i de offentliga finanserna.
            </seg>
            <seg n="1b5f6be3">
              Transaktionsskatt på finansiella tjänster
            </seg>
          </u>
          <note type="speaker" n="574bb8e4">
            Anf. 77 JÖRGEN ANDERSSON (M):
          </note>
          <u who="jorgen_andersson_f46852" xml:id="i-539459215edcf6aa-0" n="d39fbf50">
            <seg n="d98a0d3a">
              Herr talman! Runt omkring i Europa höjs rösterna alltmer för
              att EU-budgeten ska finansieras med egna medel. Det som kanske
              har fått mest uppmärksamhet är det som kallas för en transaktionsskatt
              på finansiella tjänster. Vi har erfarenhet av det i Sverige sedan
              80-talet. Det finns uppenbara risker som den skatten kan medföra
              för svensk ekonomi i den finansiella sektorn som har anställda
              upp mot 140 000 personer, och den kan enligt vissa bedömningar
              ha 5 procents inverkan på svensk bnp. Vilka andra faror för svensk
              ekonomi ser statsministern med att en sådan skatt införs?
            </seg>
          </u>
          <note type="speaker" n="414aa0c4">
            Anf. 78 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-9ecf33aa17004efb-32" n="9ab37065">
            <seg n="1d500236">
              Herr talman! Många är upprörda över bankerna. Man tycker att
              de ska betala. Det finns metoder för att säkerställa att inte
              skattebetalare täcker deras förluster. Jag har nämnt det i tidigare
              frågesvar. Det finns också sätt att få dem att betala skatt. De
              är stora bolagsskattebetalare, tycker vi mer effektivt.
            </seg>
            <seg n="31167a55">
              En finansiell transaktionsskatt har Sverige som sagt negativa
              egna erfarenheter av. Vi har sagt att om den införs globalt av
              alla länder kan den möjligen fungera i någon mening, men i samma
              stund som inte alla inför den kan kapital förflyttas dit där transaktionsskatten
              inte tas ut. Kapital rör sig numera snabbt i vår värld. Det var
              också den svenska erfarenheten.
            </seg>
            <seg n="4f1ffc6d">
              Vi förutser att USA och en lång rad andra länder inte kommer
              att gå med på detta. Nu förs en diskussion om huruvida vi ska
              genomföra den i EU eller till och med bara i eurozonen.
            </seg>
            <seg n="a71bc303">
              Vår uppfattning är att den förmodligen inte kommer att fungera
              och att den inte kommer att ge stora inkomster. Den kommer att
              göra att transaktioner flyttar bort från oss. Det troligaste just
              nu är kanske att man diskuterar den för eurozonen. De stora vinnarna
              av det kommer kortsiktigt förmodligen att vara London och Helsingfors
              och möjligen Zürich, det vill säga de länder som ligger med stora
              finansmarknader vid sidan av eurozonen. Det beror, som sagt, på
              att det är ett mycket trubbigt instrument. Det finns annat som
              är mer verkningsfullt om man vill säkerställa att banker och finansiella
              institutioner betalar skatt.
            </seg>
            <seg n="808d2ea9">
              Krisuppgörelsen inom EU
            </seg>
          </u>
          <note type="speaker" n="cfafd877">
            Anf. 79 CARL B HAMILTON (FP):
          </note>
          <u who="carl_b_hamilton_cb6e47" xml:id="i-fbb7f943897ba14b-1" n="feb62f6e">
            <seg n="74e09faf">
              Herr talman! Låt mig återkomma till min tidigare fråga om den
              här uppgörelsen som enligt min och, som antytts, även statsministerns
              mening är väldigt betydelsefull.
            </seg>
            <seg n="5d6b1d42">
              Av innehållet i uppgörelsen förefaller det mig som om det är
              Tyskland och de nordeuropeiska länderna, inte minst Finland och
              Nederländerna, som har haft en hållning. Det är väl den som i
              stor utsträckning genomsyrar uppgörelsen. Om Sverige hade varit
              med ända in i mål statsministern fick vara med ända till klockan
              4 hade väl uppgörelsen inte blivit särskilt mycket annorlunda.
              Har inte Sverige ett viktigt bidrag att komma med i sådana här
              sammanhang genom att vi har en tradition av att i förhandlingar
              och problemlösningar i politiken diskutera vad problemet är och
              vilka åtgärder vi kan vidta för att komma till rätta med dem det
              vill säga en målmedel-analys och ett rationellt förhållningssätt?
              Jag vill gärna tro det i alla fall, och vill gärna höra statsministerns
              reflexion över innehållet i uppgörelsen.
            </seg>
          </u>
          <note type="speaker" n="3f9b7267">
            Anf. 80 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-de5c6d2215c73e6a-4" n="9ab37065" next="i-42a11f73da6773c2-4">
            <seg n="6a4a68bc">
              Herr talman! Det finns ju ett skäl till att Sverige har en intressant
              erfarenhet. Vi har haft återkommande djupgående kriser. Vi har
              förhoppningsvis lärt oss en hel del av det. Sverige är ett av
              de länder i Europa som har störst finanssektor i förhållande till
              sin ekonomi. Mycket av finanskrisen handlar just om en kris i
              finanssektorn.
            </seg>
            <seg n="ce1adbc2">
              Vi behöver den för att finansiera företag och jobb, men den har
              inbyggd instabilitet om man inte säkerställer att man skapar motståndskraft
              och förmåga att ta förluster i systemet.
            </seg>
            <seg n="b0688dce">
              Storbritannien är ett annat exempel. Schweiz är, som jag nämnde,
              ett tredje. I dessa länder har vi kanske tydligare behövt diskutera
              hur vi säkrar metoder för att det inte ska gå snett. Det tycker
              jag att det har funnits stor respekt för. Det har gjort att Sverige
              har kunnat vara pådrivande. Jag nämnde den så kallade backstoppern,
              det vill säga en europeisk bankakut som faktiskt fortsatt diskuteras.
            </seg>
            <seg n="4804fc11">
              Som jag nämnde i ett tidigare svar håller jag med om att det
              nu tas viktiga steg som har varit efterfrågade. Men de måste följas
              upp med en tekniskt mycket komplicerad lagstiftning och åtgärder
              innan allt är på plats. Mer kan möjligen också behövas.
            </seg>
          </u>
          <note n="4cb8b981">
            Anf. 81 TALMANNEN:
          </note>
          <u who="fredrik_reinfeldt_3ef531" xml:id="i-42a11f73da6773c2-4" n="9ab37065" prev="i-de5c6d2215c73e6a-4">
            <seg n="b421d303">
              Jag tackar statsministern och ledamöter för deltagande i dagens
              frågestund.
            </seg>
          </u>
          <note n="9627320c">
            Överläggningen var härmed avslutad.
          </note>
          <note n="0ec0da53">
            14 § Anmälan om interpellationer
          </note>
          <note n="2bc87534">
            Anmäldes att följande interpellationer framställts
          </note>
          <note n="17deda97">
            den 27 oktober
          </note>
          <note n="27ce6495">
            Thomas Strand
          </note>
          <note n="27ce6495">
            Thomas Strand
          </note>
          <note n="a86913ba">
            Gunilla Svantorp
          </note>
          <note n="48ccd1d2">
            Ingemar Nilsson
          </note>
          <note n="a86913ba">
            Gunilla Svantorp
          </note>
          <note n="69c38ff9">
            Interpellationerna redovisas i bilaga som fogats till riksdagens
            snabbprotokoll tisdagen den 8 november.
          </note>
          <note n="7ae49f7a">
            15 § Anmälan om frågor för skriftliga svar
          </note>
          <note n="97fb504b">
            Anmäldes att följande frågor för skriftliga svar framställts
          </note>
          <note n="17deda97">
            den 27 oktober
          </note>
          <note n="b6565104">
            Eva Flyborg
          </note>
          <note n="f3a07703">
            Torbjörn Björlund
          </note>
          <note n="45b2d4be">
            Frågorna redovisas i bilaga som fogats till riksdagens snabbprotokoll
            tisdagen den 8 november.
          </note>
          <note n="acf13c32">
            16 § Kammaren åtskildes kl. 14.46.
          </note>
          <note n="b8370a67">
            Förhandlingarna leddes
          </note>
          <note n="5e3e84f1">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
