<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--129</head>
          <docDate when="2011-06-13">2011-06-13</docDate>
        </div>
      </front>
      <body>
        <div>
          <note n="a8f1abb7">
            ﻿
          </note>
          <note n="64f176a6">
            Riksdagens protokoll
          </note>
          <note n="88ec78eb">
            2011/12:129
          </note>
          <note type="date" n="3aa4d515">
            Onsdagen den 13 juni
          </note>
          <note n="979df4b9">
            Kl. 09:00 - 22:34
          </note>
          <note n="24258a91">
            1 § Partiledardebatt
          </note>
          <note type="speaker" n="7205321f">
            Anf. 1 Statsminister FREDRIK REINFELDT (M):
          </note>
          <u who="fredrik_reinfeldt_3ef531" xml:id="i-3c3c605b6a0b0285-0" n="21b5e740">
            <seg n="2047d07c">
              Herr talman! Världens blickar vilar nu på Europa. Förr talade
              vi i Europa om kriser i världen som vi borde hjälpa till att lindra.
              Nu diskuterar världen hur man ska hjälpa till att lindra krisen
              i Europa. Frågor ställs kring Europas egen förmåga att hantera
              sina problem.
            </seg>
            <seg n="646b85d5">
              I helgen erbjöd eurozonen Spanien upp till 100 miljarder euro
              i lån för att stödja landets banksektor. Det är ungefär 900 miljarder
              svenska kronor och mer än hela vår statsbudget. Irland, Portugal
              och Grekland har redan fått stödlån motsvarande 400 miljarder
              euro, och det är ungefär lika mycket som hela Sveriges bnp. Vi
              väntar på söndag ett nyval i Grekland med osäker utgång.
            </seg>
            <seg n="760c794f">
              I denna miljö förs nu många förslag på fördjupningar och förändringar
              av det europeiska samarbetet fram. Kommissionspresidenten Barroso
              beskrev mycket riktigt att det europeiska samarbetet ofta har
              utvecklats i många små steg, men, sade han, nu är det dags för
              ett stort steg. Ett stort steg som pekar på fördjupning och överföring
              av suveränitet från nationalstaterna till den europeiska nivån.
              Det talas om en bankunion. Det talas om att förflytta nationell
              översyn och kontroll av banker till europeisk nivå. Det talas
              om gemensamma insättningsgarantier och möjligen utfärdande av
              gemensamma euroobligationer. Det finns ganska omfattande förslag
              på olika typer av teman för att helt eller delvis begränsa den
              nationella budgetsuveräniteten.
            </seg>
            <seg n="809b875f">
              Med kort varsel kommer det nu att avkrävas svar av Sverige som
              nation och av riksdagens partier om hur vi ska förhålla oss till
              mycket av det här.
            </seg>
            <seg n="642da634">
              En viktig utgångspunkt är att påpeka att det inte finns en europeisk
              ekonomi. Det ser högst väsentligt olika ut med ett hårt drabbat
              södra Europa som står i skarp kontrast till den välskötta tillväxtkorridoren
              i norra Europa, med Sverige och Tyskland som sitt centrum, med
              god ordning i offentliga finanser och högre tillväxt. Det finns
              på det sättet inte ett Europa.
            </seg>
            <seg n="a2cf6880">
              Man brukar tala om att Europasamarbetet syftar till att minska
              klyftor. Det är säkert många som håller med om det i denna kammare.
              Frågan är bara vilken metod man ska använda. Ska det vara via
              kraftiga transfereringar från rik till fattig, eller ska det vara
              via att stödja reformer som förändrar konkurrenskraften och förmågan
              att växa av egen kraft i länder som ligger efter? Eller ska det
              vara en kombination av båda?
            </seg>
            <seg n="13976b5c">
              Vi bör notera att många av de förslag som nu kommer fram mer
              verkar ta sin utgångspunkt i att åter tänka tanken om mer av transfereringar,
              mer överföring från rik till fattig. Det bör naturligtvis också
              Sverige reflektera över. Den svenska EU-avgiften är 30 miljarder.
              Det kommer nära de 35 miljarder vi har i utvecklings- och biståndsinsatser
              till de allra fattigaste delarna av världen.
            </seg>
            <seg n="c98abfda">
              Vill svenska folket betala ännu mer i överföring till andra i
              Europa? Och hur är det egentligen med träffsäkerheten i en del
              av överföringen? Går det alltid från rik till fattig, eller går
              det inte påfallande ofta till andra som redan har eller som borde
              klara av att i större utsträckning täcka sina egna utgifter?
            </seg>
            <seg n="2a7f0f80">
              Man kan vända på det också: Hur intresserade är alla de som nu
              får signaler om att vi måste jobba mer i Sverige av att frukten
              av det arbetet ska finansiera att man tänker sänka pensionsåldern
              i Frankrike? Det är den typen av frågor som vi nu måste svara
              på.
            </seg>
            <seg n="ccd7a3ff">
              Svarar åtgärderna verkligen mot det som är krisens kärna? Det
              är en annan viktig fråga. Det synes ibland finnas någon sorts
              uppfattning om att det är euron som projekt i sig som ska försvaras
              och att det är omfattande stimulansåtgärder som är den enda lösningen
              på alla problem och omfattande transfereringar som ska ske i Europa.
              Jag tror att det delvis är att utgå från en felaktig bild av vad
              som är krisen i Europa.
            </seg>
            <seg n="25d3a8ee">
              Den kan sägas utvecklas utifrån fyra olika linjer. För det första
              är det en finanskris. Låt oss inte glömma bort det. Det är det
              som det handlar om i Spanien. Det handlar fortsatt om att öka
              transparensen och synliggöra de problem man har och att ha metoder
              för att rekapitalisera banker, och här gäller det att vara noggrann
              med hur man gör.
            </seg>
            <seg n="9a5a7bbb">
              Vi tycker att kräver man statligt stöd eller stöd av offentliga
              resurser ska vi också gå in och ta över ägandet eller ta resursstarka
              aktier som en sorts pant för de resurser vi sätter in. Vi accepterar
              inte ett synsätt att vinster ska privatiseras men förluster socialiseras.
              Här går många snett.
            </seg>
            <seg n="aaea4f4f">
              För det andra har vi fått en skuldkris ovanpå finanskrisen med
              en snabbt ökad skuldsättning i stora delar av Europa med uppemot
              100 procent av bnp och till och med däröver. I länder som Irland
              och Spanien är själva förklaringen hur man har hanterat sina banker,
              men det är många länder som varaktigt och länge har levt över
              sina tillgångar.
            </seg>
            <seg n="ef4490b0">
              Vi beskrivs som rikast i världen, men vi lever ändå över våra
              tillgångar. Är svaret då att ännu mer leva över våra tillgångar,
              eller är det inte helt enkelt så att vi måste anpassa vårt sätt
              att leva till det som vi faktiskt får in i skatteinkomster och
              att det måste gälla alla länder i Europa?
            </seg>
            <seg n="d0b15ae2">
              EU:s stabilitets- och tillväxtpakt kan sägas ha misslyckats.
              Nu kommer krav på en ännu hårdare regim i den finanspakt som är
              på väg att införas. Viktigt att påpeka är att ingenting av detta
              fungerar om inte finans- och budgetkontroll fungerar i de respektive
              medlemsländerna. Det behövs ramverk för detta. En del säger att
              ramverk är bra. Men det räcker inte att ha ramverk, utan de måste
              också efterlevas. Man måste vara beredd att säga nej. Man kan
              inte säga ja till alla om allt och verka stå för en kraftig offentlig
              utgiftsexpansion utan att i så fall matcha det med skatteökningar.
              Det är så man hamnar i den skuldkris där andra redan befinner
              sig.
            </seg>
            <seg n="0abef86c">
              För det tredje, och det är kanske det viktigaste, befinner sig
              Europa faktiskt i en konkurrenskraftskris som Europa. Vi har svårt
              att konkurrera. Det beror på att vi har haft en löneutveckling
              som inte är kopplad till produktiviteten. Vi har världens kanske
              högsta välfärdsambitioner i Europa, och det är bra, men det finansieras
              med beskattning av produktion och arbete som gör att priserna
              på det vi vill sälja går upp.
            </seg>
            <seg n="cc16feba">
              Nu finns en konkurrens som vi aldrig har sett förut. Vi talar
              om Asien, men det är inte bara Asien, utan det är också Latinamerika
              och Afrika. Alla övriga delar av världsekonomin växer nu bättre
              än Europa. Väldigt mycket handlar om att konkurrera med det vi
              traditionellt har gjort i form av produkter och tjänster. Om vi
              inte tar den konkurrenskraftsutmaningen på allvar kommer den här
              kontinenten inte att klara sig på det sätt vi hittills har sett.
              Det kommer att kräva reformer. Det kan inte lösas med transfereringar.
              Det kräver att vi ökar vår förmåga att tillföra värde till vår
              produktion, till varor och till tjänster.
            </seg>
            <seg n="35a6b645">
              För det fjärde kan man notera en sorts politisk kris som detta
              kommer ned till, dels i former av diskussion om hur EU:s institutioner
              egentligen ska se ut för att hantera den här situationen, dels
              det faktum att oro sprider sig i Europa. Extremister till vänster
              och till höger vinner stöd för kortsiktiga lösningar där man ställer
              grupper mot varandra. Sverige står inte fritt från detta. Det
              här är en orolig tid för vår kontinent. Här måste nu fattas rätt
              beslut. Risken är att vi fattar för snabba beslut som är illa
              genomtänkta och som dessutom inte svarar mot det som är problemet.
            </seg>
            <seg n="e6bf1e2a">
              Låt oss vara tydliga med en sak: Detta handlar också om Sverige.
              De beslut som nu fattas kommer att påverka Sverige. Det som sker
              i övriga Europa kommer att påverka vår ekonomi, vår välfärd och
              förutsättningarna att behålla jobb i Sverige.
            </seg>
            <seg n="6c2b1770">
              Vi har faktiskt en annan verklighet än vad många andra nu upplever.
              Vi har sett växande sysselsättning de senaste åren där andra inte
              har sett det. Vi har sett ett utanförskap som har gått ned. Vi
              har växande sysselsättningsandelar i alla delar av arbetsmarknaden
              om vi så tittar på gruppen 1524 år som på dem som är mitt i livet
              eller dem som är allra äldst.
            </seg>
            <seg n="26fe6e31">
              När vi tillträdde som regering 2006 låg vi på 14:e plats när
              vi jämförde arbetslöshet i Europa. Förra året talade man om att
              vi låg på 9:e plats. I den senaste statistiken är Sverige nere
              på 7:e plats. Det spelar roll vilken politik som förs för sysselsättning.
            </seg>
            <seg n="f9fff8a8">
              En sak slår mig när jag reser genom Sverige och lyssnar, och
              det är den skillnad som fortfarande finns i förväntan hos det
              svenska folket och det som vi nu ser runt om i Europa. Här finns
              fortfarande en förväntan på att politiken kan göra positiv skillnad,
              att vi kan ha rätt att hoppas på nya reformer, att det ska löna
              sig bättre att arbeta och att det finns resurser till skolan.
              Det är kanske det viktigaste som vi ska ta med oss till framtiden
              att vara aktsamma om.
            </seg>
            <seg n="85ed4879">
              Den typen av hopp släcks nu runt om i Europa. Det är priset för
              att man inte sköter sina offentliga finanser och att man inte
              löser finanskris och problem med konkurrenskraften. Det är kärnan
              i det uppdrag som regeringen har sett framför sig att upprätthålla
              i Sverige, och det kommer att vara kärnan i de frågor som nu reses
              till de politiska ledarna och politiska partierna runt om i Europa.
              För detta måste också Sverige rusta sig till svar.
            </seg>
          </u>
          <note type="speaker" n="d7f99869">
            Anf. 2 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-0" n="0299e9c0">
            <seg n="417ced35">
              Herr talman! Statsministern analyserade det svåra ekonomiska
              läget i Europa. Jag ska också kommentera det i min inledning senare.
            </seg>
            <seg n="d0352e15">
              I en ekonomisk kris är det helt avgörande att vi i Sverige prioriterar
              rätt saker. Ska vi i Sverige stå starkt rustade i den internationella
              konkurrensen kan vi inte ha sämre kunskapsresultat än våra konkurrentländer.
            </seg>
            <seg n="2fdfb910">
              Vi vet att resultaten i svensk skola sjunker och att de har gjort
              det under en längre tid under både socialdemokratiska och borgerliga
              regeringar. Men efter snart sex år vid makten och med sjunkande
              skolresultat, en ökad ojämlikhet i skolan och en hög ungdomsarbetslöshet
              valde du och regeringen att prioritera sänkt krogmoms i stället
              för investeringar i utbildningssystemen.
            </seg>
            <seg n="bd110c52">
              Över 12 000 elever kommer nu att gå ut nian utan behörighet till
              ett nationellt program på gymnasiet. I det läget valde du att
              helt stoppa pengarna till de frivilliga sommarskolor som har betytt
              mycket för de ungdomar som behöver läsa upp betygen.
            </seg>
            <seg n="98b499e8">
              I stället för att dra ned på sommarskolor borde Sverige, såsom
              vi socialdemokrater föreslår i dag, garantera alla elever som
              inte når målen mer undervisning ledd av professionella lärare.
            </seg>
            <seg n="e87ec107">
              Dessutom drev du igenom en besparing på gymnasieskolan på 675
              miljoner kronor för i år, samtidigt som avhoppen i gymnasieskolan
              är jättestora och ungdomsarbetslösheten är hög.
            </seg>
            <seg n="51ea7f28">
              Fredrik Reinfeldt, min fråga är därför väldigt enkel: När du
              satt där med regeringen och valde vad som var viktigast att satsa
              på i budgeten, hur kom du då fram till att du skulle prioritera
              ned skolan och göra det billigare för dig och mig att äta på krogen?
            </seg>
          </u>
          <note type="speaker" n="151e1dd5">
            Anf. 3 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-1" n="21b5e740">
            <seg n="0a8c0ca0">
              Herr talman! Under alla de år som Alliansen har haft makten har
              vi skjutit till resurser till utbildningsväsendet. Vi gör dessutom
              de största förändringarna av svensk skola sedan vi fick folkskolan
              på 1840-talet. Det är ett svar på de problem som Mikael Damberg
              mycket riktigt noterar har funnits sedan lång tid tillbaka med
              sjunkande skolresultat och en ofullständig fokusering på kunskaper,
              framför allt när det gäller tidiga insatser.
            </seg>
            <seg n="1227a103">
              Det är därför vi har återinfört speciallärarutbildning. Det är
              därför vi för ned nationella prov till lägre årskurser. Det är
              inte för att vi får beröm hemma av våra 10- och 12-åringar, utan
              det är för att vi är oroade över den utveckling som vi ser. Åtgärder
              måste komma som förändrar detta. Problemet, kan jag öppet erkänna,
              är att det tar lång tid innan de får genomslag. Att förändra svensk
              skola tar tid, och det tar ännu längre tid innan det verkligen
              påverkar resultaten.
            </seg>
            <seg n="fb8bdb51">
              Vi har gjort satsningar på många miljarder de här åren till grundläggande
              utbildning, gymnasieskola och högre utbildning. Dock ska jag påpeka
              en sak, att den svenska skolan är kommunal. Det kanske är bra
              om vi för diskussionen och erkänner att vi inte är huvudfinansiärer
              av svensk skola. Det är den kommunala ekonomin som huvudsakligen
              är avgörande.
            </seg>
            <seg n="ce34eb2e">
              Jag läser om att i Europas kris kan vi notera att också nivån
              under staterna är i kris. Så går det när man inte har skött sysselsättning,
              när man inte har ordning också i offentliga finanser lokalt. Men
              så ser inte Sverige ut. Vår kommunsektor är i balans.
            </seg>
            <seg n="5af11e61">
              Det helt avgörande för detta är att satsa på sysselsättning.
              Det är jobb som är motorn för att finansiera den svenska skolan.
              Det är jobb som är motorn i de kommunala ekonomierna. När fler
              får jobb får vi mer resurser till svensk skola. Det är så vi har
              utformat politiken.
            </seg>
            <seg n="9c4b9666">
              En liten del av detta handlar om fler jobb i restaurangnäringen.
              Mikael Damberg raljerar över detta. Det tycker jag är synd. Jag
              tycker att det är en fantastisk sektor och att det är fantastiskt
              att möta de unga människor, de utrikesfödda, som får jobb i restaurang-
              och cateringverksamheten. De jobben behövs. Ni ska veta att ni
              har vårt stöd.
            </seg>
          </u>
          <note type="speaker" n="5a556aee">
            Anf. 4 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-1" n="0299e9c0">
            <seg n="b1f8fdb5">
              Herr talman! Politik är också att välja, att prioritera. Ni valde
              krogmomsen före skolan, och jag kan förstå att statsministern
              har lite svårt att förklara hur den ekvationen gick ihop och vad
              som låg bakom den prioriteringen.
            </seg>
            <seg n="4f44216a">
              Inte ens regeringen själv vet om krogmomssänkningen skapar några
              nya jobb. Inte ens i riksdagsrestaurangen ser vi några prissänkningar.
              Resultatet av krogmomsen kommer att utvärderas. Men en sak vet
              vi, att 12 000 elever lämnar grundskolan varje år utan behörighet
              till ett nationellt program på gymnasiet.
            </seg>
            <seg n="3a11b896">
              Andelen behöriga elever har minskat de senaste fem åren, när
              du har varit statsminister. Då gäller det att göra investeringar
              här och nu för att hjälpa de elever som inte får tillräckligt
              mycket stöd i skolan. Med de avhopp vi ser i gymnasieskolan gäller
              det att våga investera. Ni väljer att dra in 675 miljoner kronor.
              Statsministern säger här att han har gjort stora satsningar på
              gymnasieskolan. Fråga kommunerna hur de ska hantera de besparingar
              som motsvarar 1 400 lärartjänster!
            </seg>
            <seg n="3afa7eeb">
              Vi behöver en regering som gör något här och nu åt problemen
              i skolan. Obligatorisk sommarskola är ett konkret förslag som
              borde genomföras så fort som möjligt. Statsministern förklarar
              inte heller varför man drog in stödet till sommarskola inför årets
              sommarlov.
            </seg>
          </u>
          <note type="speaker" n="41d5ddfa">
            Anf. 5 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-2" n="21b5e740">
            <seg n="5c9c8009">
              Herr talman! Jag tycker att sommarskola är ett intressant sätt
              att möta en del av de problem vi talar om. Jag har själv besökt
              en del av de elever som sitter i sommarskolor. De är inte alltid
              så glada, ska jag berätta, för de har många gånger sett fram emot
              att få ledigt men sitter i stället vid skolbänken. Jag tror i
              alla fall att det är nödvändigt att det görs. Även detta är ett
              kommunalt ansvar. Vi bejakar att många kommuner sedan länge har
              gjort detta, och vi bejakar gärna att titta på hur vi ska kunna
              använda detta i större utsträckning.
            </seg>
            <seg n="37ab8c67">
              Vi har satsat mångdubbelt mer på skolan, på grundskola och gymnasieskola,
              för att stödja de reformer som vi genomför. Vi tror att detta
              är nyckeln till väldigt många av de konkurrenskraftsproblem och
              andra problem som vi har på den svenska arbetsmarknaden.
            </seg>
            <seg n="49e4022e">
              Om jag ska nämna en enda enskild faktor som förklaring till att
              vi har så många unga som inte får jobb är det just brister i skolan
              men också de problem som många unga människor upplever när de
              går i svensk skola.
            </seg>
            <seg n="58e012f4">
              Vi gör nu förändringarna. Vi gör stora satsningar. Vi följer
              upp deras kunskaper. Men vi medger att det tar lång tid innan
              det får genomslag, och vi kommer att behöva fortsätta arbeta med
              detta framöver.
            </seg>
          </u>
          <note type="speaker" n="133769a1">
            Anf. 6 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-0" n="86ba77ae">
            <seg n="260f4664">
              Herr talman! Statsministern valde det europeiska perspektivet
              och blickade ut lite över det som händer just nu i vår omgivning.
              Jag välkomnar det och tror att det är oerhört viktigt. Jag tror
              inte att vi ännu ser slutet på den kris som Europa, det europeiska
              samarbetet och de europeiska folken går igenom, för det är inte
              längre bara en finans- och skuldkris. Det är i stora delar en
              politisk kris. Den upptornar alltmer till att vara en social kris
              och en kris för demokratin.
            </seg>
            <seg n="c2e4553d">
              Fredrik Reinfeldt betonade vikten av att i dessa tider ha ordning
              och reda i finanserna. Det är något som vi har hört många gånger
              i denna kammare och som vi faktiskt är helt eniga om i den här
              salen. Det är viktigt med budgetregler och ordning och reda i
              de finanser man ska lägga fram.
            </seg>
            <seg n="da4cc8af">
              Det som vi inte är ense om är vilket mål och syfte denna ordning
              och reda har. Det speglas också i den europeiska debatten som
              pågår just nu. Ska man stimulera en ekonomi som har det trögt
              och svårt att göda ett hopp hos människor, som de unga i Spanien,
              Grekland och Italien, som inte ser en möjlighet att få ett jobb
              i morgon, nästa halvår eller ens året därpå? Ska man göra satsningar
              på en omställning i framtiden och investera både för konkurrenskraften
              och för att bygga om det samhälle som i grunden är ohållbart också
              i andra delar?
            </seg>
            <seg n="5bf4eba7">
              De gröna över hela Europa föreslår att man ska göra en satsning
              på en grön omställning för att få både jobb och framtidshopp.
            </seg>
            <seg n="a217f33c">
              Jag vill fråga statsministern varför regeringen i denna diskussion
              så envetet vägrar göra upp regleringen mellan Sverige och EMU-länderna
              när det gäller Sveriges förhållande till EMU? Svenska folket sade
              nämligen nej till euron, och det är en av grunderna till att vi
              har ordning och reda och kan ha ordning och reda i våra egna finanser.
              Varför vill ni då inte begära ett formellt undantag för Sverige
              när det gäller EMU?
            </seg>
          </u>
          <note type="speaker" n="47a621ac">
            Anf. 7 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-3" n="21b5e740">
            <seg n="814433fc">
              Herr talman! Skälet till det är att vårt ställningstagande respekteras.
              Svenska folket har sagt att vi inte ska gå med i den tredje fasen
              som är övergången till den gemensamma valutan euron. Det beslutet
              gäller till den dag då svenska folket möjligen väljer att ändra
              sig. Annars förblir Sverige utanför. Jag tycker därför inte att
              det är en komplicerad fråga när det gäller respekten för vårt
              ställningstagande.
            </seg>
            <seg n="05f92486">
              Jag vill dock påpeka att många av de förslag som jag nämnde i
              mitt inledningsanförande väcker frågan om det ska gälla för de
              17 eurozonsländerna eller om det ska gälla också för de länder
              som inte har euron som valuta. Vi hade en lång diskussion när
              det gällde finanspakten där Sverige till slut biträdde att den
              kom i funktion men med kravet att den inte skulle ha rättslig
              verkan för oss.
            </seg>
            <seg n="c597afce">
              Vi kommer att få motsvarande diskussioner när det gäller många
              av de förslag som jag nämnde, för man kommer säkert att framföra
              att de bör vara gränsöverskridande och täcka alla medlemsländer.
              Här blir det viktigt var Sverige ställer sig. Ska vi vara med
              om man går i en fördjupande riktning eller inte?
            </seg>
            <seg n="32948638">
              Jag vill understryka att vi ibland har för bråttom att ta fram
              snabba svar på frågor som är rätt komplicerade och som behöver
              analyseras. Det gäller många av de förslag jag nu ser. Det bekymrar
              mig ånyo att de utgår mycket från att man i brist på egna resurser
              hoppas på andras resurser.
            </seg>
            <seg n="cb35574a">
              Det är möjligen också en kommentar till Åsa Romsons satsning.
              Satsning med vems pengar, är frågan. Det flesta förslag jag ser
              handlar om att länder som sitter hårt trängda ska få utökade resurser
              från något annat håll. Här bör vi vara vaksamma, för annat håll
              betyder Sverige. Det är inte bara Tyskland som är en stor finansiär
              av många av de satsningar man hoppas på. Där bakom finns också
              Sverige, Finland och Nederländerna. Vi kommer att bli varse detta
              när vi tar del av de kommande veckornas förslag och den kommande
              diskussionen om flerårsbudgeten som är på gång i EU.
            </seg>
          </u>
          <note type="speaker" n="41915035">
            Anf. 8 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-1" n="86ba77ae">
            <seg n="98661ea3">
              Herr talman! Miljöpartiet värnar om att vi i kammaren har en
              diskussion där vi i så stor utsträckning som möjligt försöker
              enas när det gäller sådana viktiga ramverk som till exempel de
              ekonomiska budgetreglerna. Också när det gäller hur vi ser på
              EU-budgeten i stort är det av stor vikt att vi har en gemensam
              diskussion, och hittills har vi varit ganska ense om ramarna för
              vad vi ska driva i EU:s budget.
            </seg>
            <seg n="13f95b78">
              Statsministern har vid upprepade tillfällen sagt, också när vi
              diskuterade finanspakten tidigare, att det blir ett stort krav
              på en ökad integration. Jag har förståelse och respekt för det,
              och jag hör av mina gröna kolleger att de ser den utvägen som
              rimlig och nödvändig. Man behöver också en ökad integration för
              att kunna möta den sociala krisen.
            </seg>
            <seg n="4a1477ec">
              Men ska vi låta dessa länder integreras när det gäller ekonomin
              måste vi bli tydliga med vårt ställningstagande gentemot den organisationen.
              Det är inte tydligt, herr talman, att Sverige inte har ett formellt
              undantag från EMU, och det kommer inte att vara tydligt så länge
              regeringen vägrar att begära ett sådant.
            </seg>
          </u>
          <note type="speaker" n="e5e12a65">
            Anf. 9 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-4" n="21b5e740">
            <seg n="f763d99e">
              Herr talman! Det är fortsatt viktigt att det svenska beslutet
              respekteras, inte minst för att av de tio länder som inte har
              euron är det två som har formella undantag medan flera av de andra,
              som inte är i Sveriges position, har för avsikt att snabbare komma
              in i euron. Sveriges position kommer därför givetvis att bli omdiskuterad.
            </seg>
            <seg n="4120b1d8">
              Jag vill åter påpeka att vems resurser man använder i denna typ
              av satsningar är betydelsefullt. Kommissionens förslag till flerårsbudget
              bedömer vi med preliminära analyser skulle öka belastningen på
              svenska offentliga finanser med ytterligare bidrag om 10 miljarder
              om vi genomför det. 10 miljarder i ökning är förmodligen större
              delen av reformutrymmet för nästa mandatperiod. Ska det gå till
              EU?
            </seg>
            <seg n="740ad95e">
              Till slut måste vi vara tydliga när det gäller alla rop på satsningar
              på sociala problem runt om i Europa. Grundfrågan är vem som ska
              ta notan. Är det inte andra typer av svar som Europa behöver?
              Vi behöver en ökad konkurrenskraft och en annan inriktning på
              politiken, helt enkelt.
            </seg>
          </u>
          <note type="speaker" n="1104a110">
            Anf. 10 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-0" n="a1fb32c6">
            <seg n="a4a4d3d4">
              Herr talman! Det blev lite debatt för någon månad sedan när Fredrik
              Reinfeldt talade om massarbetslöshet och påpekade något som är
              helt riktigt, nämligen att massarbetslöshet är ett begrepp som
              kan diskuteras beroende på vad man avser. Fredrik Reinfeldt talade
              om att massarbetslöshet inte finns för så kallade etniska svenskar
              mitt i livet.
            </seg>
            <seg n="296a5072">
              Det kan tolkas på olika sätt, men jag tolkade det som att det
              handlade om att arbetslösheten är väldigt hög framför allt inom
              vissa grupper. Det gäller utlandsfödda, ungdomar och människor
              med funktionsnedsättning.
            </seg>
            <seg n="9abec41f">
              Det är riktigt att vi ser en väsentligt högre arbetslöshet bland
              utlandsfödda, framför allt gäller det bland dem som är födda utanför
              Europa. Långtidsarbetslösheten har ökat kraftigt de senaste åren
              för framför allt gruppen utomeuropeiska invandrare.
            </seg>
            <seg n="36e4d185">
              Har jag förstått statsministern rätt är han ganska uppgiven när
              det gäller att göra något åt dessa saker. Så här sade Fredrik
              Reinfeldt i Dagens Nyheter den 4 april: Eftersom jag tror på att
              vi behöver vara fortsatt öppna, eftersom jag tror på att om vi
              får fler jobb så säkrar det också vår egen välfärd, så kommer
              vi också att behöva jobb som är lite mindre kvalificerade för
              grupper som inte levt de perfekta liven, inte pratar den perfekta
              svenskan och så vidare.
            </seg>
            <seg n="9ca94147">
              Herr talman! Detta gör mig lite orolig. Det bekräftar det som
              jag och många andra kritiker till den ansvarslösa invandringspolitiken
              och den extrema utbudspolitiken som regeringen har ägnat sig åt
              under hela sin regeringsperiod, nämligen att det vi ser är ett
              tyst systemskifte, en framväxande låglönemarknad och att invandringen
              är en del av systemskiftet i den extrema utbudspolitiken.
            </seg>
          </u>
          <note type="speaker" n="bdb341a6">
            Anf. 11 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-5" n="21b5e740">
            <seg n="2d28edf4">
              Herr talman! Det är en viktig princip i politiken att man försöker
              beskriva samhällsproblem som de ser ut. Det tänker jag fortsätta
              att göra även om jag riskerar att få påpekanden som låter som
              om Jimmie Åkesson håller med. Jag kan ju ligga sömnlös om nätterna
              och fundera över sådant. Det är dock viktigt att påpeka att det
              i alla fall är rätt att beskriva samhällsproblem, för vi drar
              så olika slutsatser.
            </seg>
            <seg n="b3cd99c2">
              Om det är ett samhällsproblem att få utrikes födda att komma
              in på arbetsmarknaden drar säkert Sverigedemokraterna slutsatsen
              att de inte bör få komma hit. Min sökprocess handlar mer om hur
              vi ska sänka trösklar och hjälpa dem snabbare in på arbetsmarknaden.
              Det är alltså två helt skilda synsätt, och det är avgörande.
            </seg>
            <seg n="e0ca37d8">
              Varför är detta viktigt? Jo, för att det skapar en anständigare
              värld när människor har möjlighet att fly från förtryck. Det blir
              tryckkokare runt om i världen om denna möjlighet inte finns. Det
              kommer att leda till ökat våld och lidande, och vi bidrar till
              att lätta på en del av detta.
            </seg>
            <seg n="feae842a">
              Det är också bra för Sverige, för det bygger oss starkare för
              framtiden. Ju fler vi kan få in på arbetsmarknaden, desto fler
              kan vara sysselsatta i de satsningar på skolan som en tidigare
              debattör efterfrågade. Och sysselsättningen växer bland dem som
              är utrikes födda.
            </seg>
            <seg n="0486d4e3">
              För att möjliggöra detta är jag övertygad om att vi behöver alla
              typer av jobb, och jag ogillar indelningen i så kallade låglönejobb.
              Det är som att de som har jobb som ger lite lägre lön alltid ska
              försvinna. Det kommer alltid att finnas de som har lägre lön,
              om inte alla ska ha samma jobb.
            </seg>
            <seg n="349451ce">
              Min utgångspunkt är snarare att det ska vara sjysta och bra villkor
              och en lön som man kan leva på. Då behövs också enklare jobb.
              Det behövs för dem som inte har levt det perfekta livet, det behövs
              för dem som inte har klarat gymnasieskolan och det behövs ibland
              för dem som är utrikes födda, åtminstone för att komma in i arbetsmarknaden.
              Jag bejakar detta, för jag vet vad alternativet är. Alternativet
              är utanförskap, förtidspensioneringar och att aldrig få komma
              in i jobb eller få jobba i en svart sektor. Det är ingen framtidslösning.
              Låt oss hålla våra dörrar öppna och göra ytterligare ansträngningar
              för jobb. Stäng inte dörren! Här skiljer vi oss åt.
            </seg>
          </u>
          <note type="speaker" n="36452bb5">
            Anf. 12 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-1" n="a1fb32c6">
            <seg n="46a91555">
              Herr talman! Problemet är inte att det finns människor som arbetar
              inom yrken där det kanske krävs lite lägre kvalifikationer. Problemet
              är att arbetslösheten redan är väldigt hög. Tillgången på de jobben
              är inte obegränsad.
            </seg>
            <seg n="76922a98">
              Varför man ska ta hit ytterligare människor för att konkurrera
              om de jobben dels genom en ansvarslös invandringspolitik, dels
              genom en generell arbetskraftsinvandring övergår mitt förstånd.
            </seg>
            <seg n="17f373d5">
              Jag kan bara se en enda anledning till det, och jag tycker att
              det bekräftas i citatet från statsministern. Det handlar om att
              öka arbetsutbudet och hålla nere lönerna. Det är vad det handlar
              om och ingenting annat.
            </seg>
            <seg n="ba489384">
              Vad är det för jobb som avses med detta? Vilka är de? Är det
              några nya jobb som inte finns i dag som dessa människor ska utföra?
              Vad är det för typ av jobb, och vad är det som avses?
            </seg>
            <seg n="3de563e3">
              Herr talman! Jag menar att detta är direkt ansvarslöst. Det är
              ansvarslöst att se konsekvenserna av den förda politiken men inte
              vilja göra någonting åt dem.
            </seg>
            <seg n="2f21af29">
              Jag menar att vi behöver en mer ansvarsfull invandringspolitik
              snarare än den invandringspolitik som statsministern menar ska
              stärka Sverige men som egentligen handlar om att importera arbetslöshet.
            </seg>
          </u>
          <note type="speaker" n="82448b04">
            Anf. 13 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-6" n="21b5e740">
            <seg n="d9ee5152">
              Herr talman! Låt oss vara tydliga med att det Jimmie Åkesson
              kallar ansvarsfull invandringspolitik betyder en slängd dörr i
              ansiktet, bara så att vi inte får fel användning av ord här.
            </seg>
            <seg n="14a82cc8">
              Jag vill återigen inskärpa att det är väldigt stora prövningar
              när grupper kommer från Afghanistan och Somalia, som de nu gör
              till exempel, med ofta unga killar.
            </seg>
            <seg n="3647bec8">
              Vi ska snarast ställa oss frågan: Vad måste vi ändra för att
              de ska kunna ta igen kunskapsluckor? De kanske har kort egen skolunderbyggnad.
              Hur ska vi förstärka möjligheterna att de ska kunna lära sig det
              svenska språket?
            </seg>
            <seg n="8f0b512c">
              Jag är övertygad om att det finns en lång rad jobb som behöver
              utföras om vi bara utformar villkoren för arbete och företagande
              på rätt sätt.
            </seg>
            <seg n="1f575c29">
              Jag tycker mig notera en annan sak. De tar väldigt ofta jobb
              som inte verkar passa för dem som är födda här i Sverige eller
              som vi inte själva vill utföra.
            </seg>
            <seg n="de9a62bb">
              På det sättet gör de en mycket stor samhällsnytta genom att ta
              på sig jobb som oftast är krävande och ger låg lön men som är
              jätteviktiga för att få Sverige att fungera.
            </seg>
            <seg n="50fb0d0d">
              Det viktiga är att de får ett jobb som kan få dem att komma vidare
              på arbetsmarknaden med de erfarenheterna. Så vill jag fortsätta
              att utveckla Sverige.
            </seg>
          </u>
          <note type="speaker" n="f0a7f462">
            Anf. 14 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-0" n="ecb7a779">
            <seg n="7752dd1f">
              Herr talman! I Norrköping styr en rödgrön majoritet i kommunen.
              Vänsterpartiet har inom ramen för det samarbetet ett särskilt
              ansvar för äldreomsorgen. Man gör betydande satsningar för att
              öka kvaliteten för de äldre på äldreboendena.
            </seg>
            <seg n="6b86e914">
              En del av det är att man tar tillbaka tidigare privatiserad vård
              till gemensam omsorg. Ett av de företag som har tappat sitt kontrakt
              är Attendo. Det är ett företag som misskötte sig och har fått
              betala skadestånd därför att det hade färre anställda än vad det
              hade lovat.
            </seg>
            <seg n="2a277698">
              Det är så riskkapitalbolagen tjänar sina pengar i äldreomsorgen.
              Det gör de genom att ha färre anställda, personal som får slita
              hårdare för att ge en bra omsorg och vård och genom att ha fler
              otrygga anställningar. Det vill vi göra någonting åt.
            </seg>
            <seg n="f027fdfe">
              Ni vill göra tvärtom. Ni vill påtvinga alla Sveriges kommuner
              riskkapitalbolagen i äldreomsorgen genom tvångs-LOV. Man ska inte
              kunna få välja demokratiskt att göra detta gemensamt.
            </seg>
            <seg n="2acc413b">
              Varför har inte Norrköpingsborna rätten att säga: Vi väljer att
              göra det tillsammans? Varför ska de privata alltid ha rätten att
              göra vinst på deras skattepengar? Varför värnar ni mer om riskkapitalbolagens
              vinster än om en bra äldreomsorg?
            </seg>
          </u>
          <note type="speaker" n="7ea6f525">
            Anf. 15 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-7" n="21b5e740">
            <seg n="a0b17a7f">
              Herr talman! Jag tror att det är viktigt att påpeka att när Jonas
              Sjöstedt nu använder ordet valfrihet menar han valfrihet för kommunpolitiker
              och kommunalråd. Vi brukar mena medborgare. Människor ska få fatta
              egna beslut, och ska besluten bli bättre måste man ibland ha något
              att välja mellan.
            </seg>
            <seg n="d090287a">
              Vi vet att Jonas Sjöstedts drömsamhälle är att de valen redan
              är gjorda av de politiska ledarna. Sedan får befolkningen tacka
              och rätta sig efter de beslut som redan är fattade.
            </seg>
            <seg n="1de3d456">
              Vi tror på en annan samhällsmodell. Vi tror att det är bra när
              människor känner att de kan få välja och välja bort. De kan också
              gå ifrån något som inte fungerar.
            </seg>
            <seg n="a9a4377f">
              I Jonas Sjöstedts värld är det också så att varje äldreomsorgsinsats
              som utförs av personer som är anställda i kommunen alltid är bättre
              än de som utförs av andra.
            </seg>
            <seg n="efada694">
              Jag tror inte att det är lika enkelt. Jag tror att det är högst
              blandat. Det är min erfarenhet när jag har besökt svensk äldreomsorg.
            </seg>
            <seg n="d7538deb">
              Det kopplar enligt min erfarenhet mindre till huvudmän och mer
              till hur engagerad personalen är, hur man har fått vara med och
              utforma lokalt, hur man har jobbat med färgsättning och metoder
              att jobba med de gamla.
            </seg>
            <seg n="089d4ce5">
              Där det är mer av makten som sitter hos chefer som sitter högre
              upp och inte är närvarande blir äldreomsorgen sämre. Där man haft
              större möjlighet för personalen själv att utforma verksamheten
              är förnöjsamheten större.
            </seg>
            <seg n="5e01ad7c">
              Jag har gått in i äldreomsorg där jag har varit enormt stolt
              över att vara svensk när jag har kommit dit. Jag har känt: Här
              fungerar det väldigt bra. Det finns såväl i offentligt utförd
              omsorg som där det är privata utförare.
            </seg>
            <seg n="b3f32afd">
              Jag tycker att vi ska fortsätta så. Låt oss fokusera kvaliteten
              och se till att det finns valfrihet. Låt oss se till att personalen,
              de som är närmast de äldre, får större möjligheter att utforma
              verksamheten.
            </seg>
            <seg n="8261b5f5">
              Jag inser att när jag säger detta är det i skarp konflikt med
              hur Vänsterpartiet vill se på världen. Där kommer makten uppifrån
              styrd av politiker, och medborgare får mindre att säga till om.
            </seg>
          </u>
          <note type="speaker" n="a196d724">
            Anf. 16 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-1" n="ecb7a779">
            <seg n="fc45c682">
              Herr talman! Statsministern väljer att inte svara på frågan varför
              man vill påtvinga kommuner privatiseringar.
            </seg>
            <seg n="8b20c197">
              Vad är valfrihet? Vi har ingenting emot att man får välja mellan
              olika äldreboenden. Man kan ha stiftelser och kooperativ. Men
              vi är emot att man plockar privata vinstpengar direkt ur verksamheten
              till bolag som smiter från skatt.
            </seg>
            <seg n="26424db8">
              Vad gör man i Norrköping? Jo, man satsar på att ha mer personal
              så att de äldre ska kunna styra mer av sin egen tid. Det är verklig
              valfrihet för de boende och inte valfrihet för riskkapitalbolagen.
            </seg>
            <seg n="619e47db">
              Vi vill satsa på äldreomsorgen. Vi vill att de anställda ska
              få fler arbetskamrater som gör det viktiga och tunga arbetet.
              Vi vill satsa på utbildning. Vi vill att man ska kunna ha heltid
              när man arbetar i äldreomsorgen.
            </seg>
            <seg n="72f2170b">
              Ni vill släppa loss riskkapitalbolagen. Om deras vinstpengar
              som de gör i välfärden hade använts till arbete som de var avsedda
              för motsvarar det 20 000 arbetstillfällen.
            </seg>
            <seg n="388d0c14">
              Det är lika många nya jobb som Arbetsförmedlingen räknar med
              kommer de kommande två åren som nu inte används till det de var
              avsedda för.
            </seg>
            <seg n="74b96e8e">
              Är det inte dags att försvara rätt användning av skattebetalarnas
              pengar?
            </seg>
          </u>
          <note type="speaker" n="8dabf30e">
            Anf. 17 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-8" n="21b5e740">
            <seg n="5f5d8030">
              Herr talman! Det kan absolut vara en poäng att vi ser till att
              skattebetalarnas pengar används på bästa möjliga sätt. Vi har
              också reagerat på de mycket aggressiva skatteupplägg som en del
              har använt sig av, och vi täpper till de möjligheterna.
            </seg>
            <seg n="9e84c454">
              Men vi drar inte den långtgående slutsats som trots allt Vänsterpartiet
              gör att det inte ska få finnas några alternativa privata utförare.
              Vi tror helt enkelt att det kommer att inskränka utvecklingsmöjligheterna
              för svensk äldreomsorg.
            </seg>
            <seg n="4056c3bc">
              På sina håll talar man om fler i personalen. Men väldigt ofta
              får man höra att det är svårt med vikariesystemen och att inte
              minst om sommaren hitta bra vikarier med rätt utbildning. Utbildningskvaliteten
              spelar väldigt stor roll.
            </seg>
            <seg n="ed682360">
              Jag har lärt mig att det spelar väldigt stor roll vilken egen
              möjlighet man får att utforma verksamheterna när man kommer ned
              lokalt närmast de äldre.
            </seg>
            <seg n="c91c22be">
              Det spelar väldigt stor roll. Det är en del av den stora svenska
              ensamheten. Mitt ibland alla oss som lever rika liv och träffar
              många människor finns mycket ensamhet.
            </seg>
            <seg n="17d1838e">
              Äldre stoppar mig på äldreboendena och säger att det handlar
              mycket om personalen. Jag är helt överens om detta. Men för mig
              får de gärna ha olika arbetsgivare och kunna byta arbetsgivare
              om de inte behandlas väl.
            </seg>
          </u>
          <note type="speaker" n="30b8bd6b">
            Anf. 18 MIKAEL DAMBERG (S):
          </note>
          <u who="mikael_damberg_916d04" xml:id="i-33c4aaff94bd3139-2" n="0299e9c0">
            <seg n="42c4bd2e">
              Herr talman! I ett junigrönt Sverige kan inbördeskrigets Syrien
              kännas avlägset, men vi nås av allt värre rapporter. FN:s särskilda
              sändebud för barn i väpnade konflikter rapporterade i går att
              hon sällan skådat en sådan brutalitet mot barn som den i Syrien.
              Grymheten är förfärande. Ansvaret vilar tungt på regimen i Damaskus
              att avstå från ytterligare våld. Det internationella samfundets
              tryck på regimen måste vara mycket hårt. Detta måste sägas en
              dag som denna.
            </seg>
            <seg n="c8758951">
              Herr talman! Jag går över till problemen i den europeiska ekonomin.
              De har nått en punkt där ingen längre kan säga hur det ska sluta.
              På söndag hålls val i Grekland. Det är ett val som med all rätt
              kallas ett ödesval. Oavsett hur det slutar kan vi dra lärdomar
              av det som händer i Europa.
            </seg>
            <seg n="d7e74741">
              Den första är vikten av ordning och reda i offentliga finanser.
              Det statsfinansiella kaos som regeringen Bildt lämnade efter sig
              känns avlägset. Att Moderaterna trots sitt tidigare motstånd numera
              accepterar och följer det finanspolitiska ramverket är något att
              vara tacksam för och något som jag gärna ger regeringen beröm
              för.
            </seg>
            <seg n="2b074b94">
              En annan lärdom vi kan dra från krisen i Europa och euron är
              vikten av tillväxt i ekonomin. Trots åtstramningar och kraftiga
              sparåtgärder fortsätter statsskulden att växa i många länder.
              Det är en direkt följd av utebliven tillväxt i ekonomin. Då går
              utvecklingen obönhörligen åt fel håll. Då ökar skulderna. Då ökar
              arbetslösheten. Och då ökar spänningarna. När arbetslösheten breder
              ut sig ser vi hur populism, främlingsfientlighet och extremism
              frodas och växer.
            </seg>
            <seg n="9489276e">
              Herr talman! Oron på vår kontinent ställer höga krav på att vi
              i Sverige gör rätt val inför framtiden, använder reformutrymmet
              på ett effektivt sätt och fokuserar på att skapa förutsättningar
              för tillväxt och nya jobb. Det handlar om konkurrenskraft, som
              statsministern talade om i Europa men som han nästan helt hoppade
              över i Sverige. Trots att det råder massarbetslöshet, trots att
              tillväxten i år förväntas bli nära noll och trots att företagskonkurserna
              i dag ökar lade regeringen fram en ekonomisk vårmotion helt utan
              förslag för jobb, företagande och tillväxt.
            </seg>
            <seg n="3cf7ac07">
              I stället fortsätter regeringen att slösa bort miljard efter
              miljard på massåtgärder som experter är eniga om är så gott som
              verkningslösa. Miljardrullningen fortsätter samtidigt som arbetslösheten
              biter sig fast.
            </seg>
            <seg n="8ffdd864">
              Regeringen, som tidigare drev igenom reformer innan de ens var
              färdiga, lägger nu fram så få propositioner att riksdagsutskott
              får ställa in möten på grund av brist på arbetsuppgifter. Regeringen
              verkar redan ha genomfört allt den vill göra och sitter nu förvånat
              och tittar på när dess politik inte verkar fungera.
            </seg>
            <seg n="ee9e18cb">
              Herr talman! Även om Europa har ekonomiska problem finns det
              för ett litet, exportberoende land som Sverige stora möjligheter
              i den globala ekonomin. Utanför Europa växer världsekonomin, och
              vi måste bli ännu bättre på att nå ut på nya marknader, stärka
              våra relationer med fler länder och stödja utvecklingen av nya
              produkter och nya tjänster. Att passivt sitta still i båten och
              vara glad över att vi klarar oss bättre än Europas krisländer
              räcker inte om vi ska kunna ta vara på de möjligheter som globaliseringen,
              kunskapssamhället, den ekologiska omställningen och ny teknik
              öppnar upp.
            </seg>
            <seg n="f9dfa7b5">
              Sverige förtjänar en regering som för en modern och framtidsinriktad
              politik en politik som tar jämställdhet mellan kvinnor och män
              på allvar, som ger kvinnor lika möjlighet till riktiga jobb, lika
              lön för lika arbete och makt i samhället. Socialdemokraternas
              jobbpolitik för full sysselsättning bygger på en tillit till människors
              förmåga och företagens konkurrenskraft.
            </seg>
            <seg n="d709550c">
              Den vilar på tre fundament. Det första och grundläggande är sunda
              offentliga finanser. Men lika grundläggande är insikten att starka
              finanser inte är tillräckligt för att skapa framtidens tillväxt
              och nya jobb. Vi behöver en aktiv näringspolitik för att stärka
              konkurrenskraften och öka efterfrågan på arbetskraft en näringspolitik
              som gör att människor kan starta nya företag, att befintliga företag
              kan växa och ta nya marknadsandelar.
            </seg>
            <seg n="2174c0a4">
              Svenska företag konkurrerar sedan länge med kvalitet, kunskap
              och förnyelse. Den som tror att vägen fram är lägre löner, mindre
              kunskap och sämre arbetsmiljö är fel ute. Någon annan kommer alltid
              att bjuda under. Därför måste Sverige ständigt utvecklas och ligga
              längst fram i utvecklingen av nya affärsidéer, produkter och tjänster.
              Regeringen har försummat samverkan med näringslivet och kallar
              företagen för ett särintresse.
            </seg>
            <seg n="97268b15">
              Vi socialdemokrater vill i stället ha ett konstruktivt samarbete
              kring forskning och innovation. Vi vill också förbättra tillgången
              till riskkapital och satsa på att stärka hela innovationskedjan.
              Vi vill förbättra villkoren för forskningsintensiva företag.
            </seg>
            <seg n="866803a5">
              Herr talman! Vårt budskap är glasklart: Sverige kan aldrig bli
              störst och kan aldrig bli billigast. Men om vi är lyhörda och
              öppna för förnyelse och satsar på kunskap och samarbete kan vi
              bli bäst.
            </seg>
            <seg n="b98a7019">
              Det tredje fundamentet för en politik för fler jobb är kunskap
              och kreativitet. För både små och stora företag är det viktigt
              att kunna rekrytera rätt personal. Det kan låta självklart, men
              regeringen har skurit ned på vuxenutbildning, arbetsmarknadsutbildningar
              och kompetensutveckling. I dag ser vi tyvärr resultatet. Företag
              har trots hög arbetslöshet svårt att hitta rätt personal. Svenskt
              Näringsliv rapporterade nyligen att vart femte rekryteringsförsök
              misslyckas när företagen inte hittar den kompetens som de efterfrågar
              och detta i ett läge med nästan 8 procents arbetslöshet. Då tvingas
              företagen tacka nej till affärer. Detta håller inte.
            </seg>
            <seg n="0641c170">
              Vi socialdemokrater ser högskolor och universitet som tillväxtmotorer
              i hela landet. Också yrkeshögskolan borde expandera för att kunna
              skapa fler jobb. Den utarmning av vissa universitet och högskolor
              som drivs på av regeringen menar vi är ett hot mot industrin,
              jobben och tillväxten.
            </seg>
            <seg n="a11b65ad">
              Herr talman! Det finns dock en fråga som oroar mig mer än någonting
              annat inför framtiden. Det är de sjunkande resultaten i den svenska
              skolan. Sverige kommer aldrig att kunna vara ett framstående kunskapsland
              om inte fler begåvade och engagerade människor vill bli lärare.
              Vi kommer aldrig att lyckas pressa tillbaka ungdomsarbetslösheten
              om vi inte investerar i en skola där alla elever når målen. Politik
              handlar om prioriteringar. Jag hade detta uppe i replikskiftet
              med statsministern tidigare.
            </seg>
            <seg n="dacb9cea">
              Vi socialdemokrater är beredda att investera mer i skolan. I
              stället för att sänka krogmomsen satsar vi 5 miljarder kronor
              på utbildningssystemet. Forskningen är entydig: Det enskilt viktigaste
              för elevernas resultat är att de möter en riktigt bra lärare.
              Därför investerar vi just i kompetensutveckling för lärare. Vi
              investerar i bättre karriärvägar, och vi öronmärker pengar för
              rektorernas pedagogiska uppdrag.
            </seg>
            <seg n="f6cd5130">
              Herr talman! I dagarna i morgon firar jag skolavslutning med
              mina barn firas det runt om i landet. Förväntansfulla ungdomar
              ser fram emot sommaren. Men fler än 12 000 elever går ut nian
              utan tillräckliga betyg för att komma in på något av gymnasieskolans
              nationella program. Det är 12 000 unga människor som riskerar
              att få det tufft på gymnasiet och på den framtida arbetsmarknaden.
            </seg>
            <seg n="44c5bd39">
              Därför har vi presenterat ett helt nytt förslag i dag: obligatorisk
              sommarskola för de elever som inte når målen. Vi vill garantera
              alla ungdomar som inte når målen i grundskolan mer undervisningstid
              under ledning av professionella lärare under några sommarveckor
              för att komma i kapp. Tidigare i vår föreslog vi att man skulle
              införa ett utbildningskontrakt för alla unga arbetslösa under
              25 år som saknar en gymnasieutbildning. Vi vet att utan en gymnasieutbildning
              får man nästan inga jobb i Sverige. Arbetslösa ungdomar kommer
              att erbjudas arbete och praktik och att kombinera det med att
              de läser in sin gymnasieexamen. Vi har konkreta och nya förslag
              som kommer att göra skillnad. Här går en tydlig skiljelinje mellan
              Socialdemokraterna och regeringen. Skolpolitiken måste utgå från
              forskning snarare än symbolpolitik. Sverige behöver inte en utbildningspolitik
              från 50-talet. Sverige behöver en närings- och kunskapspolitik
              för 2010-talet.
            </seg>
            <seg n="4e8b56a5">
              Nu har den borgerliga regeringen regerat Sverige i snart sex
              år. Deras politik har prövats både i hög- och i lågkonjunktur.
              Det är uppenbart att den inte leder till fler jobb. Tvärtom är
              arbetslösheten högre i dag än när Fredrik Reinfeldt efter valet
              2006 utropade: Massarbetslöshet! Samtidigt har klyftorna ökat
              mellan sjuka och friska, mellan anställda och pensionärer och
              mellan kvinnor och män.
            </seg>
            <seg n="b5e64476">
              Herr talman! När man står inför ett samhällsproblem kan man välja
              att antingen bekämpa eller bortförklara problemet. Regeringen
              väljer gång på gång att göra det senare. När kunskapsresultaten
              sjunker i skolan väljer regeringen att skylla på tidigare regeringar.
              När arbetslösheten ökar hittar regeringen på nya statistiska definitioner
              och tricksar med siffrorna. När sedan klyftorna ökar som ett resultat
              av sämre utbildning och högre arbetslöshet väljer regeringen att
              ifrågasätta Rädda Barnen. Det är inte seriöst. Samhällsproblemen
              försvinner inte bara för att man blundar eller håller för öronen.
            </seg>
            <seg n="ba2b7d42">
              Herr talman! Statsministern upprepade ordet ansvar 26 gånger
              i den senaste regeringsförklaringen. Men uppenbarligen vill regeringen
              för allt i världen inte ta ansvar för fallande skolresultat, för
              arbetslösheten eller för ett mer delat Sverige. Det duger inte.
              Det är tydligt att regeringen nu väntar på bättre tider medan
              Sverige väntar på en bättre regering.
            </seg>
          </u>
          <note type="speaker" n="7d28ada9">
            Anf. 19 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-9" n="21b5e740">
            <seg n="8f9f9de9">
              Herr talman! Kan inte Mikael Damberg då börja med att berätta
              vilka som ska sitta i den regeringen?
            </seg>
            <seg n="f0354d12">
              Det finns en teknik som ofta återkommer med att tala länge om
              sådant som man knappt har i sina förslag, alltså att tala om små
              miljonsatsningar men dölja sin politik och sin egentliga inriktning
              miljarderna och jättesatsningarna på det Sverige som inte arbetar,
              för att minska drivkrafterna för arbete och för att plocka ned
              vår arbetslinje. Jag tror inte att den är långsiktigt hållbar.
              Jag tror inte att Socialdemokraterna kommer att bli oprövade och
              ogranskade fram till nästa val. Då kommer det att visa sig att
              det inte ser ut på det sätt Socialdemokraterna beskriver.
            </seg>
            <seg n="b876da06">
              En teknik den här våren har varit att Socialdemokraterna försöker
              beskriva sig som i samklang med samtliga oberoende experter de
              tycker alltså precis som Socialdemokraterna. Även Mikael Damberg
              gjorde i sin inledning här en referens av det slaget.
            </seg>
            <seg n="14b08057">
              Stefan Löfven sade i partiledardebatten i Agenda : Er politik
              döms ut av alla, inklusive Finanspolitiska rådet.
            </seg>
            <seg n="a3f1d6d7">
              Vi har tittat lite på detta. Vi har tittat på vad Konjunkturinstitutet,
              Finanspolitiska rådet och OECD säger om regeringens reformer för
              sysselsättningen. De säger att dessa samlat har ökat sysselsättningen
              och minskat arbetslösheten på lång sikt. Konjunkturinstitutet
              beräknar exempelvis att reformerna samlat har lett till att 160
              000 fler personer är sysselsatta på lång sikt och att jämviktsarbetslösheten
              blivit ungefär 1 procentenhet lägre.
            </seg>
            <seg n="abd21a1b">
              Det finanspolitiska råd som verkar vara er nya bibel skriver
              i rapporten 2012: Finanspolitiken framstår generellt som framgångsrik
              och i huvudsak väl avvägd. Svensk ekonomi har klarat sig väl under
              den internationella kris som började 2008. Denna slutsats får
              stöd vid en jämförelse med andra länders ekonomisk-politiska erfarenheter
              och utveckling sedan krisens början. Finanspolitiken under 2011
              och 2012 har följt ramverket. Risken för att utgifterna ska överskrida
              utgiftstaken under de närmaste åren är begränsad. Vi bedömer att
              finanspolitiken är förenlig med långsiktigt hållbara offentliga
              finanser.
            </seg>
            <seg n="8314875d">
              Ska man, Mikael Damberg, använda experter ska man, tror jag,
              återge hela berättelsen. Annars kan vi få sken av att ni försöker
              skarva med sanningen. Det vore ju synd.
            </seg>
          </u>
          <note type="speaker" n="4141176c">
            Anf. 20 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-3" n="0299e9c0">
            <seg n="ed3975c1">
              Herr talman! Verkligheten måste vara statsministerns värsta fiende.
              Man talade om massarbetslöshet 2006. I dag är arbetslösheten högre.
              I dag är nästan 400 000 människor arbetslösa.
            </seg>
            <seg n="8b41f1ec">
              Men statsministern säger: Allt vi gjort har gett väldiga resultat.
              Allt vi gjort har fungerat bra.
            </seg>
            <seg n="8a6aaf88">
              Han lägger fram en vårproposition där det mest skarpa förslaget
              han kom fram till med nästan 8 procents arbetslöshet var att göra
              det lättare för andrahandsuthyrning av lägenheter.
            </seg>
            <seg n="13d4ff18">
              Det är möjligt att det biter. Men jag tror att människor förväntar
              sig mer av Sveriges regering. Det jag i mitt anförande försökte
              säga är att det finns mycket att göra.
            </seg>
            <seg n="2ab2316a">
              Vi har lagt fram förslag om utbildningskontrakt så att fler ungdomar
              som saknar gymnasieutbildning får den chansen, kombinerat med
              arbete eller praktik.
            </seg>
            <seg n="61e1a04f">
              Vi har lagt fram förslag om traineeplatser så att högskolestudenter
              kan få in en fot på arbetsmarknaden och få ett jobb.
            </seg>
            <seg n="f8aae6be">
              Vi har lagt fram förslag om utbildningsvikariat för att vården
              ska kunna få in en ny generation anställda.
            </seg>
            <seg n="dd0703ce">
              Vi har lagt fram förslag om riskkapitalavdrag så att man kan
              starta nya företag i Sverige och kan få riskvilligt kapital i
              uppstartsfasen.
            </seg>
            <seg n="d94cd1d0">
              Vi har lagt fram förslag om sommarjobb.
            </seg>
            <seg n="e5267096">
              Vi har utvidgat avdragsrätten för forskning och utveckling för
              att stödja forskningsintensiva företag.
            </seg>
            <seg n="fd711238">
              Vi har också den nyhet vi i dag presenterat om obligatorisk sommarskola.
            </seg>
            <seg n="03c0c71e">
              Menar statsministern verkligen att alla hans åtgärder har lett
              till önskvärt resultat? Är han nöjd med nästan 8 procents arbetslöshet?
              Det bästa han kunde komma på i vårpropositionen var att underlätta
              andrahandsuthyrning av bostäder.
            </seg>
          </u>
          <note type="speaker" n="7736a2c7">
            Anf. 21 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-10" n="21b5e740">
            <seg n="e91d1c04">
              Herr talman! Mikael Damberg försöker ge sken av att Sverige har
              två budgetar per år, att vi har en på våren och en på hösten.
              Jag vill berätta för svenska folket att vi har en budget per år.
              Den tas av höstriksdagen.
            </seg>
            <seg n="7d693f82">
              Det här sättet att försöka beskriva det som att vi en gång i
              halvåret ska lägga fram en budget driver på ansvarslösheten. Det
              driver på meningar av det slag Mikael Damberg nu har använt. Vi
              behöver jättemånga nya förslag.
            </seg>
            <seg n="b063eb78">
              Det är inte jag som säger att vi är framgångsrika, utan jag hänvisar
              till de biblar ni själva verkar ha under huvudkudden på nätterna.
              Men jag har läst hela boken och har noterat också det ni inte
              berättar för svenska folket. Det talar om framgångar med den reformpolitik
              vi har fört. Men jag vet att utrymmet är begränsat. Mitt besked
              till svenska folket är: Allt får inte plats.
            </seg>
            <seg n="4c5d6022">
              Socialdemokraterna pratar inte om sina förslag. De pratar inte
              om det de skriver i sin budget. De berättar inte om de gigantiska
              bidragsökningarna det vägval de vill göra för Sverige till priset
              av att sysselsättningen kommer att gå ned. En dag kommer detta
              att avslöjas, Mikael Damberg!
            </seg>
          </u>
          <note type="speaker" n="f19fc188">
            Anf. 22 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-4" n="0299e9c0">
            <seg n="d9e83591">
              Herr talman! Jag tror att jag både i mitt anförande och i min
              första replik här ägnade mig åt att redogöra för de förslag vi
              lagt fram. Problemet är att regeringen blir arg på mig för att
              vi har fler förslag, för att vi har konkreta förslag för att bekämpa
              arbetslösheten och vända resultaten i svensk skola.
            </seg>
            <seg n="20f7de35">
              Det är klart att statsministern känner sig pressad när experter
              i dag säger att krogmomssänkningen inte var särskilt effektiv.
              Den kommer inte att leda till några nya jobb eller leder till
              väldigt få. Den kommer inte att leda till stora prissänkningar
              på krogen.
            </seg>
            <seg n="e971d8b3">
              Då måste man ställa sig frågan: Om reformutrymmet är begränsat,
              vad är då det viktigaste Sverige kan göra för att stärka konkurrenskraften
              som statsministern talade om i Europa? Men det är ju inte det.
              Vi väljer att använda utrymmet till att i stället satsa på utbildningssystemet,
              för det investerar i ungdomarna och skapar fler jobb.
            </seg>
            <seg n="7ba0ac35">
              Arbetsgivaravgiftssänkningen, som statsministern så ofta talar
              om, döms ut av experter också därför att den ger väldigt liten
              effekt. Låt oss rikta in insatserna på det som ger jobb, på att
              det ges utbildning! Jag förstår att statsministern är pressad.
              Men fler förslag måste komma om vi ska bekämpa arbetslösheten
              och få fart på svensk skola.
            </seg>
          </u>
          <note type="speaker" n="f8663dd2">
            Anf. 23 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-2" n="86ba77ae">
            <seg n="40270de5">
              Herr talman! Jag vill välkomna Mikael Damberg, gruppledare för
              socialdemokratiska riksdagsgruppen, till partiledardebatten.
            </seg>
            <seg n="0abab637">
              Mikael Damberg, du pratade om Syrien och den svåra situationen
              med övergreppen mot civila, mot barn och kvinnor, och om den misär
              som den arabiska våren i det landet gått in i med al-Assads diktatorsregim.
            </seg>
            <seg n="1a0d28f2">
              Vi har sett hur den arabiska våren ställt tidigare annars stabila
              länder i Nordafrika och Mellanöstern på kant. Och vi har sett
              vilket hopp och vilket ljus som tänts i många demokratirörelsers
              ögon när de sett att möjligheten finns för dem att kämpa sig till
              ett anständigt samhälle där de själva kan få bestämma över sin
              framtid. Vi har velat stödja dessa demokratirörelser.
            </seg>
            <seg n="f247102c">
              Herr talman! Samtidigt ökar den svenska vapenexporten till diktaturer,
              även till diktatorer som står på förtryckarnas sida i den arabiska
              våren. Det är inget annat än en skam!
            </seg>
            <seg n="468c82fe">
              Vapenhandeln gör oss i Sverige till handelspartner till förtryckarna.
              Det skadar de goda handelsrelationer som vi skulle vilja ha med
              demokratirörelsens kommande maktapparat. Sverige måste välja sida
              som vapenleverantör!
            </seg>
            <seg n="641c5914">
              Mikael Damberg har från Socialdemokraterna som stöder Moderaterna
              och alliansregeringens vapenexportpolitik försökt förklara den
              socialdemokratiska linjen. Jag har ändå inte förstått att Socialdemokraterna
              kan tycka att det är fel att införa ett tydligt demokratikriterium
              för svensk vapenexport så att icke-demokratier inte blir den köpare
              av vapen som förtrycker demokratirörelserna i Nordafrika.
            </seg>
          </u>
          <note type="speaker" n="a4bcb13d">
            Anf. 24 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-5" n="0299e9c0">
            <seg n="691ff9d4">
              Herr talman! Precis som Åsa Romson upplever också jag en väldigt
              stark känsla av befrielse över den arabiska våren. Det var nog
              många av oss som inte riktigt trodde att det kunde gå så fort,
              många som inte vågade hoppas på att flera länder skulle kunna
              ta så avgörande steg mot demokrati och mänskliga rättigheter något
              som vi under väldigt lång tid hoppats på.
            </seg>
            <seg n="98ec3775">
              Det är en väldigt positiv utveckling i Nordafrika, något som
              sänt signaler till resten av världen om att folkets krav på demokrati
              och mänskliga rättigheter i längden inte kan hållas tillbaka av
              diktatorer. Det är en hoppfull vår vi sett.
            </seg>
            <seg n="9cbc2a83">
              Sedan måste den våren fullföljas. Det handlar om demokrati och
              mänskliga rättigheter, inte minst om kvinnors rättigheter i de
              här länderna framöver, som man måste slåss för.
            </seg>
            <seg n="02ab06e3">
              Frågan om vapenexport är alltid komplicerad. Sverige som ett
              litet land som vill hålla sig utanför militärallianser behöver
              ett eget försvar och därmed viss vapenproduktion och viss vapenexport.
              Men att beskriva det som att vi bara stöder regeringen i synen
              på vapenexport är inte sant. I flera års tid har vi motionerat
              och till slut fått en majoritet här i kammaren med krav på regeringen
              att återkomma med en tuffare vapenlagstiftning som just gör det
              svårare att exportera vapen till diktaturer.
            </seg>
          </u>
          <note type="speaker" n="64997121">
            Anf. 25 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-3" n="86ba77ae">
            <seg n="c0c066c3">
              Herr talman! Att det ska bli svårare att exportera vapen till
              diktaturer kan ju låta hoppfullt. Men det är svårt att tänka sig
              att det ska bli lättare än vad det är i dag med tanke på det militära
              samarbetsavtal som den socialdemokratiska regeringen inledde med
              Saudiarabien.
            </seg>
            <seg n="07d99ef5">
              Jag vill veta hur mycket svårare det ska bli. Mikael Damberg
              talade om att folkets krav på demokrati är ett krav som vi stöder,
              en längtan som vi skulle vilja hjälpa till med. Det kravet på
              demokrati borde vi rimligen kunna ställa på våra egna regler,
              åtminstone för en sådan produkt som vapen. Vi är medskyldiga om
              vi exporterar vapen som sedan används i de förtryckande diktatorernas
              händer. Socialdemokraterna är fortfarande skyldiga den här riksdagen
              svaret på om ett tydligt demokratikriterium säkerställer att vi
              får en vapenexport från Sverige som åtminstone kan sätta en tydlig
              gräns mellan vad som är diktaturer och demokratier i världen.
            </seg>
          </u>
          <note type="speaker" n="db910205">
            Anf. 26 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-6" n="0299e9c0">
            <seg n="9966ef57">
              Herr talman! Det är oerhört viktigt att alla partier i Sveriges
              riksdag funderar över vad som krävs för att Sverige ska kunna
              ha ett försvar och stå utanför militärallianser. Det kräver en
              viss förmåga att ha en egen vapenproduktion och även att exportera
              vapen. Vi måste vara ärliga och säga det i kammaren.
            </seg>
            <seg n="660deb2f">
              Vi har drivit på regeringen och väntar nu på direktiv och lagförslag
              som ska göra det svårare att exportera vapen till länder som inte
              är demokratier. Jag tror att det är viktigt att ha perspektivet
              att förändra lagstiftningen. I efterhand måste vi vara kritiska
              till det MOU som tecknades och som gick för långt. Vi måste kunna
              vara kritiska till att en del vapensystem faktiskt har exporterats
              till Saudiarabien. Det har vi varit tydliga med, och det är just
              därför som vi vill ha en tydligare vapenexportlagstiftning i Sveriges
              parlament.
            </seg>
            <seg n="95431263">
              Jag hoppas att regeringen återkommer. Jag hoppas att vi snabbt
              kan få en ny lagstiftning på plats. Jag hoppas att Miljöpartiet
              är med och genomför en sådan förändring.
            </seg>
          </u>
          <note type="speaker" n="6c550659">
            Anf. 27 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-11" n="8d8a791d">
            <seg n="d2e8d721">
              Herr talman! Jag tycker att det är bra att Mikael Damberg ägnar
              sig mycket åt utbildningspolitik. Jag återkommer till det i mitt
              anförande.
            </seg>
            <seg n="e0b2e6ea">
              Vi vill ge 1 200 unga chansen till ett jobb, skrev Volvos vd
              Olof Persson på Dagens Nyheters debattsida i början av april.
              Bakom rubriken döljer sig att man tänker betala ungdomslöner.
              Man ska ge 75 procent av lägsta ingångslönen i avtalet till de
              här ungdomarna. På så sätt skapar man 1 200 nya jobb.
            </seg>
            <seg n="25b24163">
              Den frågan anknyter till en mycket het politisk debatt under
              våren, nämligen ingångslönerna för de allra yngsta. Från Folkpartiets
              sida har vi hävdat att de höga ingångslönerna för 1920-åringar
              är ett problem i Sverige. Det säger forskarna också. Det är en
              av orsakerna till att Sverige har högre ungdomsarbetslöshet än
              många andra länder.
            </seg>
            <seg n="d2d979c5">
              Socialdemokraterna har svarat att det inte är något problem,
              att lägre ingångslöner inte skulle ge fler jobb och att det är
              fel tänkt. Mikael Damberg säger här att det är oseriöst och ogenomtänkt.
              Det är ändå något som nu prövas. Det ger 1 200 nya jobb för ungdomar
              i Göteborgsregionen ungdomar som annars sannolikt inte skulle
              ha fått jobb. Idén är att man när man är 1920 år ännu inte kan
              utföra det jobb som en erfaren person kan. Man har arbetslivserfarenhet
              och yrkeserfarenhet när man är lite äldre. Det har man inte när
              man är 19 år. Det här är ett sätt för att fler ungdomar ska komma
              in på arbetsmarknaden.
            </seg>
            <seg n="f9fbe70e">
              Ogenomtänkt och oseriöst, säger Mikael Damberg. Sanningen är
              att det här bevisligen ger fler jobb. Förklara för de 1 200 ungdomarna
              i Göteborg varför deras nya jobb är ogenomtänkta och oseriösa!
            </seg>
          </u>
          <note type="speaker" n="ff01238c">
            Anf. 28 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-7" n="0299e9c0">
            <seg n="ab8c8ceb">
              Herr talman! Det var då en skarvning. Att lyfta upp ett förslag
              som vi inte har diskuterat här tidigare och påstå att jag har
              sagt att just det förslaget är oseriöst och ogenomtänkt är en
              skarvning i den högre skolan.
            </seg>
            <seg n="450e0e4e">
              Jag har sagt att jag inte tror att Sverige kan konkurrera på
              världsmarknaden med lägre löner och lägre kunskaper. Det är inte
              så det fungerar. Sverige kan inte konkurrera med Indien och Kina
              och de nya utvecklingsländerna som nu reser sig, med lönekostnader.
              Det kommer vi aldrig att klara eftersom de alltid kommer att bjuda
              under.
            </seg>
            <seg n="79ffd290">
              Det vi har sagt är att unga människor måste få bättre utbildning
              och en bättre möjlighet att ta steget in på arbetsmarknaden. Det
              här förslaget liknar väldigt mycket ett förslag som Stefan Löfven
              lanserade i Metall och som innebär att en del av arbetstiden inte
              är arbete utan utbildning för att ungdomarna ska kunna lära sig
              jobbet. Det är inte en sänkning av lönen. Man jobbar 75 procent
              och utbildas 25 procent. Det är en sådan modell som gör att arbetslivet
              och näringslivet kan ta ansvar för att förbereda de unga för hur
              arbetsmarknaden ser ut och vad som krävs på en arbetsplats. Det
              är ett bra förslag. Jag skulle aldrig kalla Volvos förslag för
              ogenomtänkt eller oseriöst. Jag tycker att det är ett bra förslag
              som liknar de förslag som vi har lagt fram om traineeanställningar.
              Det liknar de förslag som får unga människor in på arbetsmarknaden.
            </seg>
            <seg n="6d48f866">
              Folkpartiet har en annan agenda. Det handlar om att pressa ned
              ingångslönerna och pressa ned lönenivåerna. Lura ingen, Jan Björklund.
              Om ni lyckas med ert förslag att alla ungdomar ska ha sänkta ingångslöner
              kommer lönerna inte att öka för de andra anställda. Det blir en
              press nedåt på arbetsmarknaden. Om ni fortsätter att driva kravet
              på lägre löner för ungdomar och om Centerpartiet driver kravet
              om lägre löner för alla kommer nästa valrörelse att handla om
              ett val mellan lägre löner och bättre utbildning.
            </seg>
          </u>
          <note type="speaker" n="a746c239">
            Anf. 29 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-12" n="8d8a791d">
            <seg n="1224637e">
              Herr talman! Sverige har, jämfört med många andra länder, väldigt
              höga ingångslöner för 19-åringar. Det försöker man nu lösa. Det
              är just det problemet som attackeras, det som ni har förnekat
              hela tiden. Om Mikael Damberg nu säger att det är bra med lägre
              ingångslöner är ingen en större välkomnare än jag. Det är utmärkt.
              Det är 75 procents ingångslön för att man ännu inte kan jobbet.
              Man är 100 procent på arbetsplatsen och har 75 procents lön för
              att man ska lära sig jobbet. Han får kalla det för utbildning.
              Det är klart att det är. Man lär sig jobbet när man är på arbetsplatsen.
              Det är hela idén.
            </seg>
            <seg n="82ba7aaf">
              Det är ett utmärkt förslag. Det är inte bara Volvo som gör så
              här. Som Mikael Damberg säger var det ju Stefan Löfven som, innan
              han blev partiledare, lade upp avtalet för IF Metall. Kommunal
              har nu också anslutit sig till detta, och Handels har gjort det.
              Det handlar om 75 procents ingångslön för 19-åringar. Man ska
              tjäna mer när man blir äldre; det är hela idén. Detta är en viktig
              del av lösningen på den svenska ungdomsarbetslösheten.
            </seg>
            <seg n="6c2a2c9b">
              Sverige har väldigt höga ingångslöner för ungdomar. Det här ger
              mer jobb. Det är väl dags att erkänna att ni har haft fel, Mikael
              Damberg? Det är dags att erkänna att det är bättre att en 19-åring
              har jobb, även om lönen är lite lägre, än att 19-åringen är arbetslös
              med socialbidrag.
            </seg>
          </u>
          <note type="speaker" n="566095f4">
            Anf. 30 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-8" n="0299e9c0">
            <seg n="d6ff8971">
              Herr talman! Jag vet inte vem som ska erkänna vad. Är det att
              Stefan Löfven hade rätt och att det fungerade och att företag
              nu tar sitt ansvar och utbildar ungdomar en del av arbetstiden
              för att inte sänka lönenivåerna? Det är ett helt annat koncept
              än det som Folkpartiet har förespråkat och argumenterar för.
            </seg>
            <seg n="aee05a0d">
              Vi kan fortsätta den här debatten. Jag tar den gärna fortsättningsvis
              också i valrörelsen. Jag tror att vice statsministern också får
              ta den debatten med statsministern eftersom statsministern har
              sagt att lägre löner inte är en väg framåt för Sverige. Han har
              avfärdat exakt de argument som du har framfört här i talarstolen,
              Jan Björklund. Ta den debatten med statsministern först.
            </seg>
          </u>
          <note type="speaker" n="1e466632">
            Anf. 31 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-13" n="6917bfad">
            <seg n="7c466bd1">
              Herr talman! Jag vill börja med att välkomna Mikael Damberg i
              debatten.
            </seg>
            <seg n="15730c4b">
              Långsiktigt hållbar näringspolitik bygger på samverkan och gynnsamma
              villkor men också på en stadig återväxt. Den bygger inte på socialdemokratiskt
              prat utan snarare på konkreta åtgärder och lösningar.
            </seg>
            <seg n="aaecc73f">
              I dag finns det 13 900 aktiva egenföretagare som är unga människor.
              Det är unga entreprenörer, kreatörer och innovatörer som genom
              regeringens politik har en halverad egenavgift. Dessa unga företagare
              med mycket små marginaler betalar i dag bara halva egenavgiften.
              I Socialdemokraternas värld vill man fördubbla egenavgiften för
              dessa unga företagare. Andelen unga företagare har ökat med 16
              procent mellan 2010 och 2011; de stod för en tredjedel av alla
              enskilda firmor som startades förra året. Vi kan se en väldigt
              positiv effekt där.
            </seg>
            <seg n="443da249">
              De unga företagarna är inte bara viktiga för den unga människa
              som får chansen att förverkliga sin dröm att starta ett företag,
              anställa andra och skapa jobb åt sig själv. De är också viktiga
              för att förnya det svenska näringslivet, och de är viktiga för
              de byar och samhällen där företagen skapas.
            </seg>
            <seg n="d57f34f6">
              Ni vill nu fördubbla arbetsgivaravgifterna för dessa företagare
              med små marginaler och för dessa unga personer som har startat
              och förverkligat sin dröm. Ni kommer att lägga en våt filt som
              kommer att kväva innovationskraft, kreativitet och entreprenörskap
              bland unga människor.
            </seg>
            <seg n="ed5b940d">
              Mikael Damberg, hur blir det fler unga kreatörer, innovatörer
              och företagare med en fördubblad egenavgift, och hur uppmuntrar
              man innovationskraft genom att skicka dem en fördubblad skatteräkning
              som ska betalas in till staten?
            </seg>
          </u>
          <note type="speaker" n="596b9437">
            Anf. 32 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-9" n="0299e9c0">
            <seg n="b4c14de4">
              Herr talman! Jag tycker att det är mycket glädjande att näringsministern
              säger att näringspolitik måste handla mer om verklighet än om
              prat. Det är en bra inriktning. Jag tror att det är en ambition
              för regeringen att kanske börja leverera lite mer än man har gjort
              tidigare.
            </seg>
            <seg n="e34840cf">
              Det är också mycket bra att näringsministern nämner ordet samverkan.
              Vi har nämligen en regering som just nu kallar näringslivet och
              företagen för särintressen. Vi har haft en forsknings- och innovationspolitik
              som har stängt ute näringslivet från viktiga samverkansformer
              för att utveckla nya företag med ny utveckling av kunskap och
              forskning i Sverige.
            </seg>
            <seg n="2243f89e">
              Jag hoppas på en förändring i forsknings- och innovationspropositionen.
              Jag hoppas att ni i regeringen säger att ni hade fel och att ni
              ska starta strategiska samverkansprogram igen med näringslivet
              för att utveckla nya produkter och tjänster i Sverige. Det är
              det som forskningen och innovatörerna säger skulle behövas.
            </seg>
            <seg n="360c1ed0">
              När jag är ute och besöker företag säger de ofta att de har två
              saker som de har stora problem med just nu. Det första som innovatörerna
              har problem med är riskkapital. De har svårt att få pengar till
              uppstartsfasen, den skakiga fasen i början. Här har vi lagt fram
              förslag om riskkapitalavdrag riskkapitalfonder. När jag har haft
              debatter med statsministern tidigare har han sagt att man har
              sänkt förmögenhetsskatten. Men det var för flera år sedan. Det
              är nu som de behöver hjälp med riskkapital, särskilt i den oroliga
              tid som råder i banksektorn i Europa.
            </seg>
            <seg n="af8508f6">
              Det andra som de säger är att de har svårt att rekrytera. Även
              små företag har svårt att hitta rätt kompetens för att kunna utveckla
              verksamheten och komma vidare. Då vill jag fråga näringsministern:
              Hur ser näringsministern på den utarmningspolitik som regeringen
              just nu bedriver mot universitet och högskolor runt om i Sverige?
            </seg>
            <seg n="75b2fe31">
              Jag läste ett brev från företrädare för Dalarna, Gävle, Blekinge
              och ditt eget hemlän, Annie Lööf. De säger att den politik som
              regeringen just nu bedriver och som innebär att 186 miljoner kronor
              flyttas från dessa högskolor till de stora universitetsorterna
              i de större städerna är ett hot mot tillväxten och regionalpolitiken
              i Sverige. Varför medverkar du till detta, Annie Lööf?
            </seg>
          </u>
          <note type="speaker" n="825d808a">
            Anf. 33 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-14" n="6917bfad">
            <seg n="f4ba14b2">
              Herr talman! Socialdemokraternas recept imponerar inte. Låt oss
              ta död på myten om att regeringen ser näringslivet som ett särintresse.
              Det är grundbulten för att fler jobb ska växa fram och för att
              vi ska kunna ha pengar att fördela till gemensamt välstånd och
              gemensam välfärd.
            </seg>
            <seg n="5e9680ae">
              Det recept som Mikael Damberg trummar in är det som regeringen
              har aviserat eller redan har genomfört. Vi har gjort stora satsningar
              på ett förnyat näringsliv och kommer att fortsätta att göra det
              med bland annat en forsknings- och innovationsproposition som
              kommer till hösten.
            </seg>
            <seg n="7acb1cad">
              Jag har några frågor till Mikael Damberg som säger sig värna
              företagen. Varför skulle lastbilsskatten som slår mot industrin
              och landsbygden vara en framgångsfaktor? Varför skulle minskade
              RUT- och ROT-avdrag vara en framgångsfaktor för det svenska näringslivet?
              Hur skulle högre inkomstskatter som försvårar kompetensförsörjningen
              för våra högutbildade vara bra för någon?
            </seg>
            <seg n="595dee98">
              Receptet med fördubblade egenavgifter för unga entreprenörer,
              fördubblad restaurangmoms, höjning av inkomstskatt och införande
              av lastbilsskatt är en omvänd Robin Hood-strategi, där man ger
              kronor men tar miljarder från det svenska näringslivet.
            </seg>
          </u>
          <note type="speaker" n="0b72728c">
            Anf. 34 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-10" n="0299e9c0">
            <seg n="af9aa61b">
              Herr talman! Jag vill ändå berömma näringsministern för att vi
              har haft en näringspolitisk diskussion nu och inte en diskussion
              om sänkta löner. Jag tror nämligen att vi behöver en näringsminister
              i Sverige som ägnar sig mer åt näringspolitik och mindre åt att
              försöka pressa tillbaka lönerna i Sverige.
            </seg>
            <seg n="6f0ebc5b">
              När vi talar om särintressen tror jag att näringsministern har
              ett arbete att göra gentemot utbildningsministern när det gäller
              högskole- och forskningspolitiken. Jag tror att det finns ett
              arbete att göra också gentemot statsministern som gång på gång
              säger att det handlar om ett särintresse men att det också handlar
              om fika- och kafferep när man sitter i ett innovationspolitiskt
              råd på högsta politiska nivå som andra länder har gjort och som
              har utvecklat deras innovationspolitik. Jag hoppas att dessa förslag
              kommer till hösten. Ett innovationspolitiskt råd som leds av statsministern
              i Sverige tror jag vore en viktig signal till Sveriges innovatörer
              och företagare att detta är viktigt för hela Sverige och att man
              är beredd att prioritera detta.
            </seg>
            <seg n="f781551a">
              Men Annie Lööf svarade inte på frågan om utbildningssystemet
              och inte på frågan om universiteten och högskolorna. Det är talande
              att en centerpartistisk ledare inte talar om regionalpolitik och
              om vad som skapar utvecklingskraft i hela Sverige.
            </seg>
          </u>
          <note type="speaker" n="226c64d7">
            Anf. 35 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-2" n="a1fb32c6">
            <seg n="c61a6cf1">
              Herr talman! Jag tänkte fortsätta lite på spåret med massarbetslöshet
              och svenskar mitt i livet. Vi har konstaterat, åtminstone några
              av oss, att det förhåller sig på det sättet att massarbetslöshet
              är ett fenomen som framför allt drabbar vissa grupper i det svenska
              samhället, inte minst människor som är födda i en annan del av
              världen, framför allt utanför Europa. Det hade vi precis ett replikskifte
              om med statsministern. Statsministern var tydlig i detta replikskifte
              med att han inte har för avsikt att göra någonting åt detta. Det
              får vi acceptera. Man vill sänka trösklar, det vill säga avskaffa
              arbetsrätt och så vidare. Men det som man har gjort hittills har
              inte hjälpt särskilt mycket. Det finns inte särskilt mycket att
              göra åt detta. Det är ett fenomen som vi får acceptera.
            </seg>
            <seg n="78732cf1">
              Som jag sade i det tidigare replikskiftet är problemet egentligen
              inte att det kommer hit människor från ett annat land. Problemet
              är att vi får en situation där det blir en stor konkurrens om
              de lägst avlönade jobben. Det kommer människor i tiotusental utan
              särskilda kvalifikationer till vårt land och konkurrerar om städjobb,
              restaurangjobb och så vidare. Apropå det som Mikael Damberg var
              inne på i sitt anförande här tidigare om vikten av sjysta villkor
              och bra villkor för löntagare på den svenska arbetsmarknaden kan
              det inte vara bra att vi fortsätter att utsätta dessa människor
              för denna konkurrens.
            </seg>
            <seg n="238e0174">
              Jag har inga förhoppningar om att Socialdemokraterna har för
              avsikt att förändra svensk invandringspolitik i någon större utsträckning.
              Men det skulle ändå vara mycket intressant att höra vad Mikael
              Damberg har att säga om framför allt två frågor.
            </seg>
            <seg n="e56adc8b">
              För det första: Ser man denna strukturella förändring av det
              svenska samhället, detta tysta systemskifte, som faktiskt pågår
              och som denna regerings utbudspolitik syftar till? Ser man detta
              skifte? Ser man kopplingen till invandringspolitiken?
            </seg>
            <seg n="c7cd253d">
              För det andra: Är Socialdemokraterna beredda att göra någonting
              åt denna situation?
            </seg>
          </u>
          <note type="speaker" n="c94717db">
            Anf. 36 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-11" n="0299e9c0">
            <seg n="1a5a6ceb">
              Herr talman! Först vill jag säga att arbetslösheten för mig i
              första hand inte är ett problem för olika grupper. För mig är
              frågan om arbetslöshet en personlig tragedi för alla de människor
              som är arbetslösa. Nästan 400 000 individer, människor, är arbetslösa.
              Det drabbar dem hårt ekonomiskt, och det drabbar deras frihet
              och möjligheter att utveckla sig själva och sina familjer. För
              mig handlar full sysselsättning om ett frihetsprojekt som ger
              alla människor, oavsett vilka de är, möjlighet att forma sitt
              eget liv, skaffa sig en egen inkomst och skapa bra förutsättningar
              för sina barn. Därför är vår kamp för full sysselsättning en fråga
              om rättvisa i samhället, att alla människor ska ha samma chans
              att förverkliga sina drömmar.
            </seg>
            <seg n="c3ded7b0">
              När man talar om de arbetslösa ser man att de har olika problem
              för att nå ett jobb. Det största problemet, det överskuggande
              problemet, för många unga människor som är arbetslösa är att de
              saknar en bra utbildning, en utbildning som gör att företagen
              vill anställa dem. Vi har lagt fram många förslag för att göra
              det möjligt för dem att få det. Då spelar det ingen roll om de
              är invandrare eller svenskar. Det handlar om att de ska få en
              utbildning så att företagen kan anställa dem.
            </seg>
            <seg n="15996858">
              Sedan finns det en diskriminering av människor med utländsk bakgrund.
              Det talar Sverigedemokraterna mycket sällan om. Det låter som
              om de har lättare att få jobb än andra. Så är det inte. De har
              svårare att få jobb än de som är födda i vårt land.
            </seg>
            <seg n="b49d70d0">
              Det är problematiskt att vi har ett politiskt parti som oavsett
              vilken fråga som vi diskuterar i denna kammare har ett och samma
              svar på vad problemet är, och det är invandrarna. Jag tycker att
              det är tråkigt. Vi skulle behöva ha en bättre politisk diskussion
              om vad vi kan göra för att bekämpa arbetslösheten.
            </seg>
            <seg n="39accc67">
              Jag tror att Sverigedemokraterna ändå sätter punkten på en fråga
              som handlar om de sänkta trösklarna. Vad betyder det egentligen
              när regeringen talar om sänkta trösklar? Än så länge har det handlat
              om försämrad a-kassa, försämrad sjukförsäkring och också drömmar
              om försämrad arbetsrätt för att lösa Sveriges problem. Jag tror
              inte att det är lösningen på Sveriges utmaningar inför framtiden.
            </seg>
          </u>
          <note type="speaker" n="752a5e1a">
            Anf. 37 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-3" n="a1fb32c6">
            <seg n="ff011bb1">
              Herr talman! Det var inte mycket till svar på de frågor som jag
              ställde, förutom det sista. Där är Mikael Damberg inne på någonting
              väsentligt när det gäller den utbudspolitik och de strukturella
              förändringar som håller på att ske i det svenska samhället.
            </seg>
            <seg n="07228e81">
              Jag tycker att det är tråkigt att vi inte kan ha en seriös debatt
              om invandringens konsekvenser. Även Mikael Damberg, som den socialdemokrat
              han är, förstår naturligtvis det förstår vi alla i den här församlingen
              att det får effekt på arbetsutbudet om vi har en så stor invandring
              som vi har och om vi har en generell arbetskraftsinvandring till
              exempel. Det är klart att det får effekter på arbetsutbudet, och
              det är också själva syftet.
            </seg>
            <seg n="123bc98d">
              Låt mig avsluta med en mer konkret fråga. Är Socialdemokraterna,
              oavsett om ni inte tycker att det är någon skillnad och om det
              inte spelar någon roll om man är invandrare eller inte nu är förutsättningarna
              väsentligt annorlunda beredda att se över reglerna för arbetskraftsinvandring
              om den möjligheten uppstår? Det skulle vara mycket intressant
              att få ett svar på detta.
            </seg>
          </u>
          <note type="speaker" n="6fca7e71">
            Anf. 38 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-12" n="0299e9c0">
            <seg n="c0c2e657">
              Herr talman! Jag ska vara mycket tydlig. Vi socialdemokrater
              står upp för en generös och human flyktingpolitik. Människor som
              flyr från sina länder på grund av förtryck eller politisk förföljelse
              ska känna att Sverige kan vara en fristad. Det är viktigt. Det
              har tjänat Sverige bra historiskt. Det är en modern och human
              inriktning för ett litet land som Sverige som ska vara öppet mot
              omvärlden.
            </seg>
            <seg n="ec025d6c">
              Vi står också upp för arbetskraftsinvandring. Vi tror att det
              är viktigt att vi har arbetskraftsinvandring till Sverige. Det
              är en del av det öppna, moderna samhället som kommer att vara
              viktigt för oss också framöver när vi tittar på den arbetskraftsbrist
              vi står inför. Men då måste spelreglerna på arbetsmarknaden försvaras.
              Då kan man inte undergräva de anställdas rättigheter på svensk
              arbetsmarknad. De rättigheterna måste stärkas och försvaras, annars
              kommer vi att få en reaktion mot det öppna Sverige som vi har
              haft tidigare.
            </seg>
          </u>
          <note type="speaker" n="7f95e8be">
            Anf. 39 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-2" n="ecb7a779">
            <seg n="58c80aec">
              Herr talman! Jag vill hälsa dig välkommen till debatten, Mikael
              Damberg. Jag lyssnade med stort intresse på din inledning, och
              jag kan hålla med dig om mycket, inte minst när det gäller behovet
              av investeringar för att skapa arbete och behovet av att satsa
              på ett bättre utbildningssystem.
            </seg>
            <seg n="d802d9fc">
              Den fråga som jag skulle vilja diskutera med dig har ni delvis
              berört i tidigare replikskiften. Den gäller lönedumpning och social
              dumpning. Det är faktiskt ett mycket påtagligt problem i flera
              branscher i Sverige i dag. Vi ser hur lastbilschaufförer, arbetare
              i byggsektorn eller i restaurangsektorn behandlas riktigt dåligt
              i Sverige. De har låga löner och dåliga arbetsvillkor hos oseriösa
              arbetsgivare. Det beror delvis på regeringens politik där man
              inte gör någonting åt det här. Det beror också på den europeiska
              unionens politik. Genom domar som Lavaldomen och Vikingdomen har
              man gjort det mycket svårt, straffbart, för fackföreningar i Sverige
              att hävda att människor som kommer från andra länder ska ha samma
              rättigheter. Det måste vi göra någonting åt. Det behövs en rad
              åtgärder.
            </seg>
            <seg n="ba6681a7">
              En av de mest effektiva åtgärderna vi skulle kunna vidta vore
              att ha ett socialt protokoll i EU:s fördrag där man på högsta
              möjliga rättsliga nivå i EU slår fast att kollektivavtal gäller
              för alla i Sverige oavsett var man kommer ifrån. Först då kan
              man upphäva den sociala dumpningen som EU har sanktionerat.
            </seg>
            <seg n="3cfdbce1">
              Jag har med intresse noterat att både LO och Socialdemokraterna
              har uttalat sig för ett sådant socialt protokoll. Det kan bara
              genomföras när man ändrar EU:s fördrag, och det sker väldigt sällan.
              Häromveckan ändrade vi EU:s fördrag. Vi röstade om ESM, den europeiska
              stabilitetsmekanismen. Men till min besvikelse röstade Socialdemokraterna
              emot att kräva ett socialt protokoll som villkor för en fördragsändring.
              Då är min fråga till Mikael Damberg: Om inte nu, så när?
            </seg>
          </u>
          <note type="speaker" n="8facf717">
            Anf. 40 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-13" n="0299e9c0">
            <seg n="1a357093">
              Herr talman! Jonas Sjöstedt tar upp en mycket viktig fråga på
              svensk arbetsmarknad. Vi ser att det, inte minst inom vissa sektorer,
              finns en osund lönekonkurrens som naturligtvis drabbar de anställda
              och deras villkor och trygghet. Det är också en osund konkurrens
              som slår mot seriösa företagare som följer reglerna och försöker
              uppträda sjyst. Alla har att vinna på att Sverige upprätthåller
              bra och stabila regler på arbetsmarknaden som garanterar de anställda
              bra rättigheter. Där är vi överens. Vi är också överens om att
              det framför allt krävs insatser i Sverige men även insatser på
              europeisk nivå för att förändra detta. Vi är mycket noga med att
              slå vakt om vår svenska modell i Sverige. Vi tycker att den har
              tjänat Sverige mycket bra. Vi tycker att arbetsmarknadens parter
              har ett mycket viktigt ansvar för att upprätthålla den svenska
              modellen, och kollektivavtalen är grunden för detta.
            </seg>
            <seg n="859dd87d">
              Vi är också överens om att vi vill ha ett socialt protokoll i
              Europa. Den här fördragsändringen genomfördes just nu i den europeiska
              kris som vi har diskuterat så mycket tidigare i debatten. Att
              försvåra för EMU-länderna, där Sverige inte ingår, att hantera
              denna kris som skulle kunna skapa enorma följder för europeisk
              ekonomi genom att villkora en fördragsändring är faktiskt inte
              riktigt ansvarsfullt. Det är inte rätt läge. Ingen, inte löntagarna
              i Europa och inte löntagarna i Sverige, skulle tjäna på att EMU-länderna
              inte kan hantera den akuta krisen. Då skulle det kunna skapas
              ett Europa som är långt ifrån den sysselsättningsunion som jag
              tror att både Jonas Sjöstedt och Socialdemokraterna drömmer om
              att kunna skapa.
            </seg>
          </u>
          <note type="speaker" n="799c7946">
            Anf. 41 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-3" n="ecb7a779">
            <seg n="3a26a6b3">
              Herr talman! Man ska veta att det inte är särskilt komplicerat
              att införa ett socialt protokoll. Det handlar om några rader i
              EU:s fördrag som ska förhandlas fram. Det skulle nog låta sig
              göras om man ville.
            </seg>
            <seg n="4652b081">
              När är då rätt tillfälle? När vi antog Lissabonfördraget var
              det fel tillfälle. När vi antog ESM-förändringen var det fel tillfälle.
              Risken är att det blir fel tillfälle nästa gång också. Men ska
              man ta strid för arbetsrätten måste man våga göra det när man
              faktiskt kan påverka, och det är när EU:s fördrag ändras. Jag
              hoppas verkligen att det inte är fel tillfälle nästa gång också.
              Risken är att vi under tiden har slagit sönder mycket av det bästa
              på den svenska arbetsmarknaden och tryggheten för alla som arbetar
              här.
            </seg>
            <seg n="4af6b8d3">
              Jag ser ändå fram emot att göra någonting åt det här med en ny
              majoritet i riksdagen 2014. Jag ser fram emot att se över systemet
              med F-skattsedlar, att införa solidaransvar och att följa upp
              hur de som kommer hit från länder utanför EU behandlas beroende
              på vilka kontrakt de har fått med sina arbetsgivare. Det är hög
              tid att göra någonting åt det här.
            </seg>
          </u>
          <note type="speaker" n="80aa3a7b">
            Anf. 42 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-14" n="0299e9c0">
            <seg n="02276616">
              Herr talman! Jag håller med om avslutningen. Jag tror att vi
              kommer att behöva en ny regering för att riktigt ta detta på allvar.
              Men vi kommer också att använda de nästan två och ett halvt år
              som återstår till att lägga fram konkreta förslag om förbättringar
              på arbetsmarknaden. Det blir också lite grann av ett test för
              regeringen som säger sig vilja stå upp för den svenska modellen
              både i Sverige och i Europa. Om vi lägger fram konkreta förslag
              som är väl genomarbetade och som skulle stärka löntagarnas ställning
              får vi också se hur regeringen hanterar de frågorna. Vi ska inte
              bara vänta på nästa val, utan vi kan agera här och nu för att
              sätta press på den svenska regeringen att ta de här frågorna på
              allvar.
            </seg>
            <seg n="2e2821d4">
              Vi jobbar tillsammans med svensk fackföreningsrörelse just nu
              för att se hur vi ska kunna driva frågan om ett socialt protokoll
              vidare. Hur ska vi kunna skapa ett tryck i den här frågan? Det
              finns också öppningar i Europa. Det är inte bara kris, utan Hollande
              i Frankrike har skapat ett momentum i den europeiska debatten
              som faktiskt sätter de här frågorna lite mer på kartan. Jag är
              mer hoppfull i dag än jag var för något år sedan om att vi ska
              kunna nå framgång, men det kräver nog hårt arbete.
            </seg>
          </u>
          <note type="speaker" n="c0ca63a6">
            Anf. 43 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-0" n="3ff53029">
            <seg n="f2dd6ffe">
              Herr talman! Också jag vill välkomna Mikael Damberg i den nya
              rollen. Jag noterade att människan, företagaren, inte förekom
              en enda gång i Mikael Dambergs anförande som handlade om näringspolitik.
              Det handlade väldigt mycket om strukturer, men vi får inte glömma
              bort att det som leder till nya jobb och nya företag är enskilda
              människors motivation och enskilda människors idé om att starta
              och driva en verksamhet. Det är detta det handlar om. Men Socialdemokraternas
              svar, och det glömde tyvärr Mikael Damberg i det här inlägget,
              är att höja skatterna med 2025 miljarder kronor. Lägger man till
              de tänkta regeringspartnerna handlar det om 6080 miljarder kronor.
              Är det någon som tror att det blir roligare och bättre att driva
              företag i Sverige på det viset?
            </seg>
            <seg n="0cb87846">
              Vi i vårt land har genomgått en valfrihetsvåg i många olika avseenden.
              Jag har noterat att Mikael Damberg många gånger har varit en frihetsförkämpe
              inom sitt parti, men allt är ju relativt som vi vet. Jag konstaterar
              att den nya ordföranden Stefan Löfven nyligen sade att Socialdemokraterna
              är beredda att gå vidare när det gäller kvotering av föräldraförsäkringen.
              Här går utvecklingen åt fel håll. Frågar vi svenska folket är
              det åtta av tio som betackar sig. Frågar vi Mikael Dambergs väljare
              är det åtta av tio som säger att politiker inte har med detta
              att göra och att man vill bestämma det själva. Med vilken rätt
              och varför vill ni inskränka människors frihet och ta mer till
              den politiska arenan, Mikael Damberg?
            </seg>
          </u>
          <note type="speaker" n="15cd0051">
            Anf. 44 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-15" n="0299e9c0">
            <seg n="2f027483">
              Herr talman! Jag ska fatta mig kort: Jag är feminist. Jag tror
              att det är viktigt med jämställdhet. Jag tog upp det i mitt anförande.
              Jag tror att jämställdhetspolitiken i Sverige har gått i stå.
              Tyvärr är jag lite rädd att Kristdemokraterna kan vara en av anledningarna
              till det och till att det inte har kommit fler förslag från regeringen
              i denna fråga.
            </seg>
            <seg n="d248a678">
              Jag tror att detta är ett modernt sätt att bygga ett samhälle
              där kvinnor och män får delat ansvar men också delad makt i samhället.
              Därför måste jag säga att jag blir lite förvånad över att man
              i riksdagens talarstol 2 012 år efter Kristi födelse får diskutera
              med Kristdemokraternas ledare om att barn har rätt till båda sina
              föräldrar. Jag tycker att det är en naturlig utgångspunkt för
              en modern familjepolitik och en jämställd utveckling av Sverige.
            </seg>
          </u>
          <note type="speaker" n="f4953243">
            Anf. 45 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-1" n="3ff53029">
            <seg n="b554f4a6">
              Herr talman! I det senare kan jag förstås inte annat än instämma
              barn har rätt till sina föräldrar. Men frågan är: Vilken rätt
              har vi som politiker att avgöra hur föräldraförsäkringen ska fördelas
              mellan föräldrarna?
            </seg>
            <seg n="370d1fd4">
              Det som kom till som en frihetsreform som skulle underlätta för
              människor att uppfostra sina barn har i stället blivit ett instrument
              för Mikael Damberg och andra att uppfostra vuxna människor. Människor
              avstår avgifter som levereras till politiker. De bestämmer att
              fördela dem på ett helt annat sätt än de har levererats in på.
              På vems sida står man? Åtta av tio av dina väljare, Mikael Damberg,
              säger att du inte har med detta att göra. Du säger ändå: Vi tar
              ledningen. Vi kör över er. Vi vill som politiker bestämma. Detta
              ska ni inte befatta er med.
            </seg>
            <seg n="42c0d1e3">
              Det är beslut vid sammanträdesbord i stället för köksbord. Jag
              tycker att det är en riktigt dålig politik.
            </seg>
            <seg n="787a1d23">
              (Applåder)
            </seg>
          </u>
          <note type="speaker" n="4573b97e">
            Anf. 46 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-16" n="0299e9c0">
            <seg n="80d98894">
              Herr talman! Om jag var Sveriges statsminister och ledare för
              regeringen skulle jag vara lite orolig för det höga tonläge Kristdemokraterna
              har i denna fråga. Det är inte modernt, det är inte framåtsyftande
              och det går helt på tvärs med vad vice statsministern nyligen
              har sagt: Jämställdhetsbonusen verkar inte ha fungerat, så nu
              funderar till och med Jan Björklund på ytterligare pappamånader.
            </seg>
            <seg n="fc226e58">
              Det är detta Kristdemokraterna gör allt för att bekämpa, att
              kvinnor och män ska ta ansvar för barnen när de är små. Vi vet
              att det leder till bättre relationer inom familjen, och vi vet
              att det leder till bättre löneutveckling för kvinnorna på arbetsmarknaden.
              Det leder till en bättre karriär och bättre pension för kvinnor.
              Att kvinnor och män i ett modernt och jämställt land faktiskt
              delar ansvaret för barnen när de är små tycker jag är en bra politik
              för framtiden.
            </seg>
            <seg n="431e1cda">
              Jag hoppas att Sverige kan ta steg framåt i jämställdheten, men
              jag är ganska övertygad om att Kristdemokraterna kommer att motarbeta
              det varje gång framöver precis som de har gjort hittills.
            </seg>
          </u>
          <note type="speaker" n="354d0ae5">
            Anf. 47 ÅSA ROMSON (MP):
          </note>
          <u who="asa_romson_0ca12e" xml:id="i-fca8c831ced13bc0-4" n="86ba77ae">
            <seg n="4b1d037a">
              Herr talman! Den senaste replikväxlingen visade på att vi har
              fått ett frispråkigt politiskt klimat i Sverige. Det tycker jag
              är roligt. Jag tror att också herr talmannen tycker att det blir
              en något roligare riksdag på det sättet.
            </seg>
            <seg n="b1217eb7">
              Det som inte har varit så roligt de senaste åren är att vi har
              sett en minskad ström av riktiga reformförslag från den enhet
              i svensk förvaltning som är viktigast när det gäller att genomföra
              och driva reformer, det vill säga regeringen. Vi har under våren
              också hört Fredrik Reinfeldt varna för visioner i politiken. Jag
              skulle här i stället vilja varna för politisk passivitet.
            </seg>
            <seg n="64f8e73e">
              Inställningen att Sverige är ett så litet land att vi inte kan
              påverka vare sig vår egen ekonomi genom stimulanser eller påverka
              omvärlden genom att vi exporterar vapen eller våra klimatutsläpp
              är en inställning som är farlig i dagens läge, med de kriser vi
              har att hantera. Jag vill då inte bara nämna den kris statsministern
              var inne på i sitt inledningsanförande, alltså den europeiska
              finans- och skuldkrisen, utan också den alltmer uppenbara globala
              klimatkrisen och den helt fundamentala krisen på den svenska arbetsmarknaden.
            </seg>
            <seg n="3b3b25bf">
              Herr talman! Inför dessa kriser kan vi inte stå passiva, utan
              vi behöver ett nytänk. Vi behöver visioner i svensk politik. Då
              krävs det också att vi vill vara långsiktiga, och det är ett perspektiv
              Miljöpartiet de gröna har försökt att få in i svensk politik,
              liksom våra kolleger i andra länder världen över. Långsiktighet
              kräver att man tar de erfarenheter och kunskaper som föds i ett
              modernt, kunskapsbaserat samhälle på allvar.
            </seg>
            <seg n="f64e45cb">
              Herr talman! Det är över hundra år sedan Svante Arrhenius, svensk
              fysikprofessor, för första gången beskrev växthuseffekten vetenskapligt.
              När Sverige stod värd för det första FN-mötet för miljöfrågor
              1972 enades man om bland annat en viktig princip, och det var
              att det som långsiktigt förstör miljön också måste börja kosta.
              Det måste börja synas i de samhällsekonomiska kalkylerna. Detta
              var 40 år sedan. 20 år senare, 1992, kallade FN till ytterligare
              ett möte om hållbar utveckling i Rio de Janeiro i Brasilien. Då
              skrev man under klimatkonventionen. Man sade också att alla samhällsbeslut
              måste innehålla en analys av miljökonsekvenser. Annars visste
              man inte om de var långsiktigt hållbara.
            </seg>
            <seg n="20e12146">
              Herr talman! Nu står vi här ytterligare 20 år senare, 2012. Om
              en vecka kommer regeringschefer återigen att träffas i Rio, och
              man kommer att diskutera grön ekonomi. Det behövs. Den ekonomi
              världen har i dag tär nämligen på kapitalet. Alla parametrar som
              visar på hållbar utveckling visar röda siffror. Det är jordens
              budget som går back.
            </seg>
            <seg n="6a8f5f04">
              Jag undrar vad du, Fredrik Reinfeldt, kommer att ha med dig för
              budskap till Rio de Janeiro detta år. Säg nu inte: Sverige är
              ett så litet land; vår andel av utsläppen är så små att de är
              betydelselösa. Säg i stället: Låt oss här och nu i Sveriges riksdag
              ta ansvar för vad vi kan göra, och låt oss gentemot omvärlden
              vara tydliga med att vi genomför det vi kan göra och har ett klimatarbete
              som är värt namnet, med långsiktig planering, uppföljning och
              uppföljbara mål.
            </seg>
            <seg n="d8f74011">
              Miljöpartiet menar att klimatkrisen förtjänar samma reformer
              och beslutsamhet som finanskrisen på 90-talet, som gjorde att
              Sverige beslutade sig för nya budgetregler. Miljöpartiet föreslår
              därför en klimatbudgetlag, just för att vi ska göra verklighet
              av våra klimatlöften.
            </seg>
            <seg n="7b55d1da">
              Herr talman! Det har aviserats att det kommer en ny infrastrukturproposition
              i höst. Den behöver bli bra, och den behöver bli kraftfull. Vi
              har ett järnvägssystem i Sverige som är som ett överlastat hölass.
              Varje liten tuva som kommer i dess väg gör att hela lasset riskerar
              att åka omkull. Det är en överfull järnväg. Sverige måste ta avstamp
              i ett järnvägsnät vars linjer drogs ut för hundra år sedan, men
              vi måste bygga ett nytt och modernt järnvägssystem utifrån detta
              för de kommande hundra eller tvåhundra åren. Vi föreslår en kraftfull
              modernisering av tåg- och kollektivtrafik i hela Sverige.
            </seg>
            <seg n="5ccbd1fc">
              Sveriges energisystem behöver också moderniseras. Miljöpartiet
              har tillsammans med Socialdemokraterna och Vänsterpartiet här
              i riksdagen föreslagit att en plan ska tas fram för att Sverige
              ska bygga ett energisystem som baserar sig på 100 procent förnybar
              energi. Detta förslag avvisas av Alliansen, som med sin energiuppgörelse
              hellre vill trampa på i gamla hjulspår och inte ta hänsyn till
              nya förutsättningar. Det är en energiuppgörelse som minsann inte
              ger folkomröstningar rätt att besluta om energival. I stället
              är det en energimarknad med sina invanda subventioner och feltänk
              som ska styra det svenska energivalet.
            </seg>
            <seg n="8ebe93fb">
              Det gör, herr talman, att energibolagen i dag pratar om 60 år
              gamla kärnkraftverk för Sverige. Det gör att de företag som jobbar
              med förnybar energi i bästa fall skjuter sina satsningar på framtiden
              och i sämsta fall flyttar utomlands. Detta lämnar en tung börda
              för kommande generationer. Vi föreslår en tydlig inriktning av
              en energipolitik med 100 procent förnybar energi till 2030.
            </seg>
            <seg n="c30e9157">
              Satsningar på tåg, kollektivtrafik och förnybar energi ger en
              viktig injektion i svensk ekonomi och förvisso även i politiken.
              De danska och tyska exemplen med stora satsningar på förnybar
              energi visar tydligt att det ger mycket jobb. Det är en sektor
              som faktiskt ger mycket mer jobb än dagens energipolitik. Den
              svenska järnvägsindustrin sysselsätter i dag 10 000 människor
              och ger 7 miljarder i exportintäkter varje år. Detta är ett frö
              som har alla möjligheter att växa. Miljöteknik kommer att vara
              den enda teknik som går att sälja internationellt. Vi håller på
              att gå från den billiga oljans århundrade till den dyra oljans
              århundrade.
            </seg>
            <seg n="a4a861b0">
              Herr talman! Det är många hundraårsminnen den här våren, inte
              bara födelsen av humanisten och diplomaten Raoul Wallenberg, som
              talmannen själv har pratat mycket om, utan även bildandet av Svenska
              olympiska kommittén, bildningsförbundet ABF med flera. Runt om
              uppmärksammas också, vilket är extra roligt, att det är 100 år
              sedan August Strindbergs penna slocknade, han vars eld var störst
              i Sverige det var hans egna ord i alla fall.
            </seg>
            <seg n="b4ea13a3">
              Jag funderar ibland på hur dagens samhälle hade tagit emot en
              sådan eldsprutande själ som Strindberg. Hade vi tidigt sagt i
              skolan att han måste välja inriktning och bestämma sig? Ska du
              skriva, måla, bli naturvetenskaplig forskare eller bli religionshistoriker?
              Så gör vi i dag med tolvåringar som ska göra val som får effekter
              långt senare i livet. Vi hindrar folk som börjar på en praktisk
              bana att senare byta.
            </seg>
            <seg n="fce06f11">
              Miljöpartiet tror att det är viktigt att det när jobb i Trollhättan
              försvinner ska gå enkelt att vidareutveckla sig för andra jobb.
              När man känner att timvikariaten i detaljhandeln är för tuffa
              är det väsentligt att dörren står öppen för utbildning, kanske
              för vård och omsorg, där heltidstjänster kommer att vara obesatta.
              Vi vill både värna den svenska fungerande arbetsmarknaden och
              ge alla individer en chans att hitta rätt.
            </seg>
            <seg n="f282b9fd">
              Herr talman! Strindberg speglade förvisso i sina verk ofta en
              ganska gammal kvinnosyn. Något har vi faktiskt lärt oss på 100
              år, till exempel att vi kvinnor kan bestämma både över oss själva
              och över samhället. Men det är uppenbart att kunskapen om hur
              det lönar sig med ökad jämställdhet i samhället inte alltid omsätts
              i praktik av vare sig oss politiker eller arbetsgivare. Fortfarande
              diskrimineras kvinnor i Sverige, och vi har ojämställda strukturer
              som tvingar tjejer, killar, kvinnor och män att inte kunna utforma
              sina liv på bästa sätt. Vi behöver en politik som aktivt ser till
              att jämställdheten ökar, som inte tystar myndigheter som främjar
              jämställdhet och som helhjärtat står bakom att det kvinnliga könet
              år 2012 inte ska få lägre lön.
            </seg>
            <seg n="28bc27f7">
              Sverige har en stark grund att stå på. Vi hörde det i replikväxlingen
              med statsministern tidigare. En budget i ordning och balans är
              viktig som grund. Men poängen är att den verkliga styrkan för
              ett land inte mäts i hur mycket pengar vi har i statskassan, utan
              i vilka möjligheter vi har att ge utveckling framåt.
            </seg>
            <seg n="6de4f658">
              Herr talman! Den expeditionsministär som alliansregeringen har
              utvecklats till saknar i dag ritningar för framtidsbygget. Jag
              menar att detta hotar Sveriges förmåga att hantera de utmaningar
              vi står inför: att klara klimatutmaningen och rusta energisystem,
              bostäder och järnväg till de krav som det oljefria samhället ställer.
              Vi vill förbättra utbildningssystemet med lärare och elever i
              fokus och hejda att samhället dras isär med barnfattigdom som
              följd. Vi föreslår därför en ny politisk inriktning som bygger
              Sverige hållbart för framtiden.
            </seg>
          </u>
          <note type="speaker" n="1b70e598">
            Anf. 48 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-15" n="21b5e740">
            <seg n="25fd1112">
              Herr talman! Jag vill tacka för hälsningen inför resan till Rio
              och den stora hållbarhetskonferensen. Syftet är att försöka definiera
              globala hållbarhetsmål fram till 2015. Fördelen är att tanken
              är att det ska omfatta alla FN:s nationer och täcka såväl sociala
              och ekonomiska som miljömässiga utmaningar.
            </seg>
            <seg n="b16ae2a7">
              Ett möjligt problem är att det delvis diskuteras att FN:s millenniemål
              ska inarbetas i detta. Man kan diskutera om det är så klokt, eftersom
              millenniemålen har varit ganska operativa. Där har jag inte alla
              färdiga svar.
            </seg>
            <seg n="0c8527b1">
              Jag är ganska övertygad om att jag än en gång kommer att påminnas
              om att det problemtyngda Europa, som jag nämnde i min inledning,
              står för väldigt mycket av världens klimatambitioner i dag, samtidigt
              som vi har små marginaler. Det tycker jag är bekymmersamt.
            </seg>
            <seg n="18a1fd6f">
              Åsa Romson varnade för politisk passivitet. Det är klokt. Men
              vad är då Miljöpartiets aktivitet, som hon vill ersätta den påstådda
              passiviteten med? Det är en sorts växling, kan man säga. Ökad
              beskattning på jobb, företag och miljö växlas mot kraftigt utökade
              resurser för dem som inte jobbar, vilket underlättar för vägar
              ut ur arbetsmarknaden.
            </seg>
            <seg n="52c78286">
              Man föreslår höjda inkomstskatter på alla inkomster över 40 000
              kronor. Man vill kraftigt begränsa RUT och ROT, införa en lastbilsskatt
              på 4 miljarder och genomföra en flyg- och bensinskattehöjning
              med 12 miljarder. Det kommer i realiteten bara att vara riktigt
              rika människor som kan semestra utanför Sveriges gränser med det
              förslaget. Man vill fördubbla arbetsgivaravgiften för unga under
              26 som försöker komma i arbete. Samtidigt vill man helt ta bort
              den bortre gränsen i sjukförsäkringen, höja ersättningsnivån i
              sjukförsäkringen och höja ersättningsnivån i arbetslöshetsförsäkringen.
            </seg>
            <seg n="8204ee72">
              Den fråga vi ska ställa oss är vad denna aktivitet leder till.
              Vad händer med Sverige när färre jobbar?
            </seg>
          </u>
          <note type="speaker" n="b087ea1a">
            Anf. 49 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-5" n="86ba77ae">
            <seg n="7027a2bf">
              Herr talman! Jag är glad att statsministern väljer att åka till
              mötet i Rio. Det är oerhört viktigt att Sveriges fana fortfarande
              hålls högt, även om ambitionsnivån på detta möte inte alls står
              i proportion till det som de tidigare mötena i Helsingfors och
              Rio levererat. Jag får ändå önska lycka till på den sammankomsten.
            </seg>
            <seg n="5d9b84fd">
              Det är bra att statsministern läser Miljöpartiets budget och
              uppmärksammar att det finns en hel del förslag där på vilken Sveriges
              inriktning skulle kunna vara om man vill ta sig an framtidsutmaningarna,
              som hur vi går ur oljesamhället och hur vi bygger en arbetsmarknad
              för framtiden där personer inte hamnar mellan stolarna i de system
              som finns för omställning. Många som i dag går till Arbetsförmedlingen
              och är arbetssökande har inte möjlighet att få a-kassa under sin
              omställningsperiod utan får i stället leva på släkt, vänner, familj,
              sambo eller försörjningsstöd.
            </seg>
            <seg n="2e1d74e0">
              Som jag påpekade i anförandet ska arbetsmarknaden vara anpassad
              på ett sådant sätt att vi hela livet har möjlighet till omställning,
              att vi hela livet har möjlighet att gå från ett yrke och en inriktning
              till att bli någonting annat. Bara för att man har börjat på en
              viss bana, kanske på ett lättare jobb, som statsministern pratade
              om tidigare, ska man inte vara förutbestämd att alltid fortsätta
              där. Miljöpartiet tror att det är viktigt för den svenska ekonomin
              och för de individer som bor här och vill utvecklas att alla också
              får möjlighet att utvecklas.
            </seg>
            <seg n="40967e72">
              Jag nämnde i mitt anförande ett antal förslag på aktiviteter
              för Sverige, förslag på reformer som vi stått och väntat på i
              riksdagen under ganska lång tid. Vad gäller infrastruktursystemet
              har en proposition aviserats som vi ser fram emot. Men framför
              allt saknar vi reformer för hur vi ska ta oss an den större strukturomvandlingen.
              Svensk ekonomi kan inte baseras på en fossil ekonomi utan ska
              hitta ett nytt spår. Där är fortfarande regeringen svaret skyldig.
            </seg>
          </u>
          <note type="speaker" n="17bdc550">
            Anf. 50 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-16" n="21b5e740">
            <seg n="528a5c74">
              Herr talman! Jag tror också att det är viktigt att vi trycker
              på för minskad fossilbränsleanvändning. Jag berättar stolt runt
              om i världen att Sverige har världens högsta CO2-skatt. Jag tycker
              att det är ett aktivt sätt att bidra till den omvandling som vi
              behöver.
            </seg>
            <seg n="121518c0">
              Jag har också lärt mig en annan sak i politiken. De förslag man
              har måste åstadkomma de värden man talar om. Då förstår jag inte
              Miljöpartiets politik. Jag förstår inte växlingen. Den kraftigt
              ökade beskattningen på arbete, företag och miljö växlas mot att
              man finansierar kraftigt ökade vägar ut ur arbetslivet. Hur ska
              vi bli rikare när färre jobbar? Hur får vi minskat oljeberoende
              av att vi fördubblar arbetsgivaravgiften och höjer skatten för
              dem som är under 26? Hur minskar klimatpåverkan av att ni skär
              ned RUT-avdragen? Hur hänger er politik ihop med det ni påstår?
            </seg>
            <seg n="460f7241">
              Miljöpartiet har under ny ledning återgått till att vara Vänsterpartiets
              siamesiska tvillingar i svensk politik. Jag kan bara beklaga den
              utvecklingen.
            </seg>
          </u>
          <note type="speaker" n="5f0db249">
            Anf. 51 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-6" n="86ba77ae">
            <seg n="99105081">
              Herr talman! Det verkar inte som att statsministern har läst
              rätt budget. Vi minskar inte RUT-avdragen. Vi gör en växling med
              sänkta skatter på arbete i företagen. Vi använder samma arbetsgivaravgiftssänkningar
              som regeringen, men vi fördelar dem på ett bättre sätt som skapar
              fler nya jobb i stället för att bara omfördela och rabattera en
              del av ungdomsjobben. Vi satsar därför på att minska arbetsgivaravgifterna
              för små företag och lyfta sjuklöneansvaret, vilket företagarna
              själva pekar på som en av de viktigaste faktorerna för att de
              ska börja anställa fler. Det är en inriktning på skattepolitiken
              som aktivt skulle kunna skapa fler jobb.
            </seg>
            <seg n="8432d224">
              Statsministern blandar schablonmässigt ihop oppositionspartiernas
              olika budgetar. Jag tycker att statsministern ska läsa på innan
              han beskyller olika partier för att ha förslag som de faktiskt
              inte har.
            </seg>
          </u>
          <note type="speaker" n="22f8afac">
            Anf. 52 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-17" n="6917bfad">
            <seg n="cf749a07">
              Herr talman! Centerpartiet och Miljöpartiet är två gröna partier
              som har ambitioner. För Centerpartiet är det genom jobb, småföretagande
              och fungerande kommunikationer runt om i landet som vi framtidssäkrar
              svensk utveckling och som vi skapar och bygger attraktionskraft,
              för att säkra arbetspendling, godstransporter och hållbara kommunikationsstråk.
            </seg>
            <seg n="98182949">
              Men för en fortsatt upprustning av och investering i infrastruktur
              fungerar inte enbart plakatpolitik, utan det krävs också en plånbok
              när räkningen kommer. Det finns olika modeller och förslag för
              finansiering. Att bara lova mer och mer utan att prata om finansiering
              är inte långsiktigt hållbart.
            </seg>
            <seg n="230b1bc1">
              Miljöpartiet har föreslagit lånefinansiering för att ha råd med
              infrastruktur, vilket indirekt innebär att man lånar inför kommande
              generationer. Är man fortfarande övertygad, som man tidigare har
              varit i talarstolen när man har pratat om just den modellen, om
              att vi ska skuldsätta kommande generationer? Är detta det enda
              sättet, eller har man andra förslag som man vill pröva sina vingar
              med för mer infrastruktur?
            </seg>
            <seg n="f9ecb49d">
              För mig som centerpartist är det generationsprincipen som är
              grundläggande, vare sig man pratar om kronor och ören eller om
              miljöskuld, att vi inte ska skicka notan till kommande generationer
              när vi vill bygga och rusta Sverige starkt. Delar inte Miljöpartiet
              den uppfattningen?
            </seg>
          </u>
          <note type="speaker" n="80d3a127">
            Anf. 53 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-7" n="86ba77ae">
            <seg n="9fd2c847">
              Herr talman! Det är märkligt hur man ena sekunden kan bli beskylld
              för att ta ut för mycket skatter på ett område och andra sekunden
              blir beskylld för att prata för lite om finansiering. Det är just
              de skatteintäkterna man använder för att kunna finansiera, till
              exempel för att finansiera den viktiga framtidsuppgift vi har
              att få godset att gå på det sätt som är det enda miljökloka, det
              vill säga på järnväg eller med sjöfart.
            </seg>
            <seg n="eecceea6">
              Annie Lööf pratar sig här varm för att ta sig an godsuppgiften
              och i hela landet säkerställa att också företagen kan transportera
              sina produkter på ett vettigt sätt. Hon kan då försöka förklara
              hur de höjda banavgifterna ska underlätta just detta skifte. Hon
              kan förklara hur allt fler lastbilar, som går med allt mindre
              innehåll per lastbil, är framtidsvägen om de ska slita ut de vägar
              som Sverige har byggt, lastbilar som ofta går med utländska transportörer.
            </seg>
            <seg n="e6c17a47">
              Transportarbetareförbundet säger själva att det vore bra att
              få en finansiering, som vi har sett andra länder införa, med en
              lastbilsskatt, slitageavgift eller vad man nu vill kalla det,
              som är individuellt anpassad och är högst på de områden där lastbilstransporterna
              borde föras över till järnvägen.
            </seg>
            <seg n="a8475dc6">
              Vad är Annie Lööfs förslag på hur godstransporterna i hela landet
              ska lösas?
            </seg>
            <seg n="b8a703d0">
              Jag har träffat massor av företag under våren i de järnvägssamtal
              som jag, Gustav Fridolin och flera av våra riksdagsledamöter har
              haft. De talar om att det kan vara små sträckor som man inte har
              brytt sig om att elektrifiera vilket gör att diesellok går över
              halva Sverige. Det kan vara terminaler som inte fungerar därför
              att regeringen inte lyckas anpassa politiken så att folk tror
              på gods på järnväg. Vi ser att godsbolagen som kör snarare lägger
              ned och vi får fler och fler lastbilar.
            </seg>
            <seg n="2e1d2d8d">
              Kom inte och prata om att vi skulle lånefinansiera till någon
              infrastruktur! Vi har den finansiering som behövs, bland annat
              genom lastbilsskatt. Det är det du själv först står och kritiserar
              mig för, Annie Lööf, och nu säger att vi inte har någon politik
              för. Du får faktiskt reda ut den där argumentationen lite bättre.
            </seg>
          </u>
          <note type="speaker" n="ca7a9feb">
            Anf. 54 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-18" n="6917bfad">
            <seg n="7be49dc3">
              Herr talman! Även om jag inte är en påhejare av just lastbilsskatter
              kan jag konstatera att man inte bygger jättemånga mil järnväg
              i Sverige med de 4 miljarderna. Det är viktigt att diskutera finansiering
              när man pratar om att rusta upp och satsa på nya investeringar
              i infrastruktur.
            </seg>
            <seg n="4e789bf0">
              Centerpartiet har lagt fram ett förslag, och det är att se över
              det statliga ägandet i Sverige. Här har Miljöpartiet under tidigare
              riksdagsbehandling sagt nej till att sälja bolag. Hur kommer det
              sig att Miljöpartiet hellre vill att staten håller på med bolån,
              flyger flygplan och säljer mobiltelefoner än att hitta finansieringskällor
              till ny och grön infrastruktur över hela landet?
            </seg>
          </u>
          <note type="speaker" n="5355bd42">
            Anf. 55 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-8" n="86ba77ae">
            <seg n="27b78573">
              Herr talman! Det är intressant att också i denna replikväxling
              få just de förslag som poppar upp från olika partier i alliansregeringen
              utan att få dem från själva regeringen. Vi har vid upprepade tillfällen
              sagt att vi är beredda att sälja till exempel flygbolaget SAS.
              Det har inte kommit något sådant förslag från regeringen, vad
              vi har sett, men om Centerpartiet bidrar till det är det en utmärkt
              reform framåt.
            </seg>
            <seg n="17e80a81">
              Om man sedan ska knyta den typen av reformer just till infrastruktur
              kan det bli väl kortsiktigt. Det är dumt att binda upp framtida
              järnvägsutbyggnader vid att man får en god försäljning av ett
              statligt bolag. Jag skulle nog säga att det är en ganska riskfylld
              finansiering som Annie Lööf och Centerpartiet är inne på där.
              Den finansiering via budget och via budgetplaner som Miljöpartiet
              föreslår är inte någon lånefinansiering utan en mer stabil plan
              för infrastrukturen.
            </seg>
            <seg n="19771e6b">
              Jag tror, som Annie Lööf ändå var inne på, att samsynen i fråga
              om att vi behöver en fungerande järnvägstransport i Sverige, både
              regionalt med kollektivtrafik och nationellt, borde göra att vi
              kan enas mer än att stå här och tjafsa i talarstolen.
            </seg>
          </u>
          <note type="speaker" n="3ecd3d3a">
            Anf. 56 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-4" n="ecb7a779">
            <seg n="b14c8226">
              Herr talman! Jag skulle först vilja säga att det fanns mycket
              som jag höll med om i Åsa Romsons anförande. När Miljöpartiet
              talar om behovet av stora investeringar i Sveriges järnvägar och
              satsningar på förnybar energi kan jag bara nicka instämmande.
              Det är sådant som verkligen behöver göras och som också är en
              väg ut ur både den ekologiska och den ekonomiska krisen.
            </seg>
            <seg n="a02e3590">
              Däremot skulle jag inte vilja gå så långt som Fredrik Reinfeldt
              gjorde och säga att vi är siamesiska tvillingar i politiken, för
              det finns också sådant som skiljer oss åt på flera områden. En
              av de sakerna tänkte jag ta upp.
            </seg>
            <seg n="70c5a088">
              Ni var tillsammans med regeringspartierna med och beslutade om
              nya regler för arbetskraftsinvandring till Sverige. Det gäller
              då arbetskraft från icke-EU-länder. Jag menar att vi i dag kan
              se att dessa regler inte fungerar. Många människor råkar väldigt
              illa ut.
            </seg>
            <seg n="12f293ea">
              När Hotell- och Restaurangfacket går runt och inspekterar restauranger
              i Helsingfors hittar de personal som arbetar för 30 kronor i timmen
              70 timmar i veckan och bor på madrasser på arbetsplatsen, därför
              att det inte sker ordentliga kontroller. Det sker ingen efterkontroll.
              Man provar inte om det finns ett verkligt behov av anställda,
              utan arbetsgivaren kan bara intyga att han tänker ge ett arbete.
              Man följer inte upp att de får riktiga kontrakt och så vidare.
            </seg>
            <seg n="b14b3bcf">
              När man har gjort någonting som man kanske hade goda avsikter
              med men som inte blev bra är det dags att titta över det. Min
              fråga till dig, Åsa Romson, är därför: När kommer ni att ompröva
              den här, i praktiken, överenskommelsen med regeringen som har
              gett så förödande effekter för många av dem som kommer hit och
              arbetar, som inte får riktiga löner och inte får riktiga arbetsvillkor?
            </seg>
          </u>
          <note type="speaker" n="2b6b99d8">
            Anf. 57 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-9" n="86ba77ae">
            <seg n="cba8fed9">
              Herr talman! Ditt eget parti Vänsterpartiet, Jonas Sjöstedt,
              har ju hela tiden motverkat att vi över huvud taget skulle tillåta
              människor att komma till Sverige i arbetskraftsinvandring och
              varit mot den uppgörelse på migrationsområdet som Miljöpartiet
              har slutit med Alliansen därför att vi har sett ett stort behov
              att ta några steg för reformer som går åt rätt håll, inte minst
              i ljuset av den politiska debatt som ibland blommar upp i riksdagen.
            </seg>
            <seg n="fed2fd80">
              Jag har full förståelse för att Vänsterpartiet, som vurmar mycket
              för individuella rättigheter och flyktingars rättigheter, är engagerat
              i den här debatten och att vi inte alltid kommer till samma slutsats
              om hur vi ska ta reformerna framåt. Vi är glada och är engagerade
              i att ta ett steg på vägen, medan Vänsterpartiet helst vill stå
              på barrikaderna och kritisera även de små stegen därför att man
              vill ha mycket mer. Jag har respekt för att man kan ha en arbetsuppdelning
              där.
            </seg>
            <seg n="e98a6673">
              Men jag tycker att det är lite svårt när det gäller arbetskraftsinvandringen,
              som man över huvud taget inte vill ha, när man sedan säger att
              det här är den viktigaste reformen. Det är glädjande att man har
              bytt ståndpunkt.
            </seg>
            <seg n="57249a1d">
              Jag kan inte annat än försäkra Jonas Sjöstedt om att vi är högst
              involverade och aktiva för att få ett regelverk till stånd och
              att man tar vara på de erfarenheter som har gjorts. Jag har också
              läst Hotell- och Restaurangfackets rapporter, och jag tycker att
              det är uppenbart att vi behöver nya regleringar. Vi har haft samtal
              med regeringen om detta, och vi har, som jag uppfattar det, en
              stor samsyn i den frågan. Vi inväntar helt enkelt att de reglerna
              ska komma på plats.
            </seg>
            <seg n="2d7ef303">
              Här tror jag inte att det finns några stora konfliktlinjer i
              svensk politik. Den stora konfliktlinjen har ju varit mellan våra
              två partier om man över huvud taget ska tillåta en arbetskraftsinvandring
              till Sverige, om man ska välkomna människor till Sverige också
              när de har ett jobb och får fortsatt arbete här.
            </seg>
          </u>
          <note type="speaker" n="e60e309a">
            Anf. 58 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-5" n="ecb7a779">
            <seg n="f138d4e5">
              Herr talman! Här menar jag att Åsa Romson inte ger en korrekt
              verklighetsbeskrivning. Det är riktigt att vi inte är speciellt
              imponerade av er överenskommelse med regeringen om migrationspolitiken.
              Det finns goda grunder för det. Men nu handlar det om arbetskraftsinvandring,
              som är något annat.
            </seg>
            <seg n="cebf718b">
              Vi är inte emot arbetskraftsinvandring. Vi har ett stort behov
              av till exempel dataingenjörer. Mycket av detta fungerar bra också.
              Men det finns också en betydande arbetskraftsinvandring i branscher
              där det är uppenbart att arbetsgivarnas enda syfte är att utnyttja
              dessa människor på oskäliga villkor. Det är därför de kommer hit.
              Det råder stor arbetslöshet i Sverige i just de här branscherna,
              och då är det ju något som har gått fel.
            </seg>
            <seg n="ccd96ce3">
              Vi har föreslagit konkreta åtgärder för att göra något åt detta,
              till exempel att man ska undersöka om det verkligen behövs arbetskraft
              från andra länder i den aktuella branschen, att man ska ge respit
              att stanna i Sverige tillståndstiden för den som anger missförhållanden,
              att man ska göra efterkontroller och att man ska bifoga anställningsavtal.
              Det är ganska grundläggande. Ni har ju inte röstat för detta.
            </seg>
            <seg n="21272898">
              När kommer det att ske en uppstramning? Ni ansvarar för att situationen
              i dag är så dålig på det här området.
            </seg>
          </u>
          <note type="speaker" n="f37cdc8f">
            Anf. 59 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-10" n="86ba77ae">
            <seg n="e1413eb6">
              Fru talman! Jag är glad över att Jonas Sjöstedt tar upp den här
              frågan, för den är viktig för de enskilda individer som kommer
              hit för att få jobb och som inte behandlas sjyst på den svenska
              arbetsmarknaden. Det har vi naturligtvis ett ansvar för. Det handlar
              om att säkerställa regelverket med förkontroller och efterkontroller
              och att man gör en tydlig koppling till det arbetsavtal som föreligger
              för den anställde och ser till att den svenska arbetsmarknadens
              gällande regler upprätthålls. Det är en viktig kontroll att göra.
            </seg>
            <seg n="a41ddfef">
              Det jag och Jonas Sjöstedt inte är överens om är bedömningen
              av i vilka yrken man ska tillåta arbetskraft att komma hit och
              hur många personer det ska vara. Det var den politik vi lämnade.
              Den politiken tar upp kvoter för vissa yrkesgrupper, och är man
              i fel kvot har man ingen möjlighet att komma till Sverige trots
              att man har fått ett anställningserbjudande från en svensk arbetsgivare
              och kanske kan vara den mest lämpade personen i den situationen.
            </seg>
            <seg n="a82756e8">
              Det är en modernare politik som Sverige har slagit in på med
              arbetskraftsinvandring. Det har vi gjort för att Miljöpartiet
              gick med på en uppgörelse med alliansregeringen.
            </seg>
          </u>
          <note type="speaker" n="8cc360a9">
            Anf. 60 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-2" n="3ff53029">
            <seg n="082cfaa9">
              Fru talman! Sverige är ett land med långa avstånd och är väldigt
              glest befolkat. Det gör att många människor i vårt land är beroende
              av bilen för att kunna ta sig till och från jobb för att kunna
              hämta ungar på dagis, förskola eller skola och för att kunna köra
              dem till träningar och allt vad det nu kan vara. Detta innebär
              för många människor runt om i vårt land ganska höga kostnader.
            </seg>
            <seg n="e518bc17">
              För att underlätta för människor att köra till och från arbetsplatser
              har vi i Sverige reseavdrag sedan många år tillbaka. Det är utformat
              på ett sådant sätt att man får dra av extra kostnader efter vissa
              regler.
            </seg>
            <seg n="07d1a523">
              Jag har läst en artikel av Karin Svensson Smith, som är klimat-
              och transportansvarig i Miljöpartiets styrelse. Den kan inte tolkas
              på annat sätt än som att Miljöpartiet planerar, förutom höjda
              bensinskatter och införande av lastbilsskatt, att också ta bort
              avdragsrätten för resor till och från arbetet.
            </seg>
            <seg n="bb58b20f">
              Sverige är ett land som är stort. Hur överraskande det än kan
              låta är det många människor som bor utanför Södermalm. Väldigt
              många har inte tillgång till tunnelbana, pendeltåg eller frekventa
              busstransporter utan är faktiskt beroende av bilen. Dramatiska
              kostnadsökningar i deras livssituation blir väldigt besvärande.
              Varför ska de få svårare att bo kvar där de vill bo?
            </seg>
          </u>
          <note type="speaker" n="c602f3b2">
            Anf. 61 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-11" n="86ba77ae">
            <seg n="f67926e2">
              Fru talman! Jag är tacksam för att Hägglund ger mig möjligheten
              att dementera de rykten som har funnits och som naturligtvis sprids
              för att man vill få sin bild bekräftad av att Miljöpartiet skulle
              vilja göra det svårare för människor på landsbygden att transportera
              sig genom att ta bort reseavdragen. Det är inte sant.
            </seg>
            <seg n="7bbe4b35">
              Vi har inga planer på att ta bort reseavdragen. Därmed är detta
              sagt.
            </seg>
            <seg n="71a54055">
              Något som det däremot finns en stor diskussion om och som jag
              gärna skulle vilja resonera med Göran Hägglund om är hur vi gör
              i en ekonomi med ständigt ökande oljepriser. Det finns vad jag
              vet ingen energiekonom som har beräknat att de kommer att minska
              i framtiden. Vid ett så starkt oljeberoende som vi har i transportsektorn
              det är 9395 procent av transportsektorn, och på bilsidan är det
              oerhört starkt vad finns det för utväg för den svenska landsbygden
              och glesbygden när det gäller transporter? Där kan vi inte ens
              med de stora satsningar som Miljöpartiet föreslår bygga ut en
              kollektivtrafik. Där måste vi rimligen se ett skifte i bilparken.
              Där måste vi ge människor möjlighet att se att man i framtiden
              ska kunna transportera sig till rimliga kostnader.
            </seg>
            <seg n="2c308677">
              Om man räknar realt, transportmässigt, är det i och för sig billigare
              i dag att åka ett antal mil med bil än vad det var för 1020 år
              sedan. Det betyder dock inte att vi inte kommer att behöva fortsätta
              ha ett system som möjliggör för arbetspendling från landsbygd
              och glesbygd. Jag noterar dock att just reseavdragen i dag i huvudsak
              går till städernas kranskommuner. De största utbetalningarna i
              systemet görs till ställen där det redan i dag finns en möjlighet
              att resa på annat sätt med kollektivtrafik. Om vi satsar på den
              kollektivtrafiken kan vi få ned reseavdragen från storstäderna
              och i stället lägga dem just där de behövs, på landsbygden och
              glesbygden. Det är Miljöpartiets politik.
            </seg>
          </u>
          <note type="speaker" n="5ed8fdae">
            Anf. 62 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-3" n="3ff53029">
            <seg n="ad00caaf">
              Fru talman! Karin Svensson Smiths artikel kan inte läsas på annat
              sätt. Jag tror att den person som är klimat- och transportansvarig
              i Miljöpartiets styrelse inte har skrivit detta oöverlagt.
            </seg>
            <seg n="6ced5ebc">
              Jag har också sett på Miljöpartiets hemsida att man lägger ut
              ett förtydligande, som man säger, där det också finns formuleringar
              som, även om de är lite snårigare skrivna, ändå måste tolkas som
              att denna typ av subventioner, om man kan kalla det så, genom
              skatteavdrag för människor som bor på landsbygd ska bort. Det
              är mycket svårt att tolka det på något annat sätt.
            </seg>
            <seg n="d1bfd432">
              I så fall kvarstår frågan. Utöver höjd bensinskatt och införande
              av lastbilsskatt, som kommer att göra det dyrare med transporter
              till och från de små butikerna, vill man ha en förändring av avdragsreglerna
              för resande. Jag tror att det skulle oroa väldigt många människor
              om den information som du och jag nu har delat oss emellan skulle
              få fötter.
            </seg>
          </u>
          <note type="speaker" n="54a99524">
            Anf. 63 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-12" n="86ba77ae">
            <seg n="bc0adc94">
              Fru talman! Den information som delas oss emellan är glasklar,
              och den blir ännu tydligare i den budget som Miljöpartiet har
              lagt fram här i riksdagen och som du rimligen har läst. Där ingår
              ingen ändring av reseavdragen. Där ingår definitivt inte att ta
              bort reseavdragen för landsbygd och glesbygd.
            </seg>
            <seg n="2aa9f404">
              Det är försåtligt att sprida den typen av information, om man
              skulle vilja ställa sig på den linjen.
            </seg>
            <seg n="b9e89357">
              Jag skulle vilja att Göran Hägglund ändå hade gett ett svar på
              hur människor i landsbygd och glesbygd ska transportera sig i
              framtiden. Jag tycker att det är ett stort problem med de ständigt
              ökande oljepriserna och den i framtiden ännu dyrare energihållningen.
              Ni ger människor ingen annan chans när ni motarbetar alla reformförslag
              en kraftigt utbyggd järnväg, en bättre kollektivtrafik och en
              starkare närservice i gles- och landsbygd. Inte minst måste vi
              möjliggöra detta för det regionala näringslivet i glesbygd och
              landsbygd, som skulle vinna så mycket på att man ställer om den
              svenska energiförsörjningen med biogas till 100 procent förnybart.
              Precis sådana förslag avvisar ni i alliansregeringen.
            </seg>
          </u>
          <note type="speaker" n="cbc890f8">
            Anf. 64 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-3c3c605b6a0b0285-19" n="8d8a791d">
            <seg n="b3ded00a">
              Fru talman! Sällan har jag sett en sådan brutalitet mot barn
              som i Syrien, där flickor och pojkar grips, torteras, avrättas
              och används som mänskliga sköldar. Så uttryckte sig i går ett
              av FN:s sändebud om situationen i Syrien. Rapporterna om den humanitära
              situationen i detta land är nu så fruktansvärda att de är svåra
              att ta till sig. Diktatorn i Damaskus måste nu sättas under starkast
              möjliga internationella press. Även Ryssland måste nu tvingas
              ta sitt ansvar i en sådan process. Assaddiktaturen måste avlägsnas.
            </seg>
            <seg n="529c0056">
              Fru talman! Spara eller slösa? På en del låter det nu som om
              Europa skulle spendera sig ut ur skuldkrisen. Frankrikes nya regering
              argumenterar för detta och tänker själv föregå med gott exempel
              genom att nu sänka pensionsåldern och kraftigt expandera den offentliga
              sektorn.
            </seg>
            <seg n="807f0aee">
              Det är dock inte traditionell vänsterpolitik som är lösningen,
              tvärtom. Sanningen är att det är den politiken som har skapat
              mycket av problemen.
            </seg>
            <seg n="46ec8cd3">
              Vi måste däremot nu vara beredda på mycket positiva tillväxtreformer,
              avreglering av marknader, till exempel jordbrukssubventionerna
              i Europa, en mer liberal arbetsrätt, ökad rörlighet, mer frihandel
              och strategiska investeringar i till exempel forskning och i skattesänkningar
              för det som skapar tillväxt och jobb.
            </seg>
            <seg n="af706b36">
              Debatten om att spara eller spendera blir alldeles för förenklad.
              Europa måste i själva verket just nu både investera och spara
              men på olika saker.
            </seg>
            <seg n="9acb9850">
              Vi liberaler är starka anhängare av ett europeiskt samarbete.
              Det är i dag uppenbart att eurons konstruktion har varit för bräcklig.
              Det krävs ett starkare finanspolitiskt ramverk och en starkare
              finanspolitisk samordning. Från liberal sida har vi inga problem
              med att erkänna detta. Vi har aldrig tvekat inför sådana lösningar.
              Vi vill gå längre i europeisk integration.
            </seg>
            <seg n="03f9772d">
              Det är bra att den europeiska finanspakten nu har bildats och
              att denna riksdag i ganska bred enighet har beslutat om att också
              Sverige ska delta i den europeiska finanspakten. I diskussionen
              finns, precis som statsministern påpekade, en lång rad förslag
              i luften om ytterligare finanspolitisk samordning.
            </seg>
            <seg n="a84be980">
              Varje sådant förslag måste prövas på egna meriter. Det går inte
              att säga vare sig ja eller nej in blanko till några förslag. Men
              jag vill understryka att för Folkpartiets del tycker vi att Sverige
              ska ha en öppen attityd och en positiv attityd till dessa förslag
              till ökad europeisk finanspolitisk samordning, till exempel förslag
              om en gemensam europeisk finansinspektion.
            </seg>
            <seg n="884b2f67">
              Det är uppenbart att det nu i debatten i Europa finns två spår.
              Det är ett borgerligt liberalt spår om starkare ramverk och starkare
              kontroller och annat av budgetbalanser och av att staterna sköter
              sina ekonomier. Sedan finns det ett vänsterspår om att Nordeuropa
              ska betala för Sydeuropa. Men oavsett vilket av dessa spår man
              är inne på inser man att lösningen är mer samarbete. Europa behöver
              mer samarbete, inte mindre. Det måste vara slutsatsen av den kris
              som vi nu upplever.
            </seg>
            <seg n="0fb7d73b">
              Vi i Sverige kan inte luta oss tillbaka. Det går bra för Sverige
              när vi jämför oss med det skuldtyngda Sydeuropa, men i längden
              är det inte dem vi vill jämföra oss med. Vi måste lyfta blicken.
              Det är Kina och Asien och tillväxtekonomierna, globalt, som vi
              ska konkurrera med. Det räcker inte att vi är bättre än Spanien
              och Portugal.
            </seg>
            <seg n="33cd6453">
              Ska Sverige bli mer konkurrenskraftigt i framtiden måste vi långsiktigt
              erkänna att det krävs en ännu större dynamik i den svenska ekonomin.
              Arbetsmarknaden behöver liberaliseras. Marginalskatterna vi har
              de högsta i världen måste sänkas. Företagsklimatet måste stärkas.
              Investeringar i forskning behöver öka. Men forskningspolitiken
              ska inriktas det är inte bara mer pengar på de allra mest framgångsrika
              och duktigaste forskarna.
            </seg>
            <seg n="95a11956">
              Åldrande kärnkraftsreaktorer måste ersättas med nya. Det var
              väl det Romson menade när hon sade att energiförsörjningen måste
              moderniseras.
            </seg>
            <seg n="83b5e1f7">
              Globaliseringen den nya hårda konkurrensen, som vi utsätts för,
              måste mötas med ökad konkurrenskraft och mer liberala lösningar.
              Så kan Sverige gå en framgångsrik framtid till mötes.
            </seg>
            <seg n="ccc66013">
              Fru talman! Skolreformerna är en nyckel om Sverige ska vara framgångsrikt
              också i kommande generation. Under denna mandatperiod genomförs
              de mest omfattande utbildningsreformerna på generationer. Vi överger
              den gamla socialdemokratiska skolpolitiken, där jämlikhet handlade
              om att ställa samma låga krav på alla.
            </seg>
            <seg n="df5a30db">
              Jag läser nu intervjuer i tidningar med elever som är lite missnöjda.
              De tycker att det är jobbigare i den nya skolan. Det är mer krävande.
              Jag är ledsen att säga det, men det har varit avsikten. Ska Sverige
              lyfta kunskapsresultaten kommer också eleverna att behöva plugga
              mer och anstränga sig mer. Det måste vi våga säga. Kunskap är
              inte gratis.
            </seg>
            <seg n="512455a6">
              Men mer reformer kommer att behövas. Det vi hittills har gjort
              är bara början. Kunskapsresultaten ska höjas. Det kommer att ta
              tid innan det får genomslag i resultatmätningar och sådant där.
              När man inför nya läroplaner tar det ett tag. Men resultaten måste
              höjas.
            </seg>
            <seg n="d61841c5">
              Läraryrkets attraktionskraft måste öka. Studiedisciplinen kommer
              att behöva öka. Avhoppen från gymnasiet och inte minst yrkesutbildningarna
              måste minska. Det kommer att ta tid, men steg för steg ska det
              svenska utbildningsväsendet föras tillbaka till toppen.
            </seg>
            <seg n="bab7ef55">
              En avgörande fråga för att bygga ett starkt och konkurrenskraftigt
              Sverige är att vi står upp för att vara ett öppet och tolerant
              land. I ett Europa där allt fler tycker att vi ska sluta oss och
              där länder vill sluta sig måste vi stå upp för att vi välkomnar
              människor med internationell bakgrund och att vi bejakar globalisering
              och internationalisering.
            </seg>
            <seg n="d1b3fd6c">
              Sverige kommer att behöva fler arbetskraftsinvandrare än i dag.
              Med sin kompetens bidrar de till att utveckla våra företag och
              vårt välstånd. Men Sverige har också ett medmänskligt ansvar,
              tillsammans med andra länder, att ge människor som flyr undan
              förföljelse en fristad.
            </seg>
            <seg n="0d0707da">
              Många av de utrikesfödda i Sverige har jobb. Det är över 700
              000 människor som är utrikesfödda som har jobb i Sverige i dag.
              70 000 av dem är egna företagare, och i sina företag sysselsätter
              de mer än 200 000 personer. Men samtidigt ska vi inte ducka för
              utmaningarna.
            </seg>
            <seg n="f34c12e7">
              Det är alltför många utrikesfödda som inte har ett jobb att gå
              till, och det är alldeles för många som fastnar i ett utanförskap
              alldeles för länge innan de får det första jobbet när de har kommit
              hit.
            </seg>
            <seg n="a229e973">
              I dag är det bara 50 procent av dem som kommer hit som flyktingar
              och skyddsbehövande och deras anhöriga som har ett arbete efter
              sju år. Det tar alldeles för lång tid att komma i arbete. Integrationen
              är därför fortsatt en av våra stora samhällsutmaningar. I synnerhet
              gäller det att få invandrare att komma i arbete.
            </seg>
            <seg n="0c3c1a3b">
              Låt oss öppet och ärligt erkänna att varken tidigare regeringar
              eller vår regering än så länge har gjort tillräckligt för att
              lösa dessa problem! Utmaningarna är stora. Vi ska vara ödmjuka.
              Det behövs mer åtgärder.
            </seg>
            <seg n="4221241c">
              Fru talman! Mot alliansregeringen står i dag tre rödgröna partier,
              mer splittrade än någonsin. Hur ska de göra med skatterna? Det
              är helt olika besked. Hur ska de göra med privata alternativ i
              välfärden? Det är helt olika besked. Vad ska hända med betygen
              i skolan? Det är helt olika besked. Vad händer med kärnkraften?
              Det är helt olika och delvis extremt oklara besked. När det gäller
              det finanspolitiska ramverket, som har varit så framgångsrikt,
              är det helt olika besked.
            </seg>
            <seg n="64defc74">
              I opinionsmätningarna just nu har de rödgröna medvind, som oppositionen
              ofta har mitt i en mandatperiod. Men ingen har egentligen en aning
              om vilken gemensam politik ni skulle föra. Det kan ni kanske komma
              undan med i dag och ett tag till men inte när valet närmar sig.
              Då kommer ni att tvingas att redovisa en gemensam hållning i viktiga
              samhällsfrågor. Då räcker det inte med att det enda ni är överens
              om är att ni är emot alliansregeringen. Då måste ni berätta vad
              ni gemensamt är för. Utan ett program är ni inte regeringsdugliga.
            </seg>
            <seg n="1e7b797e">
              Fru talman! Det finns bara ett enda regeringsdugligt alternativ
              i denna kammare, och det är alliansregeringen.
            </seg>
          </u>
          <note type="speaker" n="2e01f5c6">
            Anf. 65 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-17" n="0299e9c0">
            <seg n="c3e59f6e">
              Fru talman! Det är lite frestande att begära replik om just skolan.
              Men vi har haft våra debatter om det och kommer säkert att ha
              det igen. Jag skulle vilja fråga någonting annat.
            </seg>
            <seg n="bd5d4365">
              Folkpartiledaren talade i sin inledning om en del olika saker,
              men det var inte ett ord om jämställdhet. Det tänkte jag ägna
              någon minut åt, för jag tycker att det är någonting som har hänt
              med Folkpartiet.
            </seg>
            <seg n="28eb3a9a">
              När jag blev aktiv politiskt var det ofta våra två partier och
              en del andra som drev på för ökade kvinnliga rättigheter i Sverige.
              Nu är det ganska tyst från Folkpartiet. Det talas oftare om språktester
              och annat än om just jämställdhet. Det beklagar jag, för jämställdheten
              har inte blivit bättre på senare år. Det står och stampar.
            </seg>
            <seg n="0d016091">
              Löneskillnaderna mellan män och kvinnor består. Trots det har
              regeringen försämrat lönekartläggningen. Vi har sett att 100 000
              kvinnor har gått ned i arbetstid för att ta hand om och vårda
              äldre, för att de inte tycker att äldreomsorgen fungerar på det
              sätt de tycker att den ska göra.
            </seg>
            <seg n="7f32fae0">
              Rätten till heltid gäller fortfarande inte stora kvinnogrupper.
              Dubbelt så många kvinnor som män drabbas av belastningsskador
              på jobbet. Och för första gången, tror jag, minskar andelen kvinnor
              i börsbolagens styrelser. En del påstår att det kan vara någon
              Sabunieffekt, för att jämställdhetsministern faktiskt inte driver
              den här frågan tydligt längre.
            </seg>
            <seg n="73ebccaa">
              Det krävs en ny politik för att driva jämställdheten. Vi har
              många förslag på hur man skulle kunna göra det. Min fråga till
              folkpartiledaren är: Varför sitter Folkpartiet still i båten?
              Varför talar ni inte mer om jämställdhet? Är det Folkpartiet som
              har tappat engagemanget, eller är det för att Kristdemokraterna
              har ett veto mot jämställdhetspolitiken i regeringen?
            </seg>
          </u>
          <note type="speaker" n="802b5bd1">
            Anf. 66 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-20" n="8d8a791d">
            <seg n="c11066fb">
              Fru talman! Det är bra att Mikael Damberg tar upp jämställdhetsfrågan.
              Jag tror att det är första gången som en socialdemokratisk partiledare,
              eller ersättare för en partiledare, gör det på mycket lång tid
              i denna talarstol. Håkan Juholt gjorde det aldrig. Däremot tycker
              jag att det är en felaktig beskrivning att säga att ingenting
              händer. Men vi är inte nöjda.
            </seg>
            <seg n="ff0b94a0">
              Jag får peka på några saker. Det är sant att till exempel i bolagsstyrelserna
              har utvecklingen med mer kvinnor avstannat. Det är dock mer kvinnor
              i bolagsstyrelserna än när ni satt i regering, bara för att ta
              det exempel som du tog upp.
            </seg>
            <seg n="8b4ea945">
              Den stora jämställdhetsutmaningen är att vi har en arbetsmarknad
              som är väldigt tudelad. Den är tudelad på det sättet att på den
              delen där kvinnor dominerar är det lägre lönelägen, ofta sämre
              karriärmöjligheter och sämre möjligheter att avancera och utvecklas.
            </seg>
            <seg n="35cce8e8">
              Det sammanhänger rätt mycket med att det är den offentliga sektorn,
              Mikael Damberg. Det är när vi får in privata alternativ i denna
              sektor som man plötsligt får en konkurrens.
            </seg>
            <seg n="ee825b19">
              På den manligt dominerade arbetsmarknaden är det högre löner
              och karriärmöjligheter. Man kan starta företag och driva företag
              utan att hela tiden bli misstänkliggjord av politiker på vänstersidan.
            </seg>
            <seg n="13237001">
              Det går inte på den kvinnligt dominerade arbetsmarknaden. Då
              blir man utskälld och misstänkliggjord hela tiden. Här har vi
              den riktigt stora utmaningen för framtiden.
            </seg>
            <seg n="8636f8b4">
              Låt oss gemensamt se vad vi kan göra. Jag lovar att de lösningar
              som dina rödgröna allianskompisar föreslår, nämligen att förbjuda
              kvinnligt företagande på den arbetsmarknaden kommer att flytta
              jämställdheten tillbaka flera årtionden.
            </seg>
          </u>
          <note type="speaker" n="9f84d97c">
            Anf. 67 MIKAEL DAMBERG (S) replik:
          </note>
          <u who="mikael_damberg_916d04" xml:id="i-33c4aaff94bd3139-18" n="0299e9c0">
            <seg n="c27cd97f">
              Fru talman! Det är viktigt att man talar om jämställdhet. Men
              det är också viktigt att man utvärderas på de resultat som man
              åstadkommer. Nu har ni snart suttit vid makten i sex år. Oavsett
              vilken regering vi har är det viktigt att det finns ett genuint
              engagemang för ökad jämställdhet i Sverige.
            </seg>
            <seg n="0a4fc30a">
              Folkpartiet har ett särskilt ansvar i regeringen för att åstadkomma
              resultat, eftersom ni har en historia att falla tillbaka på. Men
              då måste Folkpartiet vara tydligare i debatten, måste våga utmana
              Kristdemokraterna och måste våga visa resultat i det ni gör.
            </seg>
            <seg n="cc07cf8d">
              När vi talar om löner är lönekartläggning ett av de konkreta
              exempel som har drivit fram ökad jämställdhet i lönesättning.
              Det har regeringen försämrat.
            </seg>
            <seg n="e719a1c3">
              Vi talade om bolagsstyrelserna här. En del tycker att det är
              lite löjligt. Veckans Affärer har ett Andersindex. Det visar att
              det finns fler Anders som börsbolags-vd:ar än det finns kvinnor
              i börsbolagens styrelser.
            </seg>
            <seg n="8078365b">
              Vi är beredda att ta steg framåt när det inte händer någonting
              på detta område. Är Folkpartiet berett att göra någonting för
              att öka jämställdheten i Sverige?
            </seg>
          </u>
          <note type="speaker" n="54165c06">
            Anf. 68 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-21" n="8d8a791d">
            <seg n="dcab31fa">
              Fru talman! Det är bra att vi är inne på arbetsmarknaden, Mikael
              Damberg, när vi diskuterar detta. Det är där den stora utmaningen
              finns.
            </seg>
            <seg n="615301ea">
              För att förstå jämställdhetsproblemen är det centralt att förstå
              hur arbetsmarknaden är uppdelad i dag i en offentlig sektor där
              kvinnor dominerar och i en privat sektor där män dominerar.
            </seg>
            <seg n="322a95d0">
              Det är inte bara detta att det inte går att göra karriär. Lönelägena
              hålls nere. Du kan väl tala med dina partikompisar i Kommunförbundet.
              När det handlar om att uppvärdera akademiska kvinnoyrken, lärare,
              sjuksköterskor eller någonting annat, är det njet, njet och njet
              varje gång.
            </seg>
            <seg n="3ae0554c">
              Man måste också, Mikael Damberg, släppa in privata alternativ
              för att skapa en konkurrens om arbetskraften så att löner utvecklas
              och det skapas karriärmöjligheter för kvinnor.
            </seg>
            <seg n="f65e5302">
              Det måste löna sig att utbilda sig också för kvinnor. Det gör
              det för män. För män som blir ingenjörer och ekonomer är lönelägena
              höga. I de kvinnliga akademikeryrkena hålls lönerna nere.
            </seg>
            <seg n="c2a8e077">
              Det är möjligt att ni kallar det för solidarisk lönepolitik,
              eller vad ni kallar det för. Men sanningen är att det motverkar
              jämställdhet på arbetsmarknaden.
            </seg>
          </u>
          <note type="speaker" n="385abea7">
            Anf. 69 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-13" n="86ba77ae">
            <seg n="bbdb220c">
              Fru talman! Det är trevligt att Jan Björklund också vill diskutera
              Europapolitik. Mycket riktigt talar han om två spår i den debatten.
            </seg>
            <seg n="cb1d87ba">
              Det är inte bara på Europanivå det i dag kan urskiljas två spår.
              Huruvida det spår som Sveriges regering mest hurrar för är det
              mest liberala kommer framtiden att utvisa.
            </seg>
            <seg n="4868c132">
              Även i den svenska debatten har vi tydligt två spår där Folkpartiet
              är det enda parti som med sin ökade integration talar om att underställa
              den svenska ekonomin europrojektet. Jag vill bara konfirmera att
              det är vice statsministerns hållning i den frågan.
            </seg>
            <seg n="c7b57472">
              Fru talman! Jag är nödgad att ta upp en fråga som utbildningsministern
              diskuterar alltför lite men där det händer ganska mycket på departementet.
              Tyvärr är det ganska oroväckande saker på högskolenivån.
            </seg>
            <seg n="92462fec">
              Den högre utbildningen och universiteten genomgår i dag reformer
              som inte debatteras särskilt ofta här i riksdagen. Senast har
              vi förslaget om att ändra utvärderingssystemet för de högre utbildningarna.
            </seg>
            <seg n="6bdc97e2">
              Där ville fackmyndigheten Högskoleverket inte föreslå det systemet.
              Högskolorna har kritiserat förslaget utifrån både vetenskap och
              praktisk erfarenhet. Sveriges förenade studentkårer förkastade
              det.
            </seg>
            <seg n="092027dc">
              Den enda som egentligen vill ha det system som utbildningsministern
              har infört är Jan Björklunds närmaste medarbetare som själv tog
              fram systemet. Min fråga är: Varför är det nya utvärderingssystemet
              för de svenska högre lärosätena värt att sätta i sjön när det
              har så stora brister?
            </seg>
            <seg n="67244c72">
              När grunden i systemet är att kvaliteten ska utvärderas utifrån
              studenters självständiga arbeten får det uppenbara konsekvenser.
              Det finns flera utbildningar där man inte skriver uppsatser särskilt
              ofta.
            </seg>
            <seg n="b1674b9a">
              Men de är kanske mindre värda i Jan Björklunds ögon. Utbildningar
              där skolor har tagit på sig ett stort ansvar för elever från studieovana
              hem kommer att hamna på efterkälken. Är det meningen, Jan Björklund?
            </seg>
          </u>
          <note type="speaker" n="cf8f6829">
            Anf. 70 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-22" n="8d8a791d">
            <seg n="6f0aaadf">
              Fru talman! Det är många som när man ska börja utvärdera deras
              verksamhet inte vill bli utvärderade. Jag har varit med om det
              i skolsystemet i 20 år. När vi ska ha mer betyg, nationella prov
              och Statens skolinspektion vill man inte ha det, eftersom man
              inser att man blir granskad. Det är inget konstigt.
            </seg>
            <seg n="dda31430">
              Nu gör vi samma sak i högskoleväsendet. Man vill inte bli granskad.
              Det gäller inte alla, men många har den attityden. Att det blir
              en debatt när man ska införa en utvärdering av kvaliteten i verksamheter
              är inget konstigt.
            </seg>
            <seg n="2a685666">
              Jag tycker att det nya system vi nu har infört är mycket bättre
              än det som fanns förut på den rödgröna tiden. Vi utvärderar nu
              resultaten. Vad lär sig studenterna? Vad kan studenterna när de
              går ut den högre utbildningen?
            </seg>
            <seg n="d389c630">
              Tidigare utvärderade man input. Vad är det för litteratur som
              används i utbildningen? Vilka pedagogiska metoder används? Hur
              är lärarkåren sammansatt? Det var sådant man utvärderade tidigare.
            </seg>
            <seg n="ec718135">
              Uppriktigt sagt, Åsa Romson, tycker jag inte att denna kammare
              och inte heller centrala myndigheter ska lägga sig i exakt vilka
              böcker lärare använder i sin undervisning på akademisk nivå. Det
              får professorer och doktorer avgöra själva.
            </seg>
            <seg n="fd3dbd7c">
              Det är resultaten vi ska utvärdera. Det är det vi har lagt om.
              Detta väcker naturligtvis kritik. Alltid när man ska genomföra
              utvärderingar av resultat är det inte alla som gillar det. Men
              det är den omläggningen vi nu gör.
            </seg>
            <seg n="884d3f42">
              Vi är pionjärer i Europa. Det finns nu ett ganska stort intresse
              från många europeiska länder att genomgå samma process som Sverige
              har gjort. EU-kommissionen talar hela tiden om att vi borde utvärdera
              resultaten mer. Det är vad som räknas och inte exakt hur man når
              dit.
            </seg>
            <seg n="2b9b8797">
              Det är två olika synsätt. Ni vill styra med metoder och pedagogik.
              Vi vill utvärdera resultat. Det är två olika synsätt på hur man
              ska utvärdera högre utbildning.
            </seg>
          </u>
          <note type="speaker" n="7a063c9c">
            Anf. 71 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-14" n="86ba77ae">
            <seg n="d81c726e">
              Fru talman! Det är inte den bild jag har fått från rektorer och
              andra skolledare på de universitet och högskolor som jag besökt
              under den senaste tiden. De är ganska tydliga med att ett utvärderingssystem
              behövs. Det jobbades också fram ett sådant förslag från Högskoleverket.
            </seg>
            <seg n="295693b7">
              Det var dessutom ett system som var mer anpassat till det europeiska
              systemet. Det bygger på att utvärdera de utbildningsmål som Bolognaprocessen
              har satt upp och som universiteten har lagt ned enormt mycket
              energi på att utforma.
            </seg>
            <seg n="68266112">
              Nu vill man utvärdera utifrån studenternas självständiga arbete.
              Det säger sig självt att ett universitet där merparten av studenterna
              är från studieovana hem kommer att få ett lägre resultat på de
              självständiga arbetena. Det är de arbetena där studenterna inte
              får lika mycket hjälp i de studieovana hemmen som de får på andra
              ställen.
            </seg>
            <seg n="85c2ba4c">
              Det går igen. Jan Björklund har hela tiden i sin politik från
              sitt departement styrt mot att det bara är de stora universiteten
              och traditionella lärosätena som ska gynnas i systemet. Det blir
              ytterligare en pålaga för att plocka ned vårt regionala högskolesystem.
            </seg>
          </u>
          <note type="speaker" n="94ab721a">
            Anf. 72 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-23" n="8d8a791d">
            <seg n="16b2dc7f">
              Fru talman! Vad är det Åsa Romson står och säger? Ska vi ha olika
              krav på olika studenter beroende på social bakgrund? Är det vad
              Åsa Romson står och säger?
            </seg>
            <seg n="88c16809">
              Här är det några barn som växer upp i ett arbetarhem. De ska
              vi ställa lite lägre krav på. De kan bli sjuksköterskor fastän
              de inte når målen. Det är följden av detta.
            </seg>
            <seg n="c1f70d0d">
              Åsa Romson kritiserar vårt system. Det är klart att vi ska ha
              samma krav på en liten högskola som på ett stort universitet när
              det gäller kvalitet i utbildningen. Examensmålen måste vara desamma
              på alla lärosäten.
            </seg>
            <seg n="8fba9e22">
              Om det är några som inte når upp till det ska vi väl inte ha
              sådana utbildningar där. Eller ska vi fortsätta att ha det av
              sociala skäl fastän de inte når målen och utbildningen har låg
              kvalitet?
            </seg>
            <seg n="d59abbc5">
              Utvärderingen är knivskarp. Den kommer att vara stentuff. Mängder
              av utbildningar kommer, enligt min bedömning, att underkännas
              i det svenska högskoleväsendet. Det beror på att högskoleväsendet
              under 20 års tid har expanderat alldeles för snabbt. Kvaliteten
              har inte alls hängt med. Det är den regering ni har stött som
              har varit ansvarig för det.
            </seg>
            <seg n="685041b6">
              Nu bygger vi inte ut högskolan mer. Vi drar inte heller ned på
              den, utan den är i stort sett så stor som den är. I fjol fanns
              fler studenter än Sverige någonsin har haft, men vi ser till att
              kvaliteten lyfts på högskolan. Det är den centrala utmaningen
              för framtiden.
            </seg>
          </u>
          <note type="speaker" n="a40ce558">
            Anf. 73 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-4" n="a1fb32c6">
            <seg n="5eee2530">
              Fru talman! Jan Björklund lyfter upp integrationsproblemen. Vi
              kunde notera ett utspel från bland andra Jan Björklund i går vad
              gäller integrationsproblemen. Man nylanserar det gamla förslaget
              om språktestet för jag vet inte vilken gång i ordningen tredje,
              fjärde, möjligen femte gången som Folkpartiet för fram förslaget.
              Sedan var det en del andra floskler om hur viktigt det är att
              invandrare får jobb. Det var utspelet.
            </seg>
            <seg n="fa291409">
              Nu har vi i det här landet haft en integrationsminister i femton
              sexton år. Under de femton sexton åren har integrationsministern
              varit folkpartist i nästan sex år. Ändå ser det ut som det gör.
            </seg>
            <seg n="b63e050a">
              Vi har sett mycket politik från de olika integrationsministrarna,
              alltifrån Mona Sahlins Mohammed-ska-ha-jobbet-före-Kalle till
              mer folkpartistiska förslag om subventionerade invandrarjobb.
              Nu senast uttryckte den nuvarande integrationsministern att den
              så kallade etableringsreformen är den största integrationspolitiska
              reformen på 25 år. Trots det säger Jan Björklund att det behövs
              ännu fler åtgärder för att komma åt integrationsproblemen.
            </seg>
            <seg n="8ed6d648">
              Fru talman! Vad menar Jan Björklund har fungerat av all denna
              politik som har kommit från olika integrationsministrar genom
              åren? Vad har fungerat i all denna integrationspolitik, alla dessa
              integrationsåtgärder, som har producerats från olika integrationsministrar
              i det här landet under de senaste 1520 åren? Vad har fått avsedd
              effekt? Kan Jan Björklund ge mig tre exempel på integrationsåtgärder
              som har gett avsedd effekt?
            </seg>
          </u>
          <note type="speaker" n="b0e8ab5f">
            Anf. 74 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-24" n="8d8a791d">
            <seg n="e14df14b">
              Fru talman! Till exempel går 700 000 utrikes födda till jobbet
              varje dag. 70 000 av dem är företagare. De sysselsätter 200 000
              personer i sina företag. Trots problem finns mängder av skolor
              med invandrarelever som når alla mål och går ut med godkända resultat.
              Det är tack vare att vi har gjort särskilda insatser.
            </seg>
            <seg n="9bddf1a3">
              Den som kommer hit och inte kan svenska har en större utmaning
              att hantera än den som är född här och kan svenska. Det är självklart.
            </seg>
            <seg n="8879b26f">
              Jag noterade ordvalet i Jimmie Åkessons inlägg, nämligen att
              vi skulle säga en massa floskler om hur viktigt det är att invandrare
              kommer i arbete. Det var fråga om floskler om att invandrare kommer
              i arbete. Det är väl ingen floskel? Det är väl det helt centrala
              om man inte har Jimmie Åkessons syn att invandrarna inte alls
              borde vara här? Men om man har synen att Sverige ska vara ett
              öppet land där människor ska få komma hit, är detta ingen floskel.
              Det är helt avgörande för sammanhållningen i vårt samhälle att
              de som kommer hit får ett jobb, kan försörja sig själva, står
              på egna ben och att barnen lär sig svenska och blir integrerade
              i det svenska samhället med hjälp av insatser i skolan. Det är
              helt avgörande.
            </seg>
            <seg n="a97e95d0">
              Vad var det Göran Persson sade? Jo, man kan vara stolt men inte
              nöjd. Vi har åstadkommit mycket, men när jag säger att det behöver
              göras mer beror det på att vi inte är färdiga. Det behövs ännu
              mer. Det är som med skolreformer, företagspolitik eller klimatpolitik;
              man kan göra en hel del, men man behöver göra ännu mer. Det är
              väl inte konstigare på det området.
            </seg>
            <seg n="a627ba9b">
              Den lösning som Jimmie Åkesson har på alla problem, nämligen
              att kasta ut invandrare, eller åtminstone stänga Sverige så att
              ingen ska få komma hit, är en totalt felaktig lösning som vi aldrig
              kommer att ställa upp på.
            </seg>
          </u>
          <note type="speaker" n="c2b6b919">
            Anf. 75 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-5" n="a1fb32c6">
            <seg n="a2c708cf">
              Fru talman! Låt mig förtydliga: Vi vill inte vare sig kasta ut
              invandrare eller stänga dörren för nya invandrare. Det är inte
              det vi diskuterar. Vi diskuterar problem med integration. Där
              finns stora problem, och där är Jan Björklund och jag förhållandevis
              överens. Men medan Jan Björklund beskyller allt annat än den förda
              politiken för problemen gör jag lite tvärtom, nämligen att jag
              beskyller den ansvarslösa invandringspolitiken för att ha orsakat
              problemen.
            </seg>
            <seg n="f1f11f8e">
              Jan Björklund säger att man har åstadkommit mycket och att man
              vill åstadkomma mer. Jag skulle vilja påstå, fru talman, att det
              enda som Jan Björklund, Folkpartiet och den här regeringen har
              åstadkommit i det avseendet är mer problem. Det beror på en ansvarslös
              invandringspolitik. De integrationspolitiska åtgärderna som har
              genomförts nu har inte gett någon avsedd effekt över huvud taget.
              Det svar som Jan Björklund ger mig visar det tydligt. Han kan
              inte tala om vilka av de integrationspolitiska åtgärderna som
              har gett alla effekterna, att det finns en del invandrare som
              jobbar etcetera. Kan Jan Björklund ge ett exempel på en integrationspolitisk
              åtgärd som har gett avsedd effekt?
            </seg>
          </u>
          <note type="speaker" n="d3711cfa">
            Anf. 76 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-25" n="8d8a791d">
            <seg n="15e031ac">
              Fru talman! Jag gav just exempel, Jimmie Åkesson. Till exempel
              jobbar 700 000 utrikes födda människor. Det finns en lång rad
              exempel på saker som lyckas, men vi är inte tillräckligt nöjda.
            </seg>
            <seg n="89488260">
              Jag tror inte att du och jag någonsin kommer att komma överens
              om hur problemen ska lösas. Vi kan säkert på vissa punkter vara
              överens i beskrivningen av problemen. Det finns problem med integration.
              Det är klart att Jimmie Åkesson då kan säga att migrationspolitiken
              orsakar problemen. Jag kan förstå det resonemanget. Om inga invandrare
              kommer hit finns inga integrationsproblem. Det förstår jag också.
              Men det är ingen lösning vi vill se.
            </seg>
            <seg n="f745f640">
              Sverige ska vara ett öppet land. Sverige ska vara ett land som
              välkomnar människor som vill komma hit, för att vi behöver arbetskraft
              och för att Sverige ska vara ett land där människor kan söka fristad.
            </seg>
            <seg n="466c0d7b">
              Sverige ska vara ett öppet land. Med öppenhet i invandring kommer
              integrationsutmaningar. De ska vi hantera.
            </seg>
            <seg n="5a79f910">
              Jimmie Åkesson utnyttjar problemen som skapas i segregation och
              integration. Du utnyttjar dem för att späda på fördomar. Du utnyttjar
              dem för att skilja mellan vi och dem. Du utnyttjar dem för att
              underblåsa främlingsrädsla. Jag tycker att det är avskyvärt.
            </seg>
          </u>
          <note type="speaker" n="87282845">
            Anf. 77 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-6" n="ecb7a779">
            <seg n="002c3b67">
              Fru talman! Jag vill ta upp samma ämne som Mikael Damberg gjorde
              i sitt replikskifte med Jan Björklund. Det gäller Folkpartiet
              och jämställdheten. Ni har tillsammans med arbetarrörelsen en
              del traditioner på området, nämligen att hävda jämställdhet mellan
              kvinnor och män. Det är viktigt att det även finns borgerliga
              partier som tar frågan på stort allvar.
            </seg>
            <seg n="4c8e9ef9">
              Jag tycker att ni har försvunnit ur debatten. Ni tar nästan aldrig
              upp dessa frågor.
            </seg>
            <seg n="05356f76">
              Det är viktigt att analysera vilken effekt politiken faktiskt
              har. Mellan 2006 och 2011 har inkomstskillnaderna ökat med 40
              procent till 62 000 kronor årligen mellan kvinnor och män i Sverige.
              Det är ett oerhört underkännande för varje ambition inom jämställdhetsområdet
              att det har gått så snett under er regeringsperiod. Det beror
              bland annat på att skatterna har blivit mer orättvisa och har
              gynnat välavlönade män. Vi kan se att neddragningarna i sjukersättningarna
              har missgynnat kvinnor till övervägande del. Kvinnors förvärvsfrekvens
              minskar, och många kvinnor arbetar deltid, inte heltid, vare sig
              de vill eller inte.
            </seg>
            <seg n="a1a50f0a">
              Det går att göra något åt dessa problem med hjälp av ett rättvisare
              skattesystem och renoverade socialförsäkringar och genom att uppvärdera
              lönemässigt arbeten där kvinnor dominerar bland de anställda.
              Detta föreslår vi, men vad föreslår ni?
            </seg>
          </u>
          <note type="speaker" n="3f71bbbe">
            Anf. 78 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-26" n="8d8a791d">
            <seg n="886f0de3">
              Fru talman! Det är bra att Jonas Sjöstedt tar upp frågan. Det
              är precis här den stora skillnaden finns.
            </seg>
            <seg n="6f1ab793">
              Jonas Sjöstedt tar upp arbetsmarknadsproblem relaterade till
              jämställdhetsutmaningarna. Arbetsmarknadens uppdelning i privat
              sektor där män dominerar och offentlig sektor där kvinnor dominerar
              skapar många av dessa problem. I den offentliga sektorn är lönerna
              lägre, där finns färre karriärmöjligheter, och det lönar sig inte
              att utbilda sig. De kvinnor som utbildar sig finner att det slår
              hårt på löner och skatter. Se på läraryrket och sjuksköterskeyrket.
              Vi kan hela tiden se hur undersköterskor som vill bli sjuksköterskor
              räknar ut att de inte tjänar på att utbilda sig.
            </seg>
            <seg n="81bd83ed">
              Det här beror på att den offentliga sektorn i stort sett har
              varit ett monopol. Det luckras upp nu i och med att det finns
              möjlighet för denna kvinnliga del av arbetsmarknaden att starta
              företag, att göra karriär, att tjäna mer pengar och att välja
              mellan olika arbetsgivare.
            </seg>
            <seg n="67f31277">
              Detta är en helt central strukturförändring för att åstadkomma
              ökad jämställdhet på arbetsmarknaden. Vad säger Vänsterpartiet?
              Ni är säkert emot alla vinster. Ni är bara för företag när de
              går med förlust. När de går med vinst är ni alltid emot dem. Men
              ni kan acceptera att företag som finns på den manliga delen av
              arbetsmarknaden, ingenjörsföretag och teknikföretag, går med vinst.
              Men så fort kvinnor tjänar pengar är det något fult och ska förbjudas,
              Jonas Sjöstedt. Det är grundproblemet i er politik.
            </seg>
            <seg n="d04d3e21">
              Ni gör en korrekt analys att vi har för lite jämställdhet, men
              er politik på detta område skulle föra jämställdheten flera årtionden
              bakåt i tiden.
            </seg>
          </u>
          <note type="speaker" n="9d111241">
            Anf. 79 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-7" n="ecb7a779">
            <seg n="e0f1eb72">
              Fru talman! Jan Björklunds resonemang bygger på förutsättningen
              att undersköterskan i det privata äldreboendet är bättre betald
              än undersköterskan i det offentliga äldreboendet. Jag menar att
              det är fel och att statistiken visar det. Därmed faller Jan Björklunds
              resonemang.
            </seg>
            <seg n="4c800a15">
              Däremot är det helt riktigt att till exempel sjuksköterskor förtjänar
              bättre lön. Jag önskar dem lycka till i arbetet för högre och
              mer rättvisa löner. Det är inte heller så att det ökar utrymmet
              för goda löner och god bemanning för de kvinnor som utför det
              praktiska arbetet när man tar undan gigantiska summor ur välfärden
              till privata vinster för riskkapitalister. Det är faktiskt tvärtom.
            </seg>
            <seg n="f1fe5142">
              Jag skulle vilja höra efter med Jan Björklund om en central reform,
              och det är att dela föräldraförsäkringen mer lika. Vi vet att
              det har effekt. Kvinnor får en högre förvärvsfrekvens, bättre
              löner och bättre pensioner. Vad som förväntas av kvinnor och män
              på arbetsmarknaden hänger ihop med hur vi tar ansvar för hem och
              barn. Kan vi räkna med Folkpartiet? Kommer ni att stödja en utveckling
              där vi mer och mer delar ansvaret för föräldraledigheten? Jag
              tycker att jag hör lite olika bud från er.
            </seg>
          </u>
          <note type="speaker" n="71e1f232">
            Anf. 80 Utbildningsminister JAN BJÖRKLUND (FP) replik:
          </note>
          <u who="jan_bjorklund_b0359f" xml:id="i-3c3c605b6a0b0285-27" n="8d8a791d">
            <seg n="95ef81f9">
              Fru talman! Jag svarar gärna på den frågan. Det är centralt för
              löneutveckling och karriärutveckling på arbetsmarknaden också
              för kvinnor att föräldraledigheten fördelas mer lika.
            </seg>
            <seg n="c26253dd">
              Det skede av livet 25-, 30-, 35-årsåldern då man ska börja göra
              karriär, satsa, vara ambitiös och allt vad som krävs för att positionera
              sig på arbetsmarknaden är också det skede då man bildar familj.
              Det är utan tvekan så att det faktum att föräldraledigheten är
              så skevt fördelad påverkar kvinnors möjligheter att göra karriär
              och utvecklas på arbetsmarknaden.
            </seg>
            <seg n="29b113bf">
              Det är därför som alliansregeringen i full enighet har infört
              en jämställdhetsbonus. Först utformades den alldeles för krångligt,
              så den har inte gett någon effekt. Nu har vi förenklat den kraftigt
              från årsskiftet, och jag föredrar att använda den här typen av
              frivilliga metoder. Jag har för min del sagt att om det visar
              sig att det inte räcker är jag beredd att gå vidare, men i första
              hand tycker jag att vi ska använda oss av jämställdhetsbonusen
              och se om den ger de resultat som är avsikten.
            </seg>
          </u>
          <note type="speaker" n="48b639a3">
            Anf. 81 Näringsminister ANNIE LÖÖF (C):
          </note>
          <u who="annie_loof_ce3f5d" xml:id="i-3c3c605b6a0b0285-28" n="6917bfad">
            <seg n="22008ea7">
              Fru talman! I dagarna springer tusentals unga människor ut ur
              skolorna. Med förväntan i ögonen och med en och annan blombukett
              runt halsen skrålar de: Den ljusnande framtid är vår!
            </seg>
            <seg n="e8752d57">
              Vi kan nog alla minnas den där stunden då inga sorger fanns,
              när framtiden var utstakad och det enda som låg mellan nuet och
              resten av livet var en rejäl studentfest och ett sista sommarlov.
              I själva verket blir det inte alltid så. Av dem som i dagarna
              tar studenten går alldeles för många ut i arbetslöshet. Det är
              inte hållbart. Ska vi stå oss i den globala konkurrensen måste
              Sverige klara av att erbjuda en utbildning som förbereder fler
              för arbetslivet. För alla dem som har avslutat sin utbildning
              måste det finnas en ljusnande framtid som företagare eller som
              anställd.
            </seg>
            <seg n="f87a7b2e">
              Många viktiga och tunga instanser pekar på Sveriges utmaningar.
              OECD, Långtidsutredningen och nu senast EU-kommissionen har på
              olika sätt bidragit till att ge en bild av svensk politik och
              Sveriges utmaningar. Sammanfattningsvis kan man säga att Sverige
              står starkt, Sverige är bra, men en del kan bli bättre. Inte minst
              gäller det för alla våra unga som vill ta det första klivet ut
              i vuxenvärlden. De pekar på olika delar av behovet av fortsatt
              stabila statsfinanser men också på behovet av en starkare koppling
              mellan näringsliv och skola, att svensk forskningspolitik måste
              fokusera mer på innovationer och tillväxt, på utmaningen med en
              stel arbetsmarknad och brist på introduktionslöner och en chans
              för unga att få in en fot.
            </seg>
            <seg n="ad6af8d6">
              På dessa områden behöver Sverige verkliga och fortsatta reformer,
              inte för att glädja OECD eller EU-kommissionen utan för alla de
              ungdomar som inte har fått något jobb eller som i dag åker som
              flipperkulor mellan olika åtgärder.
            </seg>
            <seg n="d7af7636">
              I den politiska debatten fokuseras det ständigt på politiska
              åtgärder dikterade uppifrån. Glöm inte att det är människor som
              skapar och gör skillnad! Det är människor som steg för steg bygger
              långsiktighet och skapar hållbarhet.
            </seg>
            <seg n="54e62402">
              Bevisen på kreativitet och drivkraft syns överallt i vårt samhälle.
              Det var ingen politiker som hittade ett sätt att kondensera luft
              till dricksvatten. Det var två unga innovatörer som heter Fredrik
              och Johan. Det var inga byråkrater som startade Integration in
              Sweden som handgripligt hjälper människor med invandrarbakgrund
              in på arbetsmarknaden, utan det var Gabriella i Växjö. Det finns
              heller inget system som har skapat tiotusentals jobb, men det
              har elever som har drivit UF-företag på gymnasiet gjort.
            </seg>
            <seg n="5ff3623d">
              Initiativkraften finns hos många unga människor. Men initiativkraften
              riskerar att försvinna om politiker kväver frihet och eget ansvar.
              Den kan försvinna på grund av politikers vilja att styra exakt
              var man ska gå i skolan. Kreativiteten kan förstöras på grund
              av höjda skatter som minskar egenmakten eller regleringar som
              försvårar för unga människor att hitta sitt första jobb eller
              starta sitt företag.
            </seg>
            <seg n="2b1c7214">
              Det är inte politiker eller system som bygger eller har byggt
              Sverige starkt. Det är vanliga människor. Därför måste politiken
              ha just det perspektivet, det frihetliga perspektivet. Det perspektivet
              utgår från att människor kan och vill. Självbestämmandet börjar
              i det mest grundläggande, nämligen i att kunna starta sitt liv
              med en lön att leva på. Ändå väljer oppositionen att dra undan
              mattan för branscher där väldigt många får sin första anställning.
              De fortsätter att kräva en fördubblad arbetsgivaravgift för att
              ha unga anställda och en fördubblad egenavgift för alla unga entreprenörer.
            </seg>
            <seg n="58afc8b5">
              Trots att jag har hunnit med många resor i landet har jag ännu
              inte hört en enda ung människa säga: Toppen, det är precis de
              här förslagen som jag har väntat på!
            </seg>
            <seg n="539df613">
              Samtidigt måste Alliansen vara ödmjuk. Ungdomsarbetslösheten
              är för hög. Det är vår skyldighet att nu också ta steget mot och
              kampen för att minska utanförskapet än mer. Det är ohållbart med
              en arbetsmarknad som dag efter dag, vecka efter vecka och månad
              efter månad stänger ute ungdomar, utlandsfödda och människor med
              funktionsnedsättning. Det finns reformer som skulle underlätta
              för dessa människor och som vi behöver ta tag i i syfte att skapa
              breda majoriteter i riksdagen. Grunden för fler jobb och minskat
              utanförskap är ju utbildningen.
            </seg>
            <seg n="eb1e17a3">
              I Hylte fick jag se ett riktigt traineegymnaisium där nästan
              alla elever hade jobb direkt efter examen. Där varvades teori
              på skolan med praktik på en och samma arbetsplats under tre år.
              Några företagare sade att de helst inte hade velat vänta till
              efter studenten med att anställa eleverna. Det är en ganska härlig
              kontrast till den problemtyngda diskussion om ungdomsarbetslösheten
              som förs i andra rum.
            </seg>
            <seg n="49912f32">
              Svensk skola måste bli bättre på att ge unga människor den kompetens
              som de behöver. Därför gör vi och har gjort reformer. Det handlar
              om att fler måste göra som man gjort i Hylte med ett enormt tätt
              samarbete mellan näringsliv och skola. Vi behöver en högre utbildning
              med kvalitet i hela landet. Vi behöver fortsätta att bygga på
              den yrkeshögskola som Alliansen var med och införde. Vi behöver
              ha än mer entreprenörskap i utbildningen. Vi behöver en utbildning
              där unga människor tillåts att tänka själva entreprenöriellt och
              kreativt.
            </seg>
            <seg n="278628ab">
              Jag och Centerpartiet formar en politik som inte grundar sig
              i 70-talets idé om att människor lagom till 50-årsdagen inväntar
              en guldklocka för sina första 25 år på samma arbetsplats. Det
              är ett imponerande livsverk, men människor, arbetsmarknaden och
              världen ser annorlunda ut i dag och i framtiden. Därför måste
              vi bygga en mer rörlig arbetsmarknad där kompetensen hos varje
              medarbetare värderas högre än just antalet anställningsår. På
              så sätt får fler unga chansen på samma villkor, fler vågar byta
              jobb och rörligheten och dynamiken ökar.
            </seg>
            <seg n="99be60e3">
              Ska vi få en ännu bättre rörlighet på arbetsmarknaden behöver
              vi också en arbetslöshetsförsäkring med starkare omställningsfokus
              där taket kanske är högre inledningsvis men trappas av snabbare.
              Då skapar vi en trygghet i omställning och därmed en större rörlighet
              på arbetsmarknaden. Den kombinationen av frihet och trygghet är
              det som har skapat framgång i vårt grannland Danmark.
            </seg>
            <seg n="ebd4c9fa">
              Samtidigt måste vi ha en bättre matchning. En bättre matchning
              kommer genom en riktig jobbpeng som följer den arbetslöse. Och
              ett första steg mot att införa en jobbpeng är att konkurrensutsätta
              den enda arbetsförmedling vi har i dag, som uppenbart inte förmedlar
              alls så många jobb som vi skulle vilja. Med en jobbpeng får var
              och en större möjlighet att själv välja förmedling utifrån sina
              egna önskemål och utmaningar, likt den modell man har i Australien.
            </seg>
            <seg n="7414c81b">
              Framtidens arbetslinje måste vara hållbar. Den innehåller förutom
              utbildning, rörlighet på arbetsmarknaden, matchning och trygghet
              i omställningen ett stärkt näringslivsklimat med sänkta kostnader,
              bättre kapitaltillgång och ett starkt innovationsklimat.
            </seg>
            <seg n="72578604">
              Fru talman! Det är vanliga människor, inte byråkrater och politiker,
              som åstadkommer det som gör skillnad i Sverige och världen. Det
              är vanliga människor som har skapat cykeln, solcellerna och vaccin
              mot världens sjukdomar. Det är vanliga människor som har startat
              företagen som anställer tusentals andra, inte politiker, och det
              är för dem politiken ska finnas.
            </seg>
            <seg n="070eef8c">
              Vi behöver fortsatta reformer. Regler och skatter behöver reformeras
              för att låta människor och företag utvecklas. Murar runt arbetsmarknaden
              behöver brytas ned för att låta unga vara med och forma framtidens
              Sverige. Vi behöver en offensiv politik för en fortsatt jämställdhet
              och lika villkor oavsett om man är kille och tjej.
            </seg>
            <seg n="84140514">
              Jag har en bestämd övertygelse om vad Sverige behöver. Det är
              ett fortsatt arbete för att få fram fler företag fler företag
              som ges möjligheten att anställa fler unga så att dessa initiativrika
              unga människor får börja sitt vuxenliv med en lön att leva på,
              arbetskamrater att fika med och en erfarenhet att bära med sig.
            </seg>
            <seg n="3c2361fd">
              Även om studentsången fortsätter och hoppet är vår vän behöver
              också vi politiker vara modiga och fortsätta genomföra reformer
              som skapar just en ljusnande framtid.
            </seg>
          </u>
          <note type="speaker" n="b1f686d5">
            Anf. 82 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-15" n="86ba77ae">
            <seg n="df2d813d">
              Fru talman! Tack för ett inspirerande tal om ungdomar och innovation,
              Annie Lööf! Du talar mycket om nyföretagande på ett sätt som jag
              tror väcker hopp hos många vilket man behöver i dessa tider av
              viss förtvivlan, inte minst hos den unga generationen, när det
              gäller möjligheterna till jobb.
            </seg>
            <seg n="1353e13c">
              Du nämnde också att det inte är byråkrater utan vanliga människor
              som uppfinner innovationer, till exempel solcellerna. Det är ju
              svenska patent som har utvecklat solcellerna, men jag antar att
              du är medveten om att dessa inte längre utvecklas i Sverige utan
              har sålts vidare till Tyskland och att det troligen blir ny försäljning
              till Kina.
            </seg>
            <seg n="07e735a6">
              Du har som centerpartist vurmat för innovation i energipolitiken
              med ny förnybar energi som ett tredje ben i den svenska elmixen,
              och ni fick betala ett ganska högt pris med kärnkraftsöverenskommelsen.
              Men ni gjorde ett smart drag där och sade att ett tydligt villkor
              var att direkta och indirekta subventioner inte skulle vara med
              i den nya kärnkraftscykeln som dina allianskolleger planerar för.
              Men hur ser det egentligen ut med det här? Den situation vi har
              just nu är att energibolagen planerar för 60 år gamla kärnkraftverk.
              Och det vi ser när det gäller förnybar energi är att företagen,
              som jag tidigare sade, i bästa fall skjuter på investeringarna
              och i sämsta fall flyttar utomlands, som vi såg med solföretagen.
            </seg>
            <seg n="b53c9739">
              Det här händer därför att vi har ett energipolitiskt vakuum i
              Sverige och en regering som inte har någon inriktning på energipolitiken
              utan låter det här ha sin gilla gång. Då fungerar det inte för
              den nya tekniken att slå sig in på marknaden.
            </seg>
            <seg n="2f62fd74">
              Är du trygg, Annie Lööf, med att vi ska ha 60 år gamla kärnkraftverk
              30 år till utan en rejäl satsning på ny förnybar energi? Och hur
              kommer det sig att Centerpartiet inte längre tycker att kärnkraftens
              subventioner ska tas bort?
            </seg>
          </u>
          <note type="speaker" n="749d16ac">
            Anf. 83 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-29" n="6917bfad">
            <seg n="f6e1325f">
              Fru talman! För bara någon vecka sedan besökte jag Kina och Sydkorea
              i min egenskap av näringsminister. Där inledde vi också samtal
              om miljöteknik, därför att många länder utanför och i Europa ser
              med spänning på Sveriges utveckling av grön ekonomi och grön tillväxt
              och framför allt den expansiva bransch som miljötekniken står
              för.
            </seg>
            <seg n="c6bff516">
              Den svenska regeringen håller nu på att utforma en miljöteknikstrategi
              för att fortsätta flytta fram positionerna. Vi inleder samarbetsavtal
              med allt fler länder för ett utökat utbyte länderna emellan. Jag
              tror att det gagnar svenska företag och svenska jobb.
            </seg>
            <seg n="5441405c">
              Vid sidan om detta har Sverige en oerhört välrenommerad energiforskning.
              Den internationella energibyrån har kommenterat Sverige som oerhört
              framgångsrikt vad gäller energiforskning. Genom demonstrationsanläggningar
              har vi fått fram såväl ny forskning som utveckling av sol, vind,
              vatten och bioenergi alla de delar som är en viktig mix i vårt
              energisystem.
            </seg>
            <seg n="c7590b91">
              Vad gäller kärnkraften är det ingen hemlighet att Centerpartiet
              på lång sikt vill minska beroendet av kärnkraften. Det är därför
              som vi har ingått Alliansens överenskommelse som innebär att vi
              lägger statliga pengar för satsningar på det gröna och förnybara
              och att kärnkraften ska stå på egna ben.
            </seg>
            <seg n="4acb5eef">
              Vad gäller subventionerna är den enda subvention som vi kan se
              kärnkraftsbolagens dispens och möjlighet att skjuta upp skatt.
              Den möjligheten kommer vi inte att tillåta i framtiden, och det
              har vi redovisat i den skrivelse som har landat i riksdagen.
            </seg>
            <seg n="83ebb837">
              Tycker Åsa Romson att det är fel med den utveckling som vi nu
              kan se på det förnybara området, där vindkraften har gått från
              1 till 6 terawattimmar och andelen förnybar energi är 47 procent?
            </seg>
          </u>
          <note type="speaker" n="e96f4254">
            Anf. 84 ÅSA ROMSON (MP) replik:
          </note>
          <u who="asa_romson_0ca12e" xml:id="i-fca8c831ced13bc0-16" n="86ba77ae">
            <seg n="18ae5dc3">
              Fru talman! Svaret blir något märkligt när det gäller kärnkraftens
              subventioner. Det har debatterats och kommer att fortsätta debatteras
              i den här kammaren. Det är uppenbart att när det gäller försäkringspremierna
              är det svenska folket som ska agera försäkringsbolag åt kärnkraftsbolagen.
              Strålsäkerhetsmyndigheten säger nu att det saknas 3040 miljoner
              i kärnavfallsfonden och föreslår därför att kärnavfallsavgiften
              höjs, eftersom kärnkraftsbolagen naturligtvis måste stå för sina
              egna avfallshanteringskostnader. Annars är det ju någon annan
              som får betala för kärnkraftbolagens avfallshantering.
            </seg>
            <seg n="99e6e24e">
              Tycker Annie Lööf att det är svenska folket och kommande generationer,
              som det blir i det här fallet, som ska stå för kärnkraftsbolagens
              avfallshantering? Det är din egen regering och ditt eget parti
              som har sett till att utredningen om att höja kärnkraftsavfallsavgifterna
              från 2 till 6 öre per kilowattimme nu är försenad och inte kommer
              upp på bordet. Det här är ju en tydlig subvention. Att säga att
              man först såg möjligheter till en massa subventioner och två år
              senare ha förhandlat bort dem och inte ser möjligheten till några
              subventioner alls är inte ett särskilt bra regeringssamarbete.
            </seg>
          </u>
          <note type="speaker" n="263bd6f0">
            Anf. 85 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-30" n="6917bfad">
            <seg n="efa2fc93">
              Fru talman! Alliansens energiöverenskommelse har borgat för att
              vindkraften på bara några år har byggts ut från 1 till 6 terawattimmar.
              År 2006 var andelen förnybar energi 42 procent. I dag är den 47
              procent. Det finns också en stor tilltro till att bygga ut andra
              förnybara energikällor i Sverige, och det är något som jag och
              Centerpartiet välkomnar.
            </seg>
            <seg n="9fa8173c">
              Vad gäller försäkringsansvaret för kärnkraftsbolag ställer Sverige
              högre krav än något annat land i Europa. Det är också något som
              den här regeringen har skärpt.
            </seg>
            <seg n="5aea2e90">
              Vi kommer att fortsätta fullfölja Alliansens energiöverenskommelse.
              Den bygger på det som många miljövänner under flera år har kämpat
              för, nämligen en tydlig utbyggnad av den förnybara energin. Det
              är bara på det sättet som vi långsiktigt kan minska beroendet
              av kärnkraften.
            </seg>
          </u>
          <note type="speaker" n="3c5f11c6">
            Anf. 86 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-8" n="ecb7a779">
            <seg n="d07747f4">
              Fru talman! Jag skulle vilja ta upp en fråga som Annie Lööf inte
              berörde i sitt anförande, och den gäller villkoren för Landsbygdssverige.
            </seg>
            <seg n="888d44d8">
              I dag tappar många mindre kommuner invånare i snabb takt. Vi
              kan se hur landsbygden och mindre orter utarmas runt om i Sverige
              medan storstäderna växer, kanske alltför snabbt. För att vända
              den här utvecklingen behöver vi en väldigt konkret politik, inte
              allmänna paroller eller målsättningar.
            </seg>
            <seg n="afd1e909">
              Jag menar att i denna fråga är regeringen alltför trött och passiv.
              Det finns egentligen inte en tanke om hur man ska utveckla den
              svenska landsbygden.
            </seg>
            <seg n="da72a8c7">
              Vi har en rad mycket konkreta förslag på detta område som vi
              tror skulle bidra till att vända denna utveckling. Vi vill satsa
              på de gröna näringarna, ha en långsiktig biogasstrategi, gynna
              kooperativ vindkraft ekonomiskt och införa nettoinmatning, vilket
              gynnar små kraftproducenter.
            </seg>
            <seg n="318594cb">
              Vi vill gynna småföretag genom att ta bort ansvaret för sjuklöneperioden,
              satsa på turism och ökad tillgång till riskkapital.
            </seg>
            <seg n="33930c45">
              Vi vill att man ska bygga ut kommunikationerna även på landsbygden,
              till exempel det lågtrafikerade järnvägsnätet.
            </seg>
            <seg n="2f9ef191">
              Det är ett stort problem att banksektorn drar sig undan från
              landsbygden. Vi vill gynna framväxten och utbredningen av lokala
              sparbanker som är förankrade i bygden och investerar sitt kapital
              där.
            </seg>
            <seg n="9a079ddf">
              Vi vill att man gör verklighet av förslagen i utredningen om
              servicekontor och servicepunkter så att man garanterar en miniminivå
              på servicen. Vi inser att privatiseringen av till exempel apotek
              och hälsocentraler gynnar storstäder relativt landsbygd där få
              nya investeringar sker.
            </seg>
            <seg n="25955d28">
              Vi vill att vinster från kraftindustri och gruvnäring ska kunna
              gå tillbaka till landsbygden i form av investeringspengar.
            </seg>
            <seg n="63ed0740">
              Vi vill att högskolan ska kunna finnas även på mindre orter.
            </seg>
            <seg n="e438a70e">
              Vi tror att det är denna typ av konkreta åtgärder som ger den
              svenska landsbygden och de mindre orterna en chans att utvecklas.
            </seg>
            <seg n="f6625071">
              Ni talar om detta ibland, men ni gör nästan ingenting. Varför
              då?
            </seg>
          </u>
          <note type="speaker" n="e922199e">
            Anf. 87 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-31" n="6917bfad">
            <seg n="0bdb5b76">
              Fru talman! Emellanåt lät Jonas Sjöstedt som en riktig centerpartist.
              Det var härligt att höra om både riskkapitalavdrag och att småföretagande
              är det som bygger landsbygden stark. Det är en paroll som vi har
              hävdat och fortfarande hävdar med emfas.
            </seg>
            <seg n="4f46cd86">
              Det är jobb, tillväxt och utveckling som skapar goda och gynnsamma
              villkor i hela landet. Är det något vi behöver forma vår politik
              på så är det frihet. Det ger trygghet och hållbarhet oavsett om
              man bor i Valdemarsvik, Vasastan eller Vimmerby. Alla ska ha rätt
              att bo och verka, starta företag och anställa och bo i attraktiva
              boendemiljöer oavsett om det är i Botkyrka eller Burträsk. Då
              behöver vi forma en agenda som inte dikteras uppifrån utan som
              växer underifrån.
            </seg>
            <seg n="40b8f7c1">
              Därför har vi under min tid som näringsminister, och även under
              min företrädares tid, arbetat med kompetensplattformar som regionerna
              själva tar fram för att stärka kompetensförsörjningen och se hur
              man kan lyfta fram varje regions specifika behov.
            </seg>
            <seg n="064cb529">
              Jag har precis lanserat konceptet Attraktionskraft Sverige, för
              vi ser att förutom jobb och företagande är det kultur, boendemöjligheter
              och tillgänglighet i form av kommunikationer som är centrala för
              att bygga attraktionskraft runt om i Sverige.
            </seg>
            <seg n="fba057ca">
              Vi har också gjort konkreta saker. Bland annat har vi sänkt arbetsgivaravgifter
              och egenavgifter något som Jonas Sjöstedts parti vill fördubbla.
              Vi har sagt tvärnej till en lastbilsskatt som skulle döma ut stora
              delar av Norrlands inland. Vi har satsat stora pengar på besöksnäringen,
              senast 60 miljoner för bara någon månad sedan. Fem destinationer
              har valts ut för att bli exportmogna, internationella besöksdestinationer.
            </seg>
            <seg n="9d0b8843">
              Vi har vidare lagt stora pengar på Matlandet Sverige och Skogsriket.
              Det är två delar i de gröna näringarna som är helt centrala för
              primärproduktion, jobb och tillväxt på landsbygden. Lägg därtill
              våra stora satsningar på infrastruktur, bland annat en halv miljard
              till bredband som aviserades i förra höstens budget. Vi har en
              offensiv politik för lika villkor oavsett om man bor i stad eller
              på landsbygd.
            </seg>
          </u>
          <note type="speaker" n="83484b54">
            Anf. 88 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-9" n="ecb7a779">
            <seg n="1cc20e26">
              Fru talman! Det låter inte helt illa när man lyssnar på Annie
              Lööf, men när man läser statistiken över hur snabbt det går med
              avfolkningen runt om i Sverige ser det riktigt illa ut. Och regeringen
              gör alltför lite för att motverka detta. Man pratar mycket men
              gör lite, och sänkta arbetsgivaravgifter är alla ganska överens
              om i dag ger väldigt liten regionalpolitisk effekt.
            </seg>
            <seg n="a63c58a4">
              Centerns grundproblem är att ni lyssnar alltför mycket på Timbro
              och alltför lite på människor som bor på landsbygden i Sverige
              och på deras verkliga livsvillkor. Hur kom ni annars på den märkliga
              idén att skattebefria rika gruvbolag som kommer hit för att exploatera
              våra naturrikedomar och att de som arbetar där som är välavlönade,
              och där det inte är brist på arbetskraft, inte ska betala inkomstskatt
              i de kommuner som nu akut behöver bygga bostäder och bygga ut
              skolor och infrastruktur? Det utarmar landsbygden och gynnar stora
              multinationella företag som finns där bara ett kort tag.
            </seg>
          </u>
          <note type="speaker" n="5c3c25ef">
            Anf. 89 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-32" n="6917bfad">
            <seg n="8a6d18b1">
              Fru talman! Nu börjar man känna igen Jonas Sjöstedt när han talar
              om offentliga insatser i stället för att bygga attraktionskraft
              underifrån. Är det en fördubblad arbetsgivaravgift för unga som
              gynnar företag och kommuner i landets mindre kommuner? Jag talar
              om till exempel Icehotel i Jukkasjärvi och Astrid Lindgrens Värld
              i Vimmerby. Är det en fördubblad moms på en blomstrande personalintensiv
              restaurangbransch som har satt till exempel Fäviken utanför Åre
              på den gastronomiska kartan?
            </seg>
            <seg n="880c45d3">
              Jag inte bara tror utan vet att fördubblade skattesatser inte
              kommer att gynna landsbygden. Jag är själv uppvuxen där. Jag omges
              dagligen av vänner och familj som talar om för mig att det är
              förutsättningar för jobb, goda kommunikationer, företagande och
              egen initiativkraft som alltid kommer att vara basen för att ha
              en landsbygd att lita på.
            </seg>
          </u>
          <note type="speaker" n="8f2ed769">
            Anf. 90 JIMMIE ÅKESSON (SD):
          </note>
          <u who="jimmie_akesson_f49647" xml:id="i-6717ee43a0261df2-6" n="a1fb32c6">
            <seg n="ca47d55e">
              Fru talman! Halva mandatperioden har snart gått, och den parlamentariska
              situationen är alltjämt osäker. Det påverkar givetvis den förda
              politiken. I partiledardebatten för ganska precis ett år sedan
              påtalade jag vikten av att en minoritetsregering söker stöd för
              sin politik och förankrar sin politik hos riksdagens majoritet.
              Jag tog också upp en lång rad frågor där regeringen har förlorat
              eller vunnit omröstningar i riksdagen på grund av att det finns
              ett vågmästarparti.
            </seg>
            <seg n="1bb5e4fb">
              Regeringen verkar ha lärt sig sin läxa. Man förlorar inte längre
              lika många omröstningar. Det beror kanske främst på att man har
              förändrat sin taktik. Antingen lyfter man över huvud taget inte
              upp frågor som man vet att man inte har majoritet för eller så
              undviker man nederlag genom att vika ned sig i de frågor som man
              vet att man inte har majoritet för.
            </seg>
            <seg n="80352594">
              I praktiken har vi fortfarande en minoritetsregering som trots
              att man försöker dölja det genom att inte begära votering i riksdagen
              gång på gång får bakläxa av just riksdagen. Lägger man samman
              förlusterna i kammaren med vad som har skett i EU-nämnden handlar
              det om ungefär 25 frågor under detta riksdagsår.
            </seg>
            <seg n="ae317e9c">
              Frågor där vi sverigedemokrater har varit med och fällt avgörandet
              handlar till exempel om ett mer samordnat och effektivare järnvägsunderhåll,
              att Sverige ska verka för en märkning av kött från djur som slaktats
              utan bedövning, att OS ska fortsätta sändas i kanaler som är tillgängliga
              för alla, att vi vill se åtgärder för att förbättra möjligheten
              för överskuldsatta människor att beviljas skuldsanering, en förändring
              av sjukskrivnas prövning av arbetsförmåga på arbetsmarknaden,
              förbättrade möjligheter för barnomsorg under helger och nätter,
              hårdare tag mot fusket inom taxibranschen med mera. Jag är säker
              på, fru talman, att vi får anledning att återkomma till dessa
              frågor så småningom.
            </seg>
            <seg n="18e65f3d">
              Ett område där regeringen skulle kunna få stöd från åtminstone
              oss och därmed kanske få majoritet i kammaren är kriminalpolitiken.
              Häromdagen kunde vi ta del av interna uppgifter från Rikspolisstyrelsen
              som visade att polisens uppklaringsprocent inte på åtta år har
              varit så låg som den är i dag.
            </seg>
            <seg n="649093b8">
              Under samma period har regeringen kraftigt ökat anslagen till
              rättsväsendet generellt; vi har fått ungefär 3 000 nya poliser.
              Detta är något som regeringen och Fredrik Reinfeldt ofta framhåller,
              inte minst nu senast i Ekots lördagsintervju i helgen.
            </seg>
            <seg n="f0ac4d8c">
              Det blir uppenbart, fru talman, att det inte i första hand är
              större resurser eller fler poliser som behövs för att öka effektiviteten
              inom rättsväsendet. Det stora problemet för polisen är att man
              har ett alldeles för brett samhällsuppdrag. För många utbildade
              poliser ägnar sig åt byråkrati och rent skrivbordsarbete eftersom
              antalet civilanställda inte har ökat i takt med antalet poliser.
            </seg>
            <seg n="be8d523b">
              För bara ett par månader sedan gick rikspolischefen ut i medierna
              och talade om att han vill se ett mer renodlat polisuppdrag så
              att polisen kan ägna sig åt kärnverksamheter som att bekämpa brott
              och skapa trygghet för människor på gator och torg i stället för
              att ägna sig åt att utfärda pass, bevilja tillstånd av olika slag,
              inspektera farliga istappar eller vad det nu kan vara sådant som
              civil personal eller andra myndigheter skulle kunna göra minst
              lika bra eller till och med bättre.
            </seg>
            <seg n="875acb74">
              Nu kommer vi att få se en omorganisation av polisen. Det finns
              en bred enighet kring det här i riksdagen, men det är en förändring
              som tyvärr ändå får begränsad effekt på den byråkratiska bördan
              för polisen. Det som behövs, fru talman, är framför allt en renodling
              av polisens uppdrag och mer civil personal.
            </seg>
            <seg n="dcbc940d">
              För precis en vecka sedan var det Sveriges nationaldag. Det kan
              man tycka är en dag att fira, en dag att visa stolthet över vår
              nation och allt som vår nation bygger på och som håller oss samman
              som svenskar. Det är en dag att reflektera och minnas tidigare
              generationers svenskar som med flit, slit och strävsamhet har
              skapat möjligheter och förutsättningar för oss som lever i dag
              att åtnjuta frihet och välfärd och en rad andra saker som vi i
              dag tar för givna men kanske inte alltid uppskattar till den grad
              som vore rimligt.
            </seg>
            <seg n="347a2863">
              Tyvärr är vi ganska dåliga på att bejaka och fira sådant här
              i Sverige. Här är ängsligheten total. Här blir det storm åtminstone
              i det mediala vattenglaset när vår statsminister i en av sina
              bättre stunder, måste jag säga, ändå råkar påstå att vi svenskar
              faktiskt existerar. Här i Sverige påstår vi annars inte att vi
              svenskar existerar eller att vi är bra på någonting, utan här
              ber vi om ursäkt för att vi finns och för att vi ibland kanske
              råkar vara bra på någonting.
            </seg>
            <seg n="8fc2d0cc">
              Det här är tyvärr någonting som numera också är genomgående i
              firandet av Sveriges nationaldag. Till och med när det gäller
              det ursprungliga firandet på Skansen, där man har högtidlighållit
              den 6 juni under lite olika former och beteckningar sedan någon
              gång på 1800-talet, har vi kunnat se en politisering på det här
              subtila viset, där huvudinriktningen är ett okritiskt hyllande
              av det moderna Sverige det vill säga det splittrade, segregerade,
              sammanfallande svenska samhälle som är resultatet av ett samhällsexperiment
              som övriga partier i den här församlingen har ägnat de senaste
              decennierna åt.
            </seg>
            <seg n="eec6a462">
              Det kanske inte är så märkligt att det tycks vara ganska svårt
              att uppbåda något slags engagemang eller någon större entusiasm
              hos människor i allmänhet för att fira nationaldagen. Det är naturligtvis
              väldigt trevligt med en ledig dag i början av sommaren, men för
              de flesta tror jag att den 6 juni betyder framför allt detta en
              ledig dag, detta eftersom man inte tillåts fira någonting som
              faktiskt betyder någonting som man kan relatera till eller skapa
              något slags nationalkänsla kring.
            </seg>
            <seg n="083f2100">
              Samtidigt är det kanske just av de här anledningarna som vi är
              i stort behov av en nationaldag. Vårt land är i dag splittrat
              och segregerat. Vi har återigen överlåtit makten över vårt land
              till främmande länders politiker. Gustavsdagen, Svenska flaggans
              dag, nationaldagen, eller vad man nu väljer att kalla den 6 juni,
              är en viktig symbol för ett enat Sverige, för svensk självständighet
              och för svensk demokrati. Jag kan tycka att vi åtminstone den
              dagen borde få lov att bejaka och fira dessa värden, så kan övriga
              som absolut vill ägna sig åt ängslighet och självförakt hylla
              det splittrade Sverige under årets övriga 364 dagar.
            </seg>
            <seg n="9a76f9bb">
              Fru talman! Inte minst blir det här fenomenet påtagligt när man
              diskuterar de här sakerna med människor som har sitt ursprung
              i ett annat land. Inte sällan kommer de från en kultur där det
              är självklarheter att man är stolt över det egna ursprunget och
              att man firar den egna kulturen. Många undrar naturligtvis över
              vad vi håller på med här i Sverige. Samtidigt och paradoxalt nog
              tror sig de som svarar för detta självförakt och denna ängslighet
              hjälpa dessa, som man tror, stackars hjälplösa invandrare och
              skydda dem från något slags svensk nationell stolthet.
            </seg>
            <seg n="5f1bad67">
              Jag tror, fru talman, att det är precis tvärtom. Väldigt många
              människor som kommer hit från andra länder förväntar sig att vi,
              precis som de i sina hemländer och nationer, har en stark nationell
              identitet som vi är stolta över och som vi bejakar. Hur ska någon
              kunna bli en del av ett majoritetssamhälle när de som utgör detta
              majoritetssamhälle själva inte vågar stå för det och bejaka det?
              Det går naturligtvis inte. Jag tror inte att vi löser problem
              med segregation och utanförskap genom att vi förnekar vår egen
              identitet.
            </seg>
            <seg n="a0e6bbde">
              Fru talman! Det splittrade samhället är vår största utmaning.
              Vi kan ägna oss åt att diskutera skattesatser, vi kan kasta olika
              typer av arbetslöshetssiffror i huvudet på varandra, vi kan käbbla
              om det politiska spelet fram och tillbaka, men när vi pratar om
              framtidsutmaningar för Sverige ser man problemen väldigt tydligt
              när man kokar ner det: Väldigt mycket av de problem som vi har
              att hantera i dag hänger ihop med splittringspolitiken, den ansvarslösa
              invandringspolitiken.
            </seg>
            <seg n="077de652">
              Vi ser det i skolan där segregationen får tydligare genomslag.
              Vi ser det på arbetsmarknaden där massarbetslösheten tydligt hänger
              ihop med det här, och som en naturlig följd av det ser vi det
              i socialbidragsstatistiken. Vi ser det på bostadsmarknaden, och
              vi ser det i kriminalstatistiken. Det handlar inte om diskriminerande
              strukturer, eller främlingsfientliga svenskar, brist på resurser
              eller brist på finurliga idéer om hur vi gömmer undan de här problemen
              bakom statistik. Det handlar om ansvarslös politik, och den kan
              vi förändra politiskt. Det tänker vi göra.
            </seg>
            <seg n="787a1d23">
              (Applåder)
            </seg>
          </u>
          <note n="718023d8">
            I detta anförande instämde Erik Almqvist och Tony Wiklander (båda
            SD).
          </note>
          <note type="speaker" n="40758fb3">
            Anf. 91 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-33" n="6917bfad">
            <seg n="73429446">
              Fru talman! Jag älskar Sverige. Jag älskar den mångfald Sverige
              står för. Jag älskar den tolerans som många med mig visar för
              den mångfald och demokrati som Sverige står för. Men det är inte
              Jimmie Åkessons Sverige. Mitt Sverige står för öppenhet, mångfald
              och tolerans.
            </seg>
            <seg n="72d9f202">
              Sverigedemokraterna säger sig ofta vara bekymrade över brottslighet
              och otrygghet i samhället. Frågan är bara vad som händer när Sverigedemokraternas
              lösningar kommer på den upplevda rättsotryggheten och kriminaliteten
              eller på att få fram resurser till vård och omsorg för våra äldre
              och sjuka.
            </seg>
            <seg n="b015c04e">
              Om vi ska genomföra alla de förslag som Sverigedemokraterna förespråkar
              skulle nämligen dessa bekymmer snarare både förvärras och fördjupas.
              Var fjärde läkare och tandläkare i Sverige i dag är född utomlands.
              Var femte personlig assistent eller vårdbiträde är född i ett
              annat land. 234 av landets 290 kommuner skulle minska i befolkning
              om vi inte hade haft invandring till Sverige. Man skulle minska
              i skattekraft, och man skulle därmed minska resurserna till välfärdens
              kärna, det vill säga skola, vård och omsorg.
            </seg>
            <seg n="cec9fc19">
              Det är då vi kommer till pudelns kärna: Behöver Sverige fler
              eller färre skattebetalare? I Jimmie Åkessons värld blir ju resultatet
              betydligt färre skattebetalare i det här landet. Kan vi anställa
              fler eller färre poliser på gatan om vi har färre som betalar
              skatt? Blir vårdköerna kortare om vi har färre läkare och tandläkare?
              Blir det fler händer i vården i Landskrona eller Sölvesborg om
              vi har färre vårdbiträden eller personliga assistenter?
            </seg>
            <seg n="749eb481">
              Det är Jimmie Åkessons slutna antijobbpolitik som kommer att
              leda till färre skattebetalare och till större utanförskap. Behöver
              Sverige fler eller färre skattebetalare, Jimmie Åkesson?
            </seg>
            <seg n="787a1d23">
              (Applåder)
            </seg>
          </u>
          <note type="speaker" n="14109ee5">
            Anf. 92 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-7" n="a1fb32c6">
            <seg n="c44df3e5">
              Fru talman! Jag tror på att vi behöver en balans. Det är klart
              att vi vill ha så många skattebetalare som möjligt, men jag tror
              inte att massinvandring är en lösning på det. Det har ju visat
              sig att det är precis tvärtom så här långt.
            </seg>
            <seg n="d9540598">
              Det har nämnts i den här debatten och i många tidigare debatter
              att det är väldigt många människor som är födda i ett annat land
              som nu bor i Sverige och arbetar och går till jobbet. Jag hörde
              tidigare siffran 600 000700 000 personer eller någonting sådant.
            </seg>
            <seg n="aaa878bc">
              Det är jättebra att det är så. Det är fantastiskt bra. Problemet
              är att det är ungefär lika många som inte gör det, och då ökar
              de offentliga utgifterna i stället, för de ska ju ändå ha del
              av välfärden. Det är inte bara så att om vi har stor invandring
              så får vi in en massa nya skattepengar. Det kostar också väldigt
              mycket skattepengar och är bevisligen en nettokostnad.
            </seg>
            <seg n="01b8a17f">
              Således tycker jag att det är jättebra om vi kan få fler skattebetalare,
              men det får vi inte genom den politik som ni bedriver, den ansvarslösa
              splittringspolitik som den här regeringen och tidigare regeringar
              under de senaste decennierna har bedrivit. Det är tvärtom en politik
              som kostar pengar, som kostar socialt kapital, som kostar på en
              rad olika områden och som har splittrat och segregerat det svenska
              samhället.
            </seg>
            <seg n="bf304fa1">
              Annie Lööf säger att mitt Sverige inte är hennes Sverige. Det
              håller jag med om. Jag har förvisso ingenting emot mångfald. Jag
              har ingenting emot att det lever människor i det här landet som
              kommer från något annat land, så länge de vill ta del av vårt
              land och bli en del av vårt svenska samhälle.
            </seg>
            <seg n="aa524a67">
              Jag har inget emot att vi tar till oss lite olika kulturer eller
              influenser från olika kulturer runt om i världen. Däremot är jag
              stark motståndare till det splittrade land som Annie Lööf och
              hennes kumpaner i regeringen och bland de övriga sju riksdagspartierna
              här har skapat. Det samhället är jag emot, och det kommer jag
              att bekämpa.
            </seg>
          </u>
          <note n="919c93f3">
            I detta anförande instämde Erik Almqvist (SD).
          </note>
          <note type="speaker" n="d35cb36b">
            Anf. 93 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-34" n="6917bfad">
            <seg n="fd58d721">
              Fru talman! Det är just det splittrade och otrygga Sverige som
              Sverigedemokraterna snickrar på. Det är det som blir resultatet
              med färre händer i vården. Det är det som blir resultatet med
              färre pengar till färre poliser. Det är det som blir resultatet
              av Sverigedemokraternas politik med färre skattebetalare.
            </seg>
            <seg n="a28cb248">
              Om man isolerar Sverige exempelvis genom att försvåra för tjänstehandel,
              gå ut ur EU eller effektivt begränsa arbetskraftsinvandringen
              lägger man en blöt filt över tillväxt och jobbskapande i Sverige.
            </seg>
            <seg n="6f684ef2">
              Din politik, Jimmie Åkesson, göder utanförskap, gängbildning
              och kriminalitet. Vill man komma åt brottsligheten är det precis
              tvärtom man ska jobba, alltså genom att ha en politik som skapar
              fler jobb och som skapar en högre tillväxt.
            </seg>
            <seg n="8d0dc6d0">
              Vill man komma åt otryggheten, få kortare vårdköer och fler händer
              i vården behövs fler skattebetalare. Då kan vi inte skicka hem
              var femte personlig assistent eller var fjärde tandläkare i det
              här landet.
            </seg>
            <seg n="e64665d4">
              Mitt Sverige bygger på mångfald och på en respekt för den mångfalden.
            </seg>
          </u>
          <note type="speaker" n="b669f2f8">
            Anf. 94 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-8" n="a1fb32c6">
            <seg n="cc3df903">
              Fru talman! Jag har inte för avsikt att skicka hem vare sig personliga
              assistenter eller några andra därmed fick jag det sagt igen.
            </seg>
            <seg n="1efc3104">
              Vem är det som haft makten de senaste decennierna? Ja, inte jag.
              Det är inte jag som har skapat det splittrade samhälle som vi
              i dag har. På Annie Lööf låter det som att vi inte har några problem
              men att vi, om jag skulle få någonting att säga till om, skulle
              få en massa problem.
            </seg>
            <seg n="3d562938">
              Faktum är att vi redan i dag har problem. Vi har en extrem segregation.
              Vi har ett väldigt splittrat samhälle. Annie Lööf talar om gängbildningar.
              Ja, åk ut till vilken förort som helst eller till vilken stor
              eller medelstor stad som helst i Sverige i dag! De här gängen
              finns. De slåss. Det finns redan enorma motsättningar och enorma
              spänningar inbyggda i det svenska samhället.
            </seg>
            <seg n="dacea9ed">
              Det är inte min politik som skapat det, utan det är den politik
              som Annie Lööf och den här regeringen står för och den politik
              som övriga sju riksdagspartier står för, inte min politik, som
              skapat det. Jag vill motverka nämnda utveckling. Det är vad min
              politik går ut på.
            </seg>
          </u>
          <note type="speaker" n="5baf4c81">
            Anf. 95 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-10" n="ecb7a779">
            <seg n="509fc62b">
              Fru talman! Jimmie Åkesson beskrev i inledningen av sitt anförande
              sitt partis roll som vågmästare i Sveriges riksdag. Statsministern
              ligger nog inte sömnlös och oroar sig över er roll som vågmästare.
              Ungefär nio gånger av tio då det verkligen gäller här i kammaren
              röstar ni lojalt med den borgerliga regeringen och dess förslag.
            </seg>
            <seg n="2561dea3">
              Tidigare i den här debatten diskuterade jag en central del i
              den borgerliga politiken med statsministern: om vi ska tvinga
              kommuner att privatisera äldreomsorgen genom tvångs-LOV. Det är
              en av de delar av den borgerliga politiken som ni stöder.
            </seg>
            <seg n="35431759">
              Det handlar om att kommunerna inte längre ska ha rätt att välja
              att ha det här som gemensam välfärd, utan riskkapitalbolagen ska
              ha rätt att göra vinst på våra skattepengar. Men vi vet att det
              ger färre anställda och fler otrygga jobb och att det i dag handlar
              om att vi går miste om 20 000 arbetstillfällen på grund av vinsterna
              i riskkapitalbolagen.
            </seg>
            <seg n="855d4516">
              I Dagens Eko i december förra året sade er representant i socialförsäkringsutskottet
              att ni stöder förslaget om tvångsprivatiseringar. Varför gör ni
              det, Jimmie Åkesson?
            </seg>
          </u>
          <note type="speaker" n="270545d6">
            Anf. 96 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-9" n="a1fb32c6">
            <seg n="997a6f9a">
              Fru talman! Jag känner inte till att vi stöder något förslag
              om tvångsprivatiseringar. Vad det handlar om, fru talman, är att
              vi ska ha likvärdig välfärd i hela landet. Någonstans inbillade
              jag mig att också Jonas Sjöstedt vill ha det.
            </seg>
            <seg n="c1c7256c">
              Det blir problem när det är olika regler. Om vissa regler gäller
              i en kommun och helt andra regler gäller i en annan kommun får
              vi inte likvärdig vård och omsorg. Jag menar att välfärden ska
              vara likvärdig. Oavsett vilken kommun vi bor i ska vi ha rätt
              till samma välfärd. Det är liksom utgångspunkten för det svenska
              välfärdssamhället.
            </seg>
            <seg n="2be6a4fa">
              Också jag ser de problem som Jonas Sjöstedt ser med stora privata
              bolag som går in och tjänar pengar på välfärden, flyttar de pengarna
              utomlands och så vidare. Men att samtidigt så kategoriskt vara
              emot all form av privat driven välfärd, att så kategoriskt säga
              att den är dålig och att det offentliga är bra, är inte seriöst.
              Det är inte heller sjyst gentemot alla inom äldreomsorg eller
              assistans eller för den delen inom skolan som gjort aktiva val
              utifrån sina förutsättningar och de villkor de har, utifrån vad
              som passar för deras situation och utifrån vilka intressen och
              behov de har. Man kan ha hittat en utförare som man tycker passar.
            </seg>
            <seg n="45587d32">
              Jonas Sjöstedt vill då säga: Nej, tyvärr, du måste gå till kommunen
              för att få din omsorg, din skola eller vad det nu kan vara. Men
              det är inte ett alternativ här. Vad det handlar om är att hitta
              en balans. Den balansen har jag inga förhoppningar om att hitta
              tillsammans med Jonas Sjöstedt, för han är alldeles för kategorisk
              i de här frågorna. Det är tråkigt.
            </seg>
            <seg n="4c5f723e">
              Jag tycker att Jonas Sjöstedt lite grann ska försöka balansera
              sin retorik när det gäller privata alternativ i välfärden.
            </seg>
          </u>
          <note type="speaker" n="671c3b53">
            Anf. 97 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-11" n="ecb7a779">
            <seg n="1522c899">
              Fru talman! Jag kan konstatera att när Jimmie Åkesson talar om
              likhet i välfärden handlar det om riskkapitalbolagens lika rätt
              att tjäna pengar på våra skattepengar i Sveriges alla kommuner.
              Det är högerpolitik. Du bedriver högerpolitik, Jimmie Åkesson!
            </seg>
            <seg n="a26d8681">
              Du ägnade en betydande del av ditt anförande åt att tala om svenskhet
              och om nationaldagen. Jag kan förstå att man är stolt över att
              vara svensk. Jag är till och med stolt över Loreen när hon i Baku
              vann schlagerfestivalen för Sverige.
            </seg>
            <seg n="0edaf89c">
              Men en sak funderar jag på när det gäller er svenskhet och det
              är hur ni ser på partier i andra länder. Själv var du väldigt
              tidigt ute och gratulerade Sannfinländarna när de gjorde stora
              valframgångar i Finland. Mig veterligt är Sannfinländarna det
              enda partiet i världen som går till val på att vara emot just
              svenskhet. Hur hänger det här ihop?
            </seg>
          </u>
          <note type="speaker" n="dbad246b">
            Anf. 98 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-10" n="a1fb32c6">
            <seg n="7c46704e">
              Fru talman! Möjligtvis finns det då sju partier i denna församling
              som går till val på att vara emot svenskhet.
            </seg>
            <seg n="5f58cf95">
              För att avsluta diskussionen om privata utförare i välfärden:
              Det jag försökt belysa i det Jonas Sjöstedt sagt är att så fort
              det handlar om privata utförare i välfärden är det stora riskkapitalbolag
              som skor sig på stackars arbetare och på sjuka och gamla. Men
              det är inte bara så. De utförarna finns, men det finns också väldigt
              många seriösa utförare.
            </seg>
            <seg n="9d712c21">
              Jag har besökt en rad äldreboenden runt om i landet där de boende
              är oerhört glada över och oerhört nöjda med det de får. De är
              mycket nöjdare än de skulle ha varit om de hade haft kommunal
              omsorg, helt enkelt därför att det de valt mycket bättre passar
              för deras situation.
            </seg>
            <seg n="9f218413">
              Vad ska vi säga till alla dessa om vi ska förbjuda privata alternativ
              i vården? Det är inte seriöst. Låt oss hitta en balans. Jag diskuterar
              gärna med Jonas Sjöstedt om hur vi ska kunna hitta denna balans
              och komma bort från riskkapitalbolagen och ändå kunna behålla
              det som är bra. Jag diskuterar alltså gärna de frågorna.
            </seg>
          </u>
          <note type="speaker" n="4c290a48">
            Anf. 99 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-4" n="3ff53029">
            <seg n="4172b658">
              Fru talman! Jag hade egentligen inte tänkt begära replik, men
              när jag hörde Jimmie Åkessons inlägg kunde jag inte låta bli att
              göra det.
            </seg>
            <seg n="67d50505">
              Jag är svensk, och jag är stolt över vårt land. Jag är stolt
              över det som byggt Sverige. Vi har skäl att vara oerhört tacksamma
              för att få bo i det här fantastiska landet ett land som byggts
              av initiativkraft, öppenhet, tolerans, nyfikenhet, tillit, flit
              och väldigt många andra viktiga egenskaper. Vi har också haft
              en del tur när det gäller naturresurser och annat.
            </seg>
            <seg n="6346718c">
              Vi har väldigt mycket att vara stolta över när det gäller den
              människosyn som präglat vårt land det solidariska sätt på vilket
              vi tar hand om varandra. Vi har många viktiga värderingar tillsammans.
            </seg>
            <seg n="36cc57bb">
              Här står Jimmie Åkesson och i ett näst intill obegripligt inlägg
              talar om att vi inte tillåts fira Sverige, om att det finns en
              ängslighet och ett självförakt och om att en splittringspolitik
              bedrivs.
            </seg>
            <seg n="9632eef1">
              Detta sker en vecka efter det att Sverige firat nationaldagen.
              Det har tv-sänts så att alla svenskar kunnat se det. Hundratusentals
              svenskar har i hembygdsföreningar och i andra sammanhang viftat
              med svenska flaggor och varit stolta över det som Sverige står
              för. Då talar Jimmie Åkesson om ängslighet och självförakt och
              om att man inte tillåts firande! Jag undrar vad Jimmie Åkesson
              vill ha sagt med det inlägget. Vad är meningen med den typen av
              resonemang?
            </seg>
          </u>
          <note type="speaker" n="6aef07da">
            Anf. 100 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-11" n="a1fb32c6">
            <seg n="223cc1f3">
              Fru talman! Jag håller med om den första delen av det som Göran
              Hägglund sade. Det finns mycket som är bra med vårt land, och
              vi har mycket att vara stolta över. Det finns många goda värden
              som har byggt det här landet och det samhälle som vi lever i i
              dag. Som jag försökte säga i mitt anförande glömmer vi ofta bort
              det som tidigare generationers svenskar har uträttat för att vi
              ska kunna leva i det samhälle som vi lever i i dag. Det lyfts
              inte fram på nationaldagen.
            </seg>
            <seg n="d963cea1">
              Den 6 juni, vad är det för datum egentligen? Varför firar vi
              den 6 juni? Det gör vi för att Gustav Vasa valdes till kung. Varför
              var det bra? Han var en riksbyggare, hävdar många. Kalmarunionen
              det fogdevälde som den svenska nationen stod under fick sitt definitiva
              slut. Vi firar svensk självständighet, svenskt självbestämmande
              och svensk frihet. Det är bortglömt i dag. Det är inte det man
              hyllar på nationaldagen. På dem som officiellt hyllar och firar
              den svenska nationaldagen låter det som om Sverige och det svenska
              samhället uppstod för 20, 30, 35 år sedan.
            </seg>
            <seg n="80fe9947">
              Det är det moderna Sverige som framhålls. Det får man gärna göra,
              men inte bara det. Varför kan vi inte också framhålla tidigare
              generationers svenskar som har uträttat något gott för vårt land?
              Det finns många sådana, men det hör man aldrig i diskussionen.
            </seg>
            <seg n="5789048f">
              Det är det jag menar. Varför är vi så ängsliga? Varför kan vi
              inte lyfta fram något som har varit bra innan splittringspolitiken
              tog sin början? Det är det jag gärna skulle se, men jag upplever
              att det finns en ängslan för det. Det är inte bara jag som gör
              det. Efter det tv-sända nationaldagsfirande som både jag och Göran
              Hägglund besökte på Skansen fick jag mycket respons från många
              människor svenskfödda och invandrare som uttryckte att de upplevde
              det som märkligt att vi bara firar det moderna nya Sverige.
            </seg>
          </u>
          <note type="speaker" n="707e7cb6">
            Anf. 101 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-5" n="3ff53029">
            <seg n="64e4800b">
              Fru talman! Man kan säkert ha synpunkter på vad som lyfts fram
              i olika sammanhang, men jag är säker på att det vid många firanden
              runt om i Sverige har lyfts fram viktiga personer och viktiga
              sammanhang i föreningar och civilsamhället som har betytt mycket
              när Sverige som vi känner det i dag har vuxit fram.
            </seg>
            <seg n="2fdb5bd4">
              Väldigt många av de saker som har betytt mycket för det Sverige
              vi har i dag handlar om öppenhet, tolerans, nyfikenhet på andra
              och en önskan att lära av andra. Det är det som har gjort Sverige
              till ett framgångsrikt samhälle. Det handlar också om respekt
              för varandra och om alla människors lika värde.
            </seg>
            <seg n="a8c6bc4f">
              Jimmie Åkesson talar om splittringspolitik. Det är precis det
              som hans parti står för. Vi och de, ni och vi det är det som är
              grunden. Man vill hitta någon annan som står för problemen så
              att man själv kan framstå som lite bättre.
            </seg>
          </u>
          <note type="speaker" n="82c5ea08">
            Anf. 102 JIMMIE ÅKESSON (SD) replik:
          </note>
          <u who="jimmie_akesson_f49647" xml:id="i-6717ee43a0261df2-12" n="a1fb32c6">
            <seg n="fbe267f9">
              Fru talman! Jag hittar gärna någon annan sju partier i riksdagen
              till exempel som har skapat de här problemen. Det är i alla fall
              inte jag. Jag har ingen makt över huvud taget, så jag har inte
              skapat några problem, och ändå finns det problem. Dem har Göran
              Hägglund och hans kolleger skapat.
            </seg>
            <seg n="d16ce541">
              Det är det som är utgångspunkten. Göran Hägglund beskriver ett
              öppet, fantastiskt samhälle där vi bejakar mänskliga rättigheter.
              Det låter ju väldigt bra. Men det finns en baksida av det moderna
              Sverige, nämligen det splittrade samhället, det samhälle som har
              gigantiska problem med segregation och utanförskap. Om vi nu är
              så öppna och fantastiska som vi tror att vi är, så vidsynta och
              duktiga på att integrera människor från en annan del av världen,
              varför är arbetslösheten då så hög bland dessa människor? Varför
              är arbetslösheten bland utomeuropeiska invandrare över 20 procent?
              Jo, därför att vi har misslyckats. Det fantastiska lyckorike som
              Göran Hägglund beskriver och hyllar är ett fantasisamhälle som
              inte finns på riktigt.
            </seg>
          </u>
          <note type="speaker" n="4d2545f7">
            Anf. 103 JONAS SJÖSTEDT (V):
          </note>
          <u who="jonas_sjostedt_818231" xml:id="i-422d1a7c0af680fb-12" n="ecb7a779">
            <seg n="edc75dd7">
              Fru talman! Åhörare! Bästa regering! Den ekonomiska krisen håller
              stora delar av Europa i ett järngrepp. Miljoner unga som hoppades
              på en bra framtid blir arbetslösa och fattiga. Lönerna sänks för
              dem som redan tjänade dåligt. Den lilla välfärd som byggdes upp
              på många håll monteras nu ned snabbt. På diktat av Europeiska
              unionen angrips fackliga rättigheter och kollektivavtal.
            </seg>
            <seg n="5ebce037">
              Samtidigt som det sker rycker Europeiska unionen ut med enorma
              summor i nya nödlån senast till Spanien. Men vem är det som får
              hjälp, och vem är det som betalar?
            </seg>
            <seg n="b4691380">
              Solidariteten i dagens EU har blivit omdefinierad till att skattebetalarna
              får betala bankernas förluster. När bankerna går med vinst får
              ägarna den. När det är förlust skickas den till skattebetalarna.
              Så ser finanskrisens logik ut, enligt Europeiska unionen. Det
              är bankernas förluster som driver krisen framåt. Det är en avreglerad,
              spekulativ finansmarknad som är krisens grund.
            </seg>
            <seg n="dd8f6c5f">
              Runt om i Europa påstår högern att det är för stora offentliga
              utgifter som är krisens orsak. Det förenklade budskapet hör vi
              även här i Sverige. I de flesta fall, det spanska till exempel,
              är det fel. Underskotten beror på krisen, inte tvärtom.
            </seg>
            <seg n="d25e8794">
              EU:s politik för att mota krisen har inte bara skapat en social
              katastrof, utan den är även ett ekonomiskt misslyckande där man
              skjuter problemen framför sig och flera länder nu befinner sig
              i djup recession. Som svar på krisen måste vi reglera en finanssektor
              som har gått över styr. Bankernas ägare och även fordringsägare
              måste ta förlusterna; de kan inte bara skickas vidare. Bankerna
              kan inte vara undantagna från principen att investeringar även
              innebär risk.
            </seg>
            <seg n="df60c30d">
              När samhället tvingas rädda delar av den finansiella sektorn
              ska staten få ägande över bankerna i utbyte. Finanssektorn måste
              regleras med hårdare krav på kapitaltäckning, förbud mot vissa
              former av spekulation och en internationell skatt på finansiella
              transaktioner. Bankerna måste skilja mellan bankverksamhet och
              finansiell handel. Samhällets garantier och därmed indirekta stöd
              ska inte gälla finansiell spekulation.
            </seg>
            <seg n="1df4f7e0">
              Fru talman! Denna kris är också eurons kris. I dag tror fler
              svenskar på ufon än på euron kanske något för Jan Björklund att
              fundera vidare över. Den gemensamma valutan förvärrar krisen.
              Den låser länder med usel konkurrenskraft och fel penningpolitik.
              Den gör det dyrare för euroländerna att låna. Det är dags för
              EU och eurons anhängare att svälja prestigen och de europeiska
              stormaktsdrömmarna och inse att euron var ett misstag. Krisländer
              som Grekland bör erbjudas en ordnad väg ut ur valutaunionen. Alternativet
              kan vara den kaotiska vägen.
            </seg>
            <seg n="830f3a50">
              Sverige har klarat krisen bättre än många andra länder. Det beror
              inte minst på att vi står fria från euron och på att vi har en
              låg statsskuld. Detta ska vi slå vakt om. Folkets nej till euron
              ska respekteras och statsskulden ska inte öka. Låg skuldsättning
              och låga räntor på skulden ger oss större möjligheter att bekämpa
              arbetslösheten och utveckla välfärden. Men arbetslösheten stiger
              även i Sverige, och investeringarna för framtiden är för små.
              Inkomstklyftorna ökar såväl mellan rika och fattiga som mellan
              kvinnor och män. A-kassa och sjukförsäkring måste renoveras och
              ge de utsatta det stöd som de behöver.
            </seg>
            <seg n="fb2700a2">
              Det är nu vi behöver en politik som ökar investeringarna och
              sysselsättningen. Ställda inför klimatkrisen måste denna politik
              också vara en grön investeringspolitik. Vi vill investera det
              enorma ekonomiska utrymme som regeringen använder till sänkt skatt
              för höginkomsttagare, sänkta arbetsgivaravgifter och sänkt restaurangmoms.
            </seg>
            <seg n="e3748f15">
              Med vänsterpolitik skulle Sveriges järnvägar renoveras och byggas
              ut, inte privatiseras. Det är bra för miljön, och det är bra för
              Sveriges konkurrenskraft. Med vänsterpolitik skulle nya miljövänliga
              bostäder byggas där det är bostadsbrist, och gamla slitna fastigheter
              och skolor skulle renoveras.
            </seg>
            <seg n="3bfc946d">
              I Vänsterns Sverige får de arbetslösa goda yrkesutbildningar
              som ger dem arbete och en ny chans. Vi vill satsa på högskola
              och på forskning.
            </seg>
            <seg n="da026fcd">
              Med rätt politik skulle vi kunna ta täten på områden där de nya
              arbetena och de nya branscherna växer fram, som biogas, solenergi
              och vindkraft.
            </seg>
            <seg n="bba41c90">
              Vi vill att fler ska få arbeta med att ta hand om våra barn och
              äldre för en bra kvalitet och en arbetsmiljö där man orkar arbeta
              fram till pensionen. I stället för att sänka skatter, vilket inte
              ger fler jobb, vill vi investera oss ur krisen. Det är arbetarrörelsens
              klassiska politik för att få fart på hjulen och samtidigt bygga
              ett mer jämlikt och ett mer modernt samhälle. Det är en kontrast
              mot denna regerings trötthet och visionslöshet inför utmaningarna.
            </seg>
            <seg n="3e8baf32">
              Fru talman! I krisens spår tvingas människor runt om i Europa
              att lämna sina hem och sina familjer för att söka försörjning.
              Allt fler kommer till Sverige för att söka arbete och framtid.
            </seg>
            <seg n="3a6bcf1e">
              Vi välkomnar att människor kan flytta mellan länder och söka
              arbete på annat håll. Men vi vill att alla ska behandlas lika,
              och så är det inte i dag. I dagens Sverige utnyttjas många som
              kommer hit av skrupelfria arbetsgivare. Lastbilschaufförer får
              några tusenlappar i månaden som betalning och bor i sina lastbilshytter
              veckor i sträck. Många av dem som städar i rika människors hem
              är underbetalda och har dåliga villkor. I köken i restauranger
              i Helsingfors kan man hitta människor som arbetar för 30 kronor
              i timmen och som arbetar alldeles för många timmar. De vågar inte
              säga ifrån av rädsla för att få sparken.
            </seg>
            <seg n="f7d92f70">
              Så ser det ut i dagens Sverige. Lönedumpning och diskriminering
              äter sig in i allt fler branscher. Detta verkar vår regering knappt
              tycka är ett problem. Detta vill vi i Vänsterpartiet göra någonting
              åt, och vi har de konkreta förslagen. Vi vill se över hur F-skattsedlar
              används, vi vill införa ett solidaransvar för huvudentreprenören
              och vi vill ha ett socialt protokoll i EU:s fördrag. Det skulle
              garantera att kollektivavtalen följs i Sverige för alla.
            </seg>
            <seg n="b4730c61">
              En sådan politik vinner alla som arbetar på. De som kommer hit
              utnyttjas inte, och våra villkor på arbetsmarknaden pressas inte
              tillbaka. Det gynnar seriösa företag som behandlar sina anställda
              väl, och det minskar skattefusket.
            </seg>
            <seg n="152ad088">
              På allt fler arbetsplatser breder de otrygga anställningarna
              ut sig. Merparten av de unga som har ett jobb i dag i Sverige
              har en otrygg anställning. Bemanningsföretag ersätter ordinarie
              personal. Visstidsanställningar och timanställningar staplas på
              varandra. Arbetstagaren ska alltid vara utbytbar och alltid vara
              flexibel. Det ger ett otryggt och dåligt arbetsliv. Vi vill att
              en fast anställning med ett bra kollektivavtal ska vara det normala
              på svensk arbetsmarknad. Det ger den som arbetar möjlighet till
              delaktighet, till ansvar, till inflytande och till att vara någonting
              mer än en utbytbar kugge.
            </seg>
            <seg n="7c8f45df">
              Fru talman! Vi ser fram emot valet 2014. Då kan vi få en ny regering
              och en ny politik. Då kan vi bekämpa arbetslösheten, öka jämlikheten
              mellan kvinnor och män och börja minska utsläppen av växthusgaser.
              En huvudfråga för oss i Vänstern blir att sätta stopp för de ogenomtänkta
              privatiseringar som har präglat denna regerings politik. Allt
              fler inser att det privata vinstintresset inte passar överallt.
              Vi behöver apotek i hela Sverige och inte bara där de går med
              vinst. Vi behöver en järnväg som ger en pålitlig service, inte
              som är sönderstyckad av några kortsiktiga privata aktörer. Allra
              tydligast är detta inom välfärden på områden som skola, äldrevård
              och sjukvård. Här passar inte det privata vinstintresset. Välfärden
              ska fördelas efter behov. Den ska styras demokratiskt, och den
              ska vara lika för alla. Men nu tas den bit för bit över av riskkapitalbolag
              som alltid sätter sina egna vinster främst. Vi vet att det innebär
              lägre bemanning, vi vet att det innebär fler otrygga anställningar
              och vi vet att meddelarfriheten inte gäller där.
            </seg>
            <seg n="13fdee92">
              Riskkapitalbolagen sätter skatteflykt i system med räntesnurror
              och moderbolag i skatteparadis. Om deras vinster användes för
              det som de var avsedda för vård och utbildning hade det gett 20
              000 fler som arbetar i välfärden, 20 000 lärare, undersköterskor,
              kuratorer och sjuksköterskor som vi verkligen behöver.
            </seg>
            <seg n="ebb82b99">
              Lösningen på de utmaningar som vi står inför i äldreomsorgen
              är inte kortsiktiga vinstintressen. Det är inflytande för boende
              och personal, det är tillräckligt många anställda, det är en god
              utbildning och det är rätten till heltid. Därför tackar vi nej
              till privata vinster i välfärden.
            </seg>
          </u>
          <note n="ef12a328">
            I detta anförande instämde Bengt Berg, Marianne Berg, Rossana
            Dinamarca, Jens Holm, Siv Holma, Wiwi-Anne Johansson, Jacob Johnson,
            Lars Ohly, Eva Olofsson och Lena Olsson (alla V).
          </note>
          <note type="speaker" n="81c67522">
            Anf. 104 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-35" n="21b5e740">
            <seg n="86d4941b">
              Fru talman! I riksdagsvalet 2010 fick Sveriges riksdag åtta partier.
              Det är åtta partier som naturligtvis inte tycker samma sak, och
              det ska man ha stor respekt för. Fyra av dessa partier har valt
              att dela regeringsmakten och att pragmatiskt söka lösningar trots
              att vi inte tycker samma sak, och vi har i dag gemensamt ställts
              till ansvar för den politik som förs i Sverige.
            </seg>
            <seg n="47277d95">
              De övriga fyra partierna befinner sig i opposition. De delar
              alla uppfattningen att de vill ha makt, men de vill inte dela
              den med någon annan. Därför har vi i dag fått höra fyra exempel
              på revolutioner och kraftiga förändringar av Sverige som ska ske
              i fyra helt olika riktningar, där utgångspunkten är att i princip
              allt lovas till alla och allt är fel i Sverige. Då blir onekligen
              frågan: Vilka revolutioner erbjuder dessa fyra partier i var sin
              riktning, och vad gäller i så fall i Vänsterpartiets fall?
            </seg>
            <seg n="84abfc09">
              Låt oss titta på de drygt 20 år av reformerfarenheter som Sverige
              har haft och som jag menar har lagt grunden för en stark ekonomi
              och möjligheter till jobb, och vi har kunnat fortsätta vara ett
              inkluderande samhälle, förvisso med brister. Det är en lång reformlista
              där alla punkter har det gemensamt att Vänsterpartiet har varit
              emot allting. De har varit mot inflationsmål, mot en oberoende
              riksbank, mot utgiftstak, mot inträde i EU och den gemensamma
              marknaden, mot pensionsöverenskommelsen, mot avregleringar och
              mot arbetslinjen.
            </seg>
            <seg n="48a3b0a6">
              Under en kort tid när det rödgröna samarbetet fanns, det som
              ni nu inte vill tala om eller låtsas som att det existerade, ändrade
              sig Vänsterpartiet något. Men i egen full frihet och revolutionsromantik
              har ni i Vänsterpartiet nu återgått till gamla uppfattningar:
              nej till överskottsmål, nej till utgiftstak, nej till dagens inflationsmål
              och nej till Riksbankens oberoende.
            </seg>
            <seg n="7854a6b6">
              Då blir min fråga: Vad händer med Sverige när grunden för vår
              ekonomi och grunden för vår konkurrenskraft dras undan på det
              sätt som Vänsterpartiet föreslår?
            </seg>
          </u>
          <note type="speaker" n="d8fd26ed">
            Anf. 105 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-13" n="ecb7a779">
            <seg n="3a3caa25">
              Fru talman! Det som skulle hända med Vänsterpartiets politik,
              Fredrik Reinfeldt, är att vi skulle få en högre sysselsättningsnivå
              och större investeringar i samhället. Det är i grunden bra för
              den makroekonomiska utvecklingen. Det bygger på en politik där
              man inte kortsiktigt konsumerar sig ur kriserna utan där man faktiskt
              långsiktigt investerar också för en hållbar utveckling.
            </seg>
            <seg n="f8511ca7">
              Att räkna reformer kan vara farligt. Det kan lätt falla tillbaka
              på en själv. Ser vi på alla avgörande reformer som har skapat
              det goda svenska samhället i form av välfärdsreformer och sociala
              rättigheter har vi röstat för i stort sett alla. Ni har röstat
              emot i stort sett alla, även om ni sällan vill tala om det nu
              för tiden.
            </seg>
            <seg n="c7640c61">
              Sedan framställer statsministern det som att det här finns en
              enig regering och en oenig opposition. Det är naturligt att partier
              har olika åsikter. Men hur enig är statsministerns regering om
              euron, om kärnkraften, om ingångslönerna och om föräldraförsäkringen?
              Denna debatt har varit en uppvisning i oenighet från alliansregeringen
              där alla gör olika utspel hela tiden. Så ser det ut när man öppnar
              tidningen varje dag nu. Man ska ha den ena myndigheten efter den
              andra som kontrollerar till exempel Socialstyrelsen när det gäller
              äldreomsorgen. Det är svårt att hålla koll på allt som nu händer
              i svensk politik. Men ni ska faktiskt regera tillsammans. Det
              enda som man vet är att det är ni moderater som i slutändan bestämmer
              oavsett vad de andra småpartierna faktiskt säger.
            </seg>
            <seg n="cc995934">
              Det verkar som om statsministern nu helst talar om vad som händer
              om två och ett halvt år, när ni har förlorat makten. Jag kan förstå
              det eftersom ni verkar ha brist på idéer i dagens svenska politik.
              Men ni är faktiskt skyldiga att säga vad ni ska göra i dag för
              att få fler i arbete, för att öka investeringarna och för att
              åtgärda klimatproblemen.
            </seg>
            <seg n="fe30b6b0">
              Vi samarbetar gärna med andra partier. Vi kompromissar gärna
              med andra partier. Men då ska det vara en annan inriktning på
              politiken.
            </seg>
          </u>
          <note type="speaker" n="f0361c49">
            Anf. 106 Statsminister FREDRIK REINFELDT (M) replik:
          </note>
          <u who="fredrik_reinfeldt_3ef531" xml:id="i-3c3c605b6a0b0285-36" n="21b5e740">
            <seg n="7fc8d608">
              Fru talman! Vänsterpartiledaren har nu lovat att ni ska vinna
              valet. Två och ett halvt år före valet är det klart. Vänsterpartiet
              meddelar nu att det blir valseger.
            </seg>
            <seg n="78295823">
              Jag har sett denna typ av försök att ta ut segern i förskott
              förut i mitt eget parti. Jag har sett hur vi har gått från höga
              opinionssiffror till att få ett annat valresultat. Jag har lärt
              mig vikten av ödmjukhet, Jonas Sjöstedt. Det saknas i dag i den
              svenska Vänstern.
            </seg>
            <seg n="7b078798">
              Vi får väl se på valdagen 2014 vad som blir det faktiska valresultatet.
              En ny regering, sade Jonas Sjöstedt. Tror han att han får vara
              med i den regeringen? Tror han att det finns någon förberedelse
              för att Vänsterpartiet ska ha något inflytande, att den revolution
              som har rullats ut här på tio minuter från vänsterpartiledarens
              anförande på något sätt ska göra några märken i denna politik?
              Hur vet vi det? Vi får inga svar.
            </seg>
            <seg n="6242e8d0">
              Det är fyra partier i opposition som vill ha makt men som inte
              vill dela den med någon annan. Då föredrar jag vår pragmatism,
              till och med när vi ibland är lite oense. Men det är ett bättre
              svar.
            </seg>
          </u>
          <note type="speaker" n="f368987d">
            Anf. 107 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-14" n="ecb7a779">
            <seg n="8c0239b1">
              Fru talman! Självklart är det väljarna som avgör vem som får
              makten i Sverige 2014. Men vi är beredda att ta fullt regeringsansvar
              för en politik som ökar sysselsättningen, gör någonting åt klimatproblemen
              och stoppar de ideologiskt motiverade privatiseringarna. Vi kommer
              att ge besked både om politik och om regeringsalternativ i god
              tid.
            </seg>
            <seg n="d74a80b8">
              Problemet nu är att vi har en regering som går på tomgång och
              som hellre talar om vad som händer om den förlorar ett val om
              två och ett halvt år än talar om vad den ska göra under dessa
              två och ett halvt år fram till valet. Det är det stora problemet
              i svensk politik i dag. Ni är slut. Ni har slut på idéer, ni är
              tomma och ni är trötta. Ni har ingenting att säga när arbetslösheten
              stiger, när utsläppen av växthusgaser ökar och när otryggheten
              griper omkring sig på arbetsmarknaden. Det är vårt verkliga problem
              just nu.
            </seg>
          </u>
          <note type="speaker" n="320a386f">
            Anf. 108 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-37" n="6917bfad">
            <seg n="247f7b4b">
              Fru talman! Det finns två halvt charmiga perspektiv på Vänsterpartiet.
              Det första är att de som politiker alltid vet bättre än någon
              annan vad som är bäst. Det andra är att det bästa för mormor,
              för eleven och för patienten aldrig kan vara någonting annat än
              den offentliga inrättningen. Och visar det sig att det finns något
              som är bättre än det offentliga ska det förbjudas. Detta kan inte
              sammanfattas som någonting annat än en effektiv jantepolitik.
              Ingen får sporras och ingen får vara draglok, utan alla ska vara
              av samma undermåliga kvalitet.
            </seg>
            <seg n="6991cb72">
              Vänsterpartiet är emot all form av valfrihet inom välfärden.
              För mig är det inte vem som äger väggarna som är det viktigaste,
              utan det viktigaste är att tjänsterna levereras med värme och
              kvalitet och att den enskilde får bestämma, välja och välja bort.
              Det fria skolvalet har till exempel öppnat dörrar som tidigare
              var stängda för ambitiösa flickor med invandrarbakgrund och för
              drivna pojkar från hem utan studietraditioner.
            </seg>
            <seg n="24e4958e">
              Jag skulle vilja fråga Jonas Sjöstedt om er ideologi och er övertro
              på att det är ni vänsterpolitiker som vet vad som är bäst för
              enskilda människor är viktigare än den miljon svenskar som har
              valt privata vårdcentraler, de 25 procent av eleverna som har
              valt friskolor eller de elever som väljer en ambitiös kommunal
              skola utanför sitt bostadsområde. Hur kan Vänsterpartiet sätta
              sig över dessa människors val och valmöjligheter och säga att
              det är fel, fult och förbjud?
            </seg>
          </u>
          <note type="speaker" n="d1d69b8c">
            Anf. 109 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-15" n="ecb7a779">
            <seg n="87f11b3d">
              Fru talman! Jag skulle vilja tacka Annie Lööf för den frågan.
              Den ger mig möjlighet att förklara vår politik. Vi är inte emot
              att man får välja vilken vårdcentral man går till. Vi är inte
              emot privata aktörer i äldreomsorgen. Vi är inte emot att man
              kan ha stiftelser, kooperativ och olika inriktningar på verksamheten.
              Vi tror att det också är bra för utvecklingen av den offentliga
              verksamheten, som minsann ofta har sina brister och behov av att
              utvecklas. Det vi vänder oss emot är att man ska plocka ut privata
              vinstpengar ur den här verksamheten till miljardvinster i riskkapitalbolagen.
              Det är det vi är emot.
            </seg>
            <seg n="4829de7e">
              Det vi hävdar i den svenska debatten är normalt i vår omvärld.
              Åk till Norge och se hur skolan fungerar där! Åk till Danmark
              och Finland! Man kan till och med åka till USA och se ett mer
              restriktivt system när det gäller att plocka ut vinstpengar ur
              skolan. Det är Sverige som är extremt när det gäller privatiseringar.
            </seg>
            <seg n="a80a7946">
              Vi menar att det går upp för allt fler människor att detta fungerar
              dåligt. Det ger en ojämn service. Det missgynnar landsbygd och
              glesbygd och gynnar storstäderna. Det undandrar avgörande resurser
              som hårt arbetande människor har betalat in i skatt. Dessa resurser
              skulle gå till de äldre, till skolan och till grundläggande service,
              men i stället försvinner de till riskkapitalbolag som tackar för
              det genom att skära ned på bemanningen och genom att ha otrygga
              anställningar.
            </seg>
            <seg n="7c45a92c">
              Vill man ha en politik som tar ansvar för att skattepengarna
              ska användas på rätt sätt och för att valfrihet handlar om innehåll
              och inte om valfrihet för profitörerna är det Vänsterpartiet man
              kan rösta på i svensk politik, och det är jag stolt över.
            </seg>
          </u>
          <note type="speaker" n="519ae126">
            Anf. 110 Näringsminister ANNIE LÖÖF (C) replik:
          </note>
          <u who="annie_loof_ce3f5d" xml:id="i-3c3c605b6a0b0285-38" n="6917bfad">
            <seg n="fc60440a">
              Fru talman! Det är varken seriöst eller konstruktivt att som
              Jonas Sjöstedt skylla de utmaningar som svensk välfärd står inför
              på mångfald och valfrihet. Jonas Sjöstedts definition av valfrihet
              är inte någon annans definition av valfrihet. Valfrihet handlar
              inte om att utgå från kommunala politikers möjligheter att driva
              offentliga inrättningar utan om möjligheten för den enskilde,
              för min mormor, för min syster som är elev eller för patienten
              som besöker vårdcentralen, att välja det alternativ som fungerar
              bäst för dem. I de kvalitetsmätningar som har gjorts i de sektorer
              inom välfärden där vi har fritt val visar det sig att såväl brukare
              och föräldrar som medarbetare och lärare är nöjda.
            </seg>
            <seg n="5d72a2ba">
              Jag blir beklämd när jag ser Vänsterpartiets historia. De har
              röstat nej till valfrihet inom skolan och välfärden och nej till
              fler apotek. Kontentan av att öppna marknader är att vi till exempel
              får fler apotek än vad vi hade för ett antal år sedan.
            </seg>
          </u>
          <note type="speaker" n="7e9492e9">
            Anf. 111 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-16" n="ecb7a779">
            <seg n="b07644f5">
              Fru talman! Den aktuella forskningen om det fria skolvalet visar
              att det har stärkt segregeringen och bidragit till dåliga resultat
              i den svenska skolan.
            </seg>
            <seg n="94b47f0d">
              När det gäller apoteken är det ett faktum att ni inte vet vad
              ni ska göra i mars nästa år när en rad apotek runt om i Sveriges
              glesbygd och landsbygd riskerar att läggas ned så att man blir
              helt utan apoteksservice. Det är privatiseringens baksida.
            </seg>
            <seg n="c9c80f7a">
              Det som förvånar mig med den här tilltron till privatiseringarna
              som verktyg är att man inte ser de långsiktiga konsekvenserna.
              Jag kan ta mitt eget hemlän Västerbotten som exempel. Där har
              det etablerats tre privata hälsocentraler. Alla ligger i centrala
              Umeå. Där finns länets rikaste, yngsta och friskaste befolkning.
              Där finns redan god tillgång till vård. Det undandrar resurser
              från landstinget, som måste betala, och nu läggs viktiga delar
              av akutsjukvården ned i inlandskommunerna i stället. Det är baksidan
              av er politik. Det är den landsbygd som ni inte bryr er så mycket
              om längre som betalar privatiseringens pris i Sverige i dag.
            </seg>
          </u>
          <note type="speaker" n="774d4500">
            Anf. 112 Socialminister GÖRAN HÄGGLUND (KD):
          </note>
          <u who="goran_hagglund_85150f" xml:id="i-f112b490a7285bfa-6" n="3ff53029">
            <seg n="58182cd7">
              Fru talman! Samtidigt som vi för vår debatt här i Sveriges riksdag
              utspelas händelser ute i världen som är långt mer dramatiska än
              de problem som vi diskuterar i vårt eget land. När det gäller
              Syrien talas det nu om inbördeskrig, och rapporterna därifrån
              hemsöker rimligen varje anständig människa som tar del av rapporterna
              i vår del av världen.
            </seg>
            <seg n="b951c04c">
              Det här påminner oss om hur lyckligt lottade vi är som får bo
              i Sverige, men också om att vi är en del av en större gemenskap.
              Det som händer i Syrien påverkar också Sverige. Det är en fruktansvärd
              form av förtryck som förekommer i Syrien. Civila formligen slaktas
              löpande runt om i landet. Det får aldrig någonsin råda någon tvekan
              om att vi står upp mot förtryckare oavsett vilken ideologisk flagg
              de vill vifta med.
            </seg>
            <seg n="52337d94">
              Fru talman! Vi har lugnare förhållanden i Sverige. Vi kan diskutera
              politiska skillnader med hetta och ska så göra. Mycket av diskussionen
              i dag har handlat om den ekonomiska politiken. Att lyssna på debatten
              handlar mycket om att höra långa önskelistor läsas upp av oppositionen.
              Där berättar de om vilka fantastiska förhållanden som skulle råda
              i vårt land om de bara fick tillfälle att styra. Samtidigt berättar
              regeringssidan att nyckeln till att införa nya, viktiga reformer
              som förbättrar tillvaron för människor, ökar utrymmet i den egna
              ekonomin och ger mer eget ansvarstagande är vilket ansvar vi tar
              för våra finanser.
            </seg>
            <seg n="d775eddd">
              Regeringen har ständigt fått goda råd och uppslag till nya reformer
              från partier och olika intressen som har goda idéer. Hade vi tagit
              alla dem till oss hade det orsakat en enorm utgiftskaskad som
              i sin tur hade lett till ökad sårbarhet för vårt land. Men vi
              har stått fast vid att vi inte kan spendera mer pengar än vad
              vi faktiskt har. Det är en mycket viktig grund för att kunna fortsätta
              ett viktigt utvecklingsarbete. Genom hushållning och genom långsiktighet
              säkrar vi välfärden. När andra nu tvingas dra ned planerar vi
              nya, viktiga reformer som stärker och utvecklar den svenska skolan
              för våra barn, som förbättrar sjukvården för patienter som behöver
              den och som underlättar den omsorg så många så väl behöver när
              de blir gamla.
            </seg>
            <seg n="ce4a0685">
              Alltsedan regeringen tillträdde och jag blev socialminister har
              vi bjudit in fler aktörer att bidra till att utveckla sjukvården
              och äldreomsorgen. En del av debatten här i dag har handlat om
              just dessa frågor. Vi behövde göra stora förändringar efter en
              tolv år lång tupplur från den tidigare socialdemokratiska regeringen.
              Svensk hälso- och sjukvård med jättelånga köer och kvalitetsbrister,
              och omsorgen på samma sätt, behövde förändringar och vitamininjektioner.
            </seg>
            <seg n="1ecf699b">
              Tidigare hade Sverige monopol som välfärdspolitisk princip. Man
              kunde kalla det mycket, men det var inte ansvarstagande. Det var
              inte att sätta den enskilda patienten i centrum. Det var inte
              att använda offentliga medel för att åstadkomma bästa möjliga
              vård. Våra förändringar har gett kortare köer, fler alternativ
              och bättre vård. Vi vet i dag situationen och kan fortsätta förbättringsarbetet.
            </seg>
            <seg n="02587095">
              Om man tänker efter, också Jonas Sjöstedt: Är det inte genom
              en mångfald av aktörer som utvecklingen över huvud taget går framåt?
              Det sker när man kan jämföra med andra och se de egna resultaten,
              när man kan lära av dem som gör på något annorlunda sätt och lyckas
              bättre genom att olikheter får prövas mot varandra. Genom detta
              kan vi se att det har dykt upp väldigt många skolor människor
              kan välja att gå till eller välja bort om de inte passar. Vi har
              kunnat se 300 nya apotek skjuta upp runt om i Sverige.
            </seg>
            <seg n="21c8eae0">
              Hur många tycker egentligen att det var bättre med offentligt
              monopol för den som behöver vård? Förutom det faktum att vi i
              dag har 200 fler vårdcentraler än vi hade för några år sedan har
              vi nu vårdcentraler med lite olika profil och lite olika inriktning.
              Jag tror att det är bra. Jag tror att det är sättet att fortsätta
              att utveckla vården.
            </seg>
            <seg n="a5927725">
              Jag menar att det inte bara är arrogant och förmätet av politiker
              att tro att monopol är så bra att medborgarna inte ens ska få
              chansen att välja någonting annat. Det är också dålig hushållning
              att försöka sig på något sådant. I arbetet med svensk hälso- och
              sjukvård har vi förstås inte bara haft effektiviteten för ögonen.
              Vi har haft som ideologiskt mål att det är systemen som ska anpassa
              sig till människan. Det är byråkratin som ska underordna sig.
              Det är politiken som ska vara förändringsbenägen. Den ska finnas
              till för den enskilda människan.
            </seg>
            <seg n="c4f78560">
              När sådana idéer luftas blir Vänstern ofta nervös, inte främst
              för att det kommer till nya skolor eller apotek utan för att det
              är nya idéer som vinner spridning. Tidigare betalade många världens
              högsta skatter men fick ändå inte påverka sin egen välfärd. Det
              var politiker som bestämde. Man fick stå med mössan i hand och
              acceptera långa avstånd, stela strukturer och frånvaro av valfrihet.
              Man var nästan omyndigförklarad när man fick veta att systemet
              kom i första hand och man själv i andra. Den tiden är nu förbi,
              och den kommer inte tillbaka.
            </seg>
            <seg n="2dd4fd65">
              Den viktiga grunden är att vi finansierar välfärdssystemen gemensamt,
              och vård och omsorg ges efter behov. Det är så det ska vara, men
              vi inbjuder fler aktörer att vara aktiva. Då säger Vänsterpartiet
              och andra jag ska utmana också Socialdemokraterna att det är alldeles
              fel. Kan man ta ut vinster sker nämligen någonting förfärligt.
              Är det nu så att någon levererar en bra vård, en vård som människor
              väljer och en bra omsorg som människor väljer, och ändå lyckas
              tjäna pengar på detta ska den verksamheten då stängas ned, Jonas
              Sjöstedt? Ska en sådan verksamhet tvingas avsluta sin verksamhet,
              Mikael Damberg?
            </seg>
            <seg n="71c25134">
              Jag tycker inte det. Jag tycker att det är viktigt att vi ställer
              tydliga krav, övervakar genom tillsyn och följer upp men att det
              är möjligt med flera aktörer. Det är nämligen så, vilket har antytts
              tidigare i debatten, att det när man har jämfört inom äldreomsorgen
              har visat sig att det inte finns några strukturella skillnader
              när det gäller kvaliteten mellan offentligt och privat. Varför
              ska man då stänga det ena? Jonas Sjöstedt tycker uppenbarligen
              att det är okej med kommunala verksamheter som inte levererar
              men att det är fel om det är en privat verksamhet som faktiskt
              lever upp till det människor förväntar sig. Det tycker jag är
              ett konstigt synsätt.
            </seg>
            <seg n="fba8b208">
              Jag vill också säga något om familjepolitiken, vilket jag har
              tangerat tidigare i dag. Vi har ökad valfrihet på många olika
              områden, men just när det gäller familjepolitiken blir Vänstern
              oerhört ängslig. När vi talar om vardagsmakt och möjlighet för
              föräldrar att själva bestämma säger man att vi som politiker vet
              bättre. Vi ska avgöra hur människor ska organisera sin barnomsorg.
              Det finns en form som duger och ska subventioneras, annars ska
              det inte vara någonting. När det gäller föräldraförsäkringen vill
              man från vänsterpartierna gå vidare och kvotera ytterligare.
            </seg>
            <seg n="563f246d">
              Jag tycker att det är ett synsätt som har helt fel perspektiv.
              Våra system och reformer ska rimligen finnas till för att fungera
              i människors vardag. I stället använder vi som politiker dem eller
              man vill använda dem för att styra människors vilja. Det tycker
              jag är helt fel utgångspunkt. Då har man glömt bort vad som är
              politikens uppgift.
            </seg>
            <seg n="a9f4d08e">
              Någon kanske säger att familjepolitiken är något vi kristdemokrater
              talar väldigt mycket om. Ja, det gör vi. Det gör vi för att vi
              tycker att den är oerhört viktig. Vi tror att uppväxten spelar
              en jättestor roll, och vi tror hör och häpna att föräldrar känner
              sina barn bättre än vad kommunalrådet och till och med socialministern
              gör. Därför ska makten i större utsträckning ligga hos föräldrarna,
              inte hos politikerna.
            </seg>
            <seg n="787a1d23">
              (Applåder)
            </seg>
          </u>
          <note n="28d0d0ab">
            I detta anförande instämde Yvonne Andersson, Annika Eclund, Lars
            Gustafsson, Lars-Axel Nordell, Anders Sellström och Roland Utbult
            (alla KD) samt utbildningsminister Jan Björklund (FP).
          </note>
          <note type="speaker" n="7bbf5f9b">
            Anf. 113 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-17" n="ecb7a779">
            <seg n="9690d18e">
              Herr talman! Jag skulle vilja ta upp en fråga Göran Hägglund
              inte berörde i sitt anförande och som jag faktiskt inte har hört
              någon kristdemokrat tala om sedan Anders Wijkman var i slag för
              partiet. Det handlar om klimatet.
            </seg>
            <seg n="b623939d">
              Vi står inför en avgörande uppgift: att minska utsläppen av växthusgaser.
              Vi vet att de ökar globalt, och vi vet att utsläppen ökade med
              11 procent i Sverige under det senaste året vi har statistik från,
              2010. Det är mycket, och det är en bekymmersam siffra.
            </seg>
            <seg n="299296ea">
              Det finns mycket att göra. Det handlar om att bygga ut järnväg
              för att få bort tung lastbilstrafik. Det handlar om att satsa
              mer på solenergi, vindkraft och biogas. Det handlar om att utveckla
              klimatinvesteringsprogrammen i stället för att avveckla dem, som
              regeringen vill. Det handlar om att renovera gamla, slitna fastigheter
              så att de släpper ut mindre energi. Vi vet hur man gör för att
              minska utsläppen av växthusgaser; problemet är att vi inte gör
              det i Sverige i dag.
            </seg>
            <seg n="1b674d2b">
              Vi har ett helt program, och vi vill att man ska höja ambitionsnivån
              till att minska utsläppen med 45 procent till år 2020. Vi vill
              att man ska göra det i Sverige, inte i andra länder.
            </seg>
            <seg n="e4424dcd">
              Regeringens klimatpolitik har vilat väldigt tungt på det som
              sker inom den europeiska unionen. Där är det enskilt viktigaste
              inslaget handeln med utsläppsrätter. Man har satt en väldig tilltro
              till att denna handel ska få ned utsläppen. Det vi nu ser är att
              handeln med utsläppsrätter i det närmaste har kollapsat. Priserna
              är enormt låga de är nere på 58 kronor per ton. Vi ser att det
              är ett stort överskott på utsläppsrätter och att detta överskott
              ser ut att öka.
            </seg>
            <seg n="2804f62b">
              Vi har förslag på åtgärder för hur man kan få tillbaka utsläppshandeln
              till ett fungerande system igen. Hur ser Kristdemokraterna på
              detta? Hur vill ni få ordning på utsläppshandeln i klimatpolitiken?
            </seg>
          </u>
          <note type="speaker" n="8dc3afd9">
            Anf. 114 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-f112b490a7285bfa-7" n="3ff53029">
            <seg n="2359e188">
              Herr talman! Det Jonas Sjöstedt tar upp är förstås en ödesfråga
              för mänskligheten där vi behöver gemensamma tag. Det fråntar dock
              inte varje enskilt land och varje person skyldigheten att fundera
              över vilka åtgärder som krävs för att möta denna enorma utmaning.
            </seg>
            <seg n="ceb2e095">
              Jag tror att Jonas Sjöstedt är väl bekant med att regeringens
              satsningar på infrastrukturområdet är historiskt höga. I höst
              kommer en ny infrastrukturproposition. Sverige har en i många
              avseenden god infrastruktur, men vi är som bekant ett glest befolkat
              land och kan inte genom tågtrafik ersätta all biltrafik.
            </seg>
            <seg n="4f84c6cb">
              Jonas Sjöstedt vänder sig mot att vi använder resurserna på ett
              sådant sätt att vi också kan genomföra klimatåtgärder i andra
              länder. Jag tycker tvärtom att det är en mycket god idé. Vi använder
              pengarna på det mest effektiva sättet. Vi får de största klimateffekterna
              per krona genom att använda dem i det som kallas flexibla mekanismer.
              Det är av jättestor betydelse.
            </seg>
            <seg n="17d46a79">
              När det gäller handel med utsläppsrätter får man säga att det
              är ett första försök att ta sig an problemet. Vi kommer säkert
              att behöva genomföra förändringar över tid. Men det är också ett
              system som är starkt beroende av hur konjunkturutvecklingen ser
              ut. I dag finns det naturligtvis många industrier som till följd
              av den ekonomiska situationen går på sparlåga eller helt och hållet
              vilar. Det är klart att detta spelar spratt i de här sammanhangen.
            </seg>
            <seg n="2a918811">
              Jag skulle vilja komma tillbaka till något jag talade om i mitt
              anförande. Hur kan det komma sig, Jonas Sjöstedt, att det är klokt
              att stänga en väl fungerande omsorg som drivs privat medan man
              ska fortsätta med en kommunal omsorg som inte fungerar väl? Hur
              kan det hänga ihop?
            </seg>
          </u>
          <note type="speaker" n="8f6fe9af">
            Anf. 115 JONAS SJÖSTEDT (V) replik:
          </note>
          <u who="jonas_sjostedt_818231" xml:id="i-422d1a7c0af680fb-18" n="ecb7a779">
            <seg n="a64ba06a">
              Herr talman! Om den privata aktören också satsade sina vinstpengar
              på verksamheten, vilket vi vill, skulle verksamheten bli ännu
              bättre.
            </seg>
            <seg n="44731844">
              När det gäller klimatfrågan kan jag konstatera att Göran Hägglund
              inte har förslag på en enda ny åtgärd som skulle minska utsläppen
              i Sverige, trots att vi har ett akut läge med ett kollapsat system
              för handeln med utsläppsrätter och ökande utsläpp i Sverige och
              globalt. Det bekymrar mig.
            </seg>
            <seg n="8310cba1">
              Självklart ska vi ge klimatbistånd, men det är inte lika självklart
              att vi ska räkna in utsläppsminskningar som skett i andra länder
              i vår egen minskning. Vi släpper ut kanske fem gånger så mycket
              per person som den här planeten tål. Ni har helt enkelt inte tillräckligt
              hög ambitionsnivå i klimatpolitiken.
            </seg>
            <seg n="9a047cb4">
              Det går att åtgärda bristerna i handeln med utsläppsrätter genom
              att ha ett golvpris, genom att begränsa tilldelningen av utsläppsrätter
              och genom att auktionera ut dem och inte tilldela dem gratis.
              Det förvånar mig att Kristdemokraterna, som borde vara partiet
              som värnar Skapelsen, inte har en mer aktiv politik på det här
              området.
            </seg>
          </u>
          <note type="speaker" n="2e36bfe3">
            Anf. 116 Socialminister GÖRAN HÄGGLUND (KD) replik:
          </note>
          <u who="goran_hagglund_85150f" xml:id="i-97e0d414d169f4de-0" n="3ff53029" next="i-764d1190d4cc9aa3-0">
            <seg n="c2f0277d">
              Herr talman! Jag talade inte om bistånd utan om de flexibla mekanismerna.
              Enligt min uppfattning är det absolut klokare att använda pengar
              där vi får största möjliga klimateffekt. Jonas Sjöstedt står för
              någonting annat, som gör att vi får mindre begränsningar av klimatutsläppen
              än vad världen behöver. Det tycker jag är en oerhört olycklig
              strategi.
            </seg>
            <seg n="4da19de0">
              Regeringen har en väldigt tydlig politik. Sverige går i spetsen,
              men mer behöver göras. Vi behöver hela tiden utveckla nya metoder
              och se till att vi gör det i ett internationellt sammanhang. Sverige
              står för en liten del. Vi ska ta vårt ansvar. Men vi behöver också
              se till att vi får andra med. Därför är den internationella arenan
              viktig.
            </seg>
          </u>
          <note n="4742241c">
            Partiledardebatten var härmed avslutad.
          </note>
          <note n="bd12937b">
            2 § Justering av protokoll
          </note>
          <note n="5038af37">
            Justerades protokollet för den 7 juni.
          </note>
          <note n="aabeeb05">
            3 § Avsägelser
          </note>
          <note n="ecb45bda">
            Andre vice talmannen meddelade att Margareta Pålsson (M) anhållit
            om entledigande från uppdraget som ledamot av riksdagen från och
            med den 1 september 2012.
          </note>
          <note n="5ad95927">
            Kammaren biföll denna anhållan.
          </note>
          <note n="9211fa1a">
            Andre vice talmannen meddelade att Kenneth Johansson (C) anhållit
            om entledigande från uppdraget som ledamot av riksdagen från och
            med den 1 september 2012.
          </note>
          <note n="5ad95927">
            Kammaren biföll denna anhållan.
          </note>
          <note n="86632474">
            Andre vice talmannen meddelade
          </note>
          <note n="ebeeea93">
            att Margareta Pålsson (M) avsagt sig uppdraget som ledamot i
            utbildningsutskottet från och med den 19 juni,
          </note>
          <note n="8169bede">
            att Elisabeth Svantesson (M) avsagt sig uppdragen som ledamot
            i finansutskottet och EU-nämnden,
          </note>
          <note n="75901b29">
            att Peder Wachtmeister (M) avsagt sig uppdragen som ledamot i
            kulturutskottet och som suppleant i EU-nämnden,
          </note>
          <note n="2af0fdc6">
            att Tomas Tobé (M) avsagt sig uppdraget som ledamot i arbetsmarknadsutskottet
            från och med den 19 juni samt
          </note>
          <note n="ac6b04a2">
            att Amir Adan (M) avsagt sig uppdraget som suppleant i kulturutskottet.
          </note>
          <note n="c2017fd2">
            Kammaren biföll dessa avsägelser.
          </note>
          <note n="410b2a25">
            4 § Anmälan om kompletteringsval till utskott och EU-nämnden
          </note>
          <note n="86632474">
            Andre vice talmannen meddelade
          </note>
          <note n="1f4ca2dc">
            att Moderata samlingspartiets riksdagsgrupp på grund av uppkomna
            vakanser anmält Peder Wachtmeister som ledamot i finansutskottet
            och EU-nämnden, Tomas Tobé som ledamot i utbildningsutskottet
            från och med den 19 juni, Elisabeth Svantesson som ledamot i arbetsmarknadsutskottet
            från och med den 19 juni samt Amir Adan som ledamot i kulturutskottet.
          </note>
          <note n="d78b1014">
            Andre vice talmannen förklarade valda till
          </note>
          <note n="f24d10f7">
            ledamot i finansutskottet
          </note>
          <note n="bb3d019c">
            ledamot i kulturutskottet
          </note>
          <note n="2648c951">
            ledamot i EU-nämnden
          </note>
          <note n="c9175f22">
            Andre vice talmannen förklarade valda från och med den 19 juni
            till
          </note>
          <note n="9dd6595d">
            ledamot i utbildningsutskottet
          </note>
          <note n="1f743826">
            ledamot i arbetsmarknadsutskottet
          </note>
          <note n="d361da41">
            5 § Ledighet
          </note>
          <note n="ed4ce02b">
            Andre vice talmannen meddelade att Fredrick Federley (C) ansökt
            om ledighet under tiden den 3 september 201226 april 2013.
          </note>
          <note n="32640d24">
            Kammaren biföll denna ansökan.
          </note>
          <note n="4ae1eda5">
            Andre vice talmannen anmälde att Johan Hedin (C) skulle tjänstgöra
            som ersättare för Fredrick Federley.
          </note>
          <note n="542101f4">
            6 § Meddelande om ändring i kammarens sammanträdesplan
          </note>
          <note n="47aff0d1">
            Andre vice talmannen meddelade att voteringen torsdagen den 14
            juni kl. 12.00 skulle utgå.
          </note>
          <note n="ade65674">
            Voteringen kl. 16.00 skulle äga rum enligt tidigare planering.
          </note>
          <note n="55e27c47">
            7 § Meddelande om skriftliga frågor under sommaruppehållet
          </note>
          <note n="3351f389">
            Andre vice talmannen meddelade att skriftliga frågor som lämnats
            in under tiden torsdagen den 21 juni kl. 10.00fredagen den 7 september
            skulle besvaras av statsråd inom fjorton dagar efter det att frågan
            hade framställts.
          </note>
          <note n="9a1dc9d4">
            8 § Anmälan om fördröjt svar på interpellation
          </note>
          <note n="395248d5">
            Till riksdagen hade inkommit följande skrivelse:
          </note>
          <note n="b41b321f">
            Interpellation 2011/12:387
          </note>
          <note n="3f932246">
            Interpellation 2011/12:387 Kommunala energibolag
          </note>
          <note n="405f1d55">
            Interpellationen kommer att besvaras onsdagen den 20 juni 2012.
          </note>
          <u who="goran_hagglund_85150f" xml:id="i-764d1190d4cc9aa3-0" n="3ff53029" prev="i-97e0d414d169f4de-0">
            <seg n="dff3768b">
              Skälet till dröjsmålet är tidigare inbokade arrangemang och resor.
            </seg>
          </u>
          <note n="e8a89da1">
            Fredrik Ahlén
          </note>
          <note n="2fcf8cb5">
            9 § Hänvisning av ärenden till utskott
          </note>
          <note n="c0913d05">
            Föredrogs och hänvisades
          </note>
          <note n="10458526">
            10 § Förnyad bordläggning
          </note>
          <note n="9939bdc0">
            Föredrogs och bordlades åter
          </note>
          <note n="18567848">
            11 § Djurskydd och djur som används för vetenskapliga ändamål
          </note>
          <note n="5bd5ad0b">
            Föredrogs
          </note>
          <note type="speaker" n="0c336123">
            Anf. 117 SARA KARLSSON (S):
          </note>
          <u who="sara_karlsson_feeb89" xml:id="i-d0cecad3707a0712-0" n="eef1ac14">
            <seg n="a42756d0">
              Herr talman! I dag ska vi debattera miljö- och jordbruksutskottets
              betänkande 21, Djurskydd och djur som används för vetenskapliga
              ändamål . Där behandlas den proposition som regeringen lagt fram
              om försöksdjur och följdmotioner på den, men också ett antal motioner
              som inkommit under den allmänna motionstiden i höstas.
            </seg>
            <seg n="c60c7f24">
              Herr talman! Jag vill börja med att säga några ord om djur som
              används till vetenskapliga ändamål. Varje dag används 2 800 djur
              i djurförsök i Sverige. De stressas och utsätts för sjukdomar
              och olika ingrepp. Det innebär ofta ett stort lidande för djuren.
            </seg>
            <seg n="1827a949">
              Antalet försök måste begränsas. Det är ett arbete som har diskuterats
              och som har pågått länge, men det går långsamt. Vi ser nu också
              hur kemikalietesterna av djur ökar. Det finns stor anledning att
              intensifiera arbetet.
            </seg>
            <seg n="90853849">
              Propositionen kommer som en följd av ett EU-direktiv som ska
              implementeras i Sverige och som handlar om just detta. Principen
              som styr detta arbete brukar uttryckas som 3R på engelska, och
              det står för ersätta, begränsa och förfina. På svenska blir det
              inte tre r, men man säger ändå 3R.
            </seg>
            <seg n="7f9e9ff5">
              Jag är åtminstone inledningsvis glad att regeringen i nuläget
              inte avser att ändra den definition som vi har av djurförsök i
              Sverige, vilket framgår i propositionen. Detta står i motsättning
              till det förslag som presenterats av Djurskyddsutredningen, som
              vill harmonisera den svenska definitionen med EU:s definition.
              Det skulle innebära att många försöksdjur som i dag omfattas av
              den svenska definitionen inte längre skulle göra det. Om de inte
              definieras som försöksdjur måste de inte heller genomgå den etiska
              prövning som sker i de djurförsöksetiska nämnderna. Jag hoppas
              alltså att regeringen står fast vid att inte ändra definitionen.
            </seg>
            <seg n="49b07237">
              Någonting som har anknytning till detta arbete är en diskussion
              som förs inte bara i Sverige utan också på många andra ställen
              inom EU om ett 3R-center som ska samla ansvaret. När man ska jobba
              med att ersätta, begränsa och förfina djurförsöken räcker inte
              de prövningar som sker i de djurförsöksetiska nämnderna, där det
              handlar om att pröva varje enskilt fall. Om man på riktigt ska
              kunna samla arbetet med att ersätta, begränsa och förfina djurförsöken
              måste man arbeta med att sprida kunskap och underlätta validering.
            </seg>
            <seg n="7623a2fa">
              Det arbetet behöver intensifieras i Sverige och i hela EU. Länder
              som Storbritannien har redan gått före och inrättat ett 3R-center.
              Vi skulle gärna se att regeringen tittar på möjligheterna att
              sammanföra resurser som i dag finns, tydliggöra ansvaret och ge
              ett tydligare uppdrag att inrätta ett 3R-center.
            </seg>
            <seg n="a883ce61">
              År 2009 trädde ett förbud i kraft inom EU mot att sälja djurtestade
              kosmetiska produkter, men med detta förbud kom också några undantag
              som ska slopas nästa år, 2013. Vi har sett att det finns krafter
              som vill försöka skjuta upp slopandet av undantagen, vilket vore
              väldigt olyckligt. Vi vill därför se att den svenska regeringen
              aktivt jobbar på inom EU för att slopandet av undantagen inte
              ska skjutas upp.
            </seg>
            <seg n="62d1eaad">
              Herr talman! Betänkandet innehåller, som sagt var, också andra
              förslag på djurskyddsområdet som jag strax ska gå närmare in på.
              Men det känns lite konstigt att diskutera dessa frågor utan att
              alls nämna den utredning om hela djurskyddslagen som presenterades
              i november och som just har varit ute på remiss.
            </seg>
            <seg n="de4d7d7e">
              Det är ett gediget arbete som utredaren har gjort. Man har bland
              annat jobbat mycket med att skapa en tydligare struktur. Någonting
              som utredaren har poängterat, och som väl är det sammanfattande
              draget i utredningen, är en vilja att öka flexibiliteten i lagstiftningen.
              Jag kan förstå att det finns en sådan vilja, dels för att man
              kan behöva anpassa till olika förutsättningar, dels för att nya
              vetenskapliga rön enklare ska kunna implementeras och att det
              ska gå fortare.
            </seg>
            <seg n="82a52280">
              Men man måste också vara medveten om vad detta skulle innebära.
              En ökad flexibilitet och en mer målstyrd lagstiftning där ett
              allt större tolkningsansvar läggs på myndigheter innebär faktiskt
              att vi frånsäger oss delar av vårt politiska ansvar.
            </seg>
            <seg n="89914854">
              Jag ser också att det innebär risker. Jordbruksverket har redan
              i dag att balansera mellan uppdragen att implementera djurskyddslagen
              och att främja det svenska jordbruket. Det behöver inte finnas
              en konflikt däremellan, men den typen av konflikter uppstår ändå
              ofta. Då läggs det ett större ansvar på Jordbruksverket att balansera
              det, och det är egentligen ett politiskt ansvar. En mer målstyrd
              lagstiftning skulle också innebära helt andra krav på tillsynsmyndigheterna.
              Det blir mer svårbedömt.
            </seg>
            <seg n="bcdce5ef">
              Vi kommer att få anledning att diskutera detta vidare när regeringen
              lägger fram sin proposition, men jag ville ändå nämna det. Jag
              ser fram emot fortsatta diskussioner, men det vore också intressant
              att höra några reflexioner från de borgerliga ledamöterna om Djurskyddsutredningen.
            </seg>
            <seg n="bb0f6a03">
              Herr talman! Jag skulle också vilja lyfta fram några positiva
              konkreta förslag från Djurskyddsutredningen som jag hoppas kommer
              att finnas kvar när regeringen lägger fram sin proposition.
            </seg>
            <seg n="7092c94c">
              Det är bland annat att den ska innehålla förslag på förbud mot
              sexuella övergrepp, som riksdagen är ense om, att man vill förbjuda
              vissa typer av djur på cirkusar, även om man skulle kunna gå betydligt
              längre, och att man sätter upp en ambition om att inga djur ska
              stå uppbundna. Jag hoppas att det kommer att finnas en konkret
              plan för hur det ska gå till när regeringen kommer med sin proposition.
            </seg>
            <seg n="1765d592">
              Herr talman! Senast vi debatterade ett liknande betänkande inledde
              jag med att slå fast att djur har rättigheter. Jag tycker att
              det är viktigt att återigen poängtera det. En sådan här diskussion
              måste ta sin utgångspunkt inte bara i på vilket sätt vi kan nyttja
              djur utan också i att djuren i sig har ett värde. Debatten måste
              präglas av värderingar.
            </seg>
            <seg n="b159c0d8">
              Vår djurskyddslag byggs upp just av värderingar. Det finns en
              väldigt stark känsla att djur ska behandlas väl. Därför är principer
              fastslagna om att djur inte ska utsättas för onödigt lidande och
              att de har rätt till ett naturligt beteende. Där finns stora och
              svåra definitionsfrågor, som ger upphov till vissa problem. Men
              det är ändå ett uttryck för vår syn på djur och vår vilja att
              respektera dem. Sedan finns det givetvis en diskussion om hur
              väl vi lever upp till detta. Hur långt har vi kommit? Vart är
              vi på väg?
            </seg>
            <seg n="baea1750">
              Sverige har på vissa områden varit en föregångare, och den borgerliga
              regeringen hävdar ofta att det fortfarande är så. Men stämmer
              det verkligen?
            </seg>
            <seg n="4be69c87">
              Regeringen började med att lägga ned Djurskyddsmyndigheten 2006
              och att rösta ned förslaget om bättre levnadsförhållanden för
              minkar. I vilken riktning förde det oss? En annan fråga som har
              varit aktuell den här mandatperioden är obedövad kastrering av
              smågrisar, där vi ser hur andra länder springer förbi medan regeringen
              har stått passiv.
            </seg>
            <seg n="69085e03">
              Vilka beslut har den här regeringen och de borgerliga partierna
              tagit för att Sverige ska ta täten i djurskyddsarbetet? Ofta låter
              det nästan tvärtom, som att det vore fel att göra det, att det
              är bättre att Sverige ligger lågt.
            </seg>
            <seg n="489867d7">
              För oss socialdemokrater är det ett obegripligt resonemang. Det
              är just omsorgen om djuren och om miljön som är och ska vara det
              svenska mervärdet. För att det ska utvecklas och för att svenska
              konsumenter ska känna förtroende måste man hela tiden ta nya steg.
            </seg>
            <seg n="ff7e3721">
              Men vi vet ju, herr talman, att det inte räcker att stifta en
              lag om lagen inte följs. Därför behövs också en fungerande och
              god tillsyn.
            </seg>
            <seg n="d65ca399">
              Den 1 januari 2009 flyttades ansvaret för djurskyddstillsynen
              över från kommunerna till länsstyrelserna. Vi socialdemokrater
              var väldigt kritiska och motsatte oss det, även om vi var medvetna
              om att det fanns brister i dåvarande tillsyn. Vi menade att man
              skulle tappa samordningsvinster och kunskap om den lokala situationen.
              Men vi sade också att det behövde föras över mer resurser om det
              skulle drivas igenom.
            </seg>
            <seg n="6dc1a5f0">
              Resultatet var förskräckande. Antalet kontroller halverades på
              två år. Nu ser vi att antalet kontroller ökar något, men det är
              inte alls uppe på samma nivåer som tidigare.
            </seg>
            <seg n="a3fbe14c">
              Regeringsföreträdarna brukar säga att reformen är en stor framgång.
              Och visst tittar man på Statskontorets utvärdering av reformen
              visar den på vinster med överflyttningen. Ökad likvärdighet är
              ett exempel som lyfts fram. Det är förvisso något som man redan
              arbetade med under ledning av Djurskyddsmyndigheten, som regeringen
              lade ned. Vi kommer att få fortsätta att följa arbetet och utvärdera
              reformen.
            </seg>
            <seg n="35652de1">
              Jag vill vara tydlig med en sak någonting som de borgerliga ledamöterna
              ofta vill bortse ifrån och det är att antalet kontroller spelar
              roll. Man kan inte bortse ifrån det. Vi socialdemokrater anser
              att den kontrollavgift som avskaffades i samband med omorganiseringen
              ska återinföras. På andra områden där myndigheter bedriver tillsyn
              är det en etablerad princip. Det är inte konstigare än så. Då
              kan antalet kontroller öka. Utan en fungerande tillsyn undergrävs
              hela djurskyddslagen.
            </seg>
            <seg n="038a4f2c">
              Herr talman! Det finns i betänkandet en majoritet för att den
              svenska regeringen ska verka inom EU för att få till stånd en
              märkning av kött som kommer från djur som slaktats utan bedövning.
              I EU finns ett undantag för religiös slakt, något som vi inte
              har i Sverige och som vi tycker är helt oacceptabelt. Det är också
              något som vi har sett missbrukas.
            </seg>
            <seg n="2e55b35a">
              Helst skulle vi se att EU följde Sveriges exempel och att det
              undantag som finns inom EU slopades helt. Men till dess måste
              regeringen verka för en märkning av det köttet. Konsumenterna
              måste kunna känna trygghet när de går till affären och ska handla.
              Regeringen måste driva på. Nu kommer företrädare för de borgerliga
              partierna att gå upp och säga att det är någonting som redan sker,
              men det är felaktigt.
            </seg>
            <seg n="b418a5f2">
              Till sist, herr talman, önskar jag verkligen att jag inte skulle
              behöva stå här också i år och prata om minkarnas situation. Vi
              känner alla till historien och utredningarna som har visat på
              de stora brister som finns i den svenska pälsdjursproduktionen.
              Utredningen från 2003 sade att näringen skulle ha tid på sig till
              2010 att förbättra situationen och bli av med problemen, annars
              skulle den avvecklas. Den proposition som den socialdemokratiska
              regeringen lade fram 2006, i enlighet med utredningsförslaget,
              valde de borgerliga partierna att rösta ned.
            </seg>
            <seg n="e06787f3">
              Nu står vi här 2012, två år efter att problemen skulle vara åtgärdade,
              och ingenting händer. De borgerliga partierna sade då att man
              behövde inhämta mer kunskap innan man gick vidare med skarpa åtgärder.
              Vi vet att den svenska minknäringen fortfarande inte lever upp
              till lagens krav om naturligt beteende. Vi vet att bristerna består.
              Vi vet mycket om vilka behov minkarna har att kunna göra olika
              saker. Vad är det för mer kunskap som de borgerliga partierna
              behöver för att fatta beslutet? Det skulle jag vilja höra.
            </seg>
            <seg n="2caf0c26">
              Jag vill sluta med, herr talman, att yrka bifall till reservation
              15, även om jag såklart står bakom alla de socialdemokratiska
              reservationerna.
            </seg>
          </u>
          <note type="speaker" n="6c244dc5">
            Anf. 118 ÅSA COENRAADS (M):
          </note>
          <u who="asa_coenraads_e4dd7d" xml:id="i-d7337bd428def906-0" n="03d8553d" next="i-680c9a50693e18b1-0"/>
          <note n="c07f2847">
            Herr talman! I dag debatterar vi betänkande 21, som behandlar
            regeringens proposition om skydd av djur som används för vetenskapliga
            ändamål. I betänkandet behandlas även 67 motionsyrkanden från
            allmänna motionsperioden 2011 som rör djurskydd och djurhälsovård.
            Låt mig börja med att yrka bifall till utskottets förslag.
          </note>
          <u who="asa_coenraads_e4dd7d" xml:id="i-680c9a50693e18b1-0" n="03d8553d" prev="i-d7337bd428def906-0">
            <seg n="1eceec6b">
              Redan från början vill jag klargöra att ett bra djurskydd är
              en prioriterad fråga för allianspartierna och en fråga som Landsbygdsdepartementet
              har lagt mycket tid och energi på. Vi har redan genomfört en hel
              del tuffa beslut för att säkra djurens välfärd, och ett helt nytt
              lagförslag om djurskydd är ute på remiss just nu. Det är ett nytt
              förslag som ska göra det bättre för djuren. Den lag vi har är
              ganska gammal.
            </seg>
            <seg n="c5556b23">
              Propositionen vi behandlar i dag gäller framför allt ett utökat
              skydd för djur som används för vetenskapliga ändamål. Djurförsök
              ska vara relevanta för vetenskapen och innebära ett så litet lidande
              för djuren som möjligt.
            </seg>
            <seg n="2eb2a2ff">
              Vi strävar efter en djurförsökspolicy som bygger på 3R-principen.
              3R-principen, som Sara Karlsson har förklarat här i talarstolen,
              är uttryckt i djurskyddslagen, som anger att djur får användas
              i djurförsök endast om syftet med användningen inte kan uppnås
              med någon annan tillfredsställande metod. Djuren får inte utsättas
              för större lidande än vad som är absolut nödvändigt, och så få
              djur som möjligt ska användas i försöken.
            </seg>
            <seg n="cbb7095f">
              Regeringen stöder också metoder som syftar till att ersätta djurförsök
              med djurfria försöksmetoder.
            </seg>
            <seg n="2b0e779a">
              Det är självklart att djur inte ska plågas mer än nödvändigt,
              och det är direkt olämpligt att testa saker på djur när det inte
              är absolut nödvändigt. Eftersom det ibland behöver göras försök
              behöver vi dock regler för hur de ska gå till och kontrolleras.
            </seg>
            <seg n="cf10502d">
              Vi måste komma ihåg att det knappt finns någon medicinsk upptäckt
              som inte har testats på djur innan medicinen har kommit ut på
              marknaden. Vissa läkemedel som upptäckts i Sverige och bidrar
              till svenska arbetstillfällen är dessutom inte tillåtna på den
              internationella marknaden om de inte har testats på djur i försöksstadiet.
            </seg>
            <seg n="afb1c975">
              Framtidens forskning på mediciner och behandlingsmetoder mot
              till exempel cancer, aids och tuberkulos kan fördröjas i åratal
              om vetenskapen inte har tillgång till djurförsök. Sverige riskerar
              att tappa tempot och den ledande position vi har som forskningsnation
              om vi skulle förbjuda djurförsöken helt.
            </seg>
            <seg n="d84d7f37">
              Jag kan garantera motionärerna att andra länder, som har bra
              mycket sämre djurskydd och djurförsökspolicyer än Sverige, gärna
              skulle ta vår plats som ledande forskningsnation om vi försvårar
              möjligheten till djurförsök i det här landet. Vill verkligen motionärerna
              leka med människoliv, svenska arbetstillfällen och svensk toppforskning
              på det sättet?
            </seg>
            <seg n="4a29b0a9">
              Djurförsök ska bedrivas med ansvar och med djurens välmående
              i beaktande, men det är samtidigt solklart att djurförsök behövs.
              Därför inrättas en djurprövningsnämnd.
            </seg>
            <seg n="a9db92a3">
              När vi under förra mandatperioden såg att en del kommuner inte
              genomförde de djurskyddskontroller de varit ålagda att göra och
              därmed inte skötte sitt uppdrag tog vi ett nytt grepp kring djurs
              välfärd och överförde kontrollansvaret på länsstyrelserna.
            </seg>
            <seg n="821ef581">
              Jag vill påminna om att det i över 40 av landets kommuner inte
              utfördes några djurskyddskontroller över huvud taget. Därför lade
              vi över ansvaret på länsstyrelserna för att få ett bättre helhetsgrepp.
              De kontroller som genomfördes var dessutom av skiftande kvalitet
              och frekvens. Nu kan vi konstatera att djurskyddskontrollen över
              hela Sverige är bra mycket bättre och att det är högre kvalitet
              i kontrollerna än tidigare. Fokus hamnar på kvaliteten i stället
              för på kvantiteten, som många i oppositionen verkar tro är det
              viktigaste.
            </seg>
            <seg n="ed8eb8fc">
              Herr talman! Oppositionen har varit väldigt skeptisk till förändringen
              av djurskyddskontrollerna, och det är tråkigt. För oppositionen
              verkar förändringar alltid vara något negativt oavsett om slutresultatet
              blir bättre. Vi ser samhällsproblemen och söker lösningar i stället
              för att blunda för problemen och låtsas som om de inte finns.
              Att gömma huvudet i sanden som en struts är både slarvigt och
              oseriöst.
            </seg>
            <seg n="04e3a12d">
              Sedan länsstyrelserna tog över djurskyddskontrollerna har det
              hänt en hel del, och detta har uppmärksammats. Statskontoret har
              granskat djurskyddskontrollernas utveckling och kommit fram till
              att det i dag genomförs kontroller i alla Sveriges kommuner och
              att antalet kontroller som resulterar i rättsliga ingripanden
              ökar markant.
            </seg>
            <seg n="a99f88c7">
              Statskontoret framhåller också att djurskyddskontrollerna i dag
              är mer träffsäkra än tidigare och att det i större utsträckning
              genomförs ökade kontroller just där man återfinner brister. Beslut,
              förelägganden och åtalsanmälningar håller i dag högre kvalitet
              enligt juristerna på länsstyrelserna. Jordbruksverket drar i en
              analys också slutsatsen att kontrollerna håller en högre kvalitet
              och är effektivare än innan reformen genomfördes.
            </seg>
            <seg n="fbf8b09d">
              Statskontoret nämner dock att antalet kontroller kan öka och
              att det finns utrymme för effektiviseringar i form av mer förebyggande
              arbete, samverkan och utbyte mellan länen. Regeringen har därför
              gett Statens jordbruksverk och länsstyrelserna i uppdrag att inrätta
              ett råd för samordning av djurskyddskontrollfrågorna. Rådet kommer
              att råda bot på bristerna i samverkan och verka för att djurskyddskontrollerna
              blir mer likvärdiga och rättssäkra. Rådet, länsstyrelserna och
              Jordbruksverket kommer kontinuerligt att rapportera till regeringen.
            </seg>
            <seg n="45d3e727">
              Vi har nu påbörjat resan mot en efterlevnad av djurskyddsreglerna
              i Sverige på riktigt. Vi ser samhällsproblemen och söker lösningar.
              Det är skillnad på riktig politik och plakatpolitik!
            </seg>
            <seg n="c0d1736d">
              Jag har besökt många gårdar och pratat med ännu fler lantbrukare
              under den här mandatperioden. Vad jag får höra när jag är ute
              runt om i landet är att djurägarna håller med om att de har ett
              ansvar för att djuren ska må bra. Kontrollerna finns som en försäkran
              om att djuren verkligen mår bra och att lantbrukaren sköter sig,
              men de kommer inte på egen hand att skapa en bättre djurhållning.
              Ett samarbete mellan djurägare och myndigheter är därför av yttersta
              vikt. Mitt intryck är att Sverige tillhör toppskiktet i behandlingen
              av djur, inte på grund av våra kontroller utan på grund av vår
              goda syn på djur och på djurs hälsa och rättigheter.
            </seg>
            <seg n="f5131721">
              Herr talman! Djur ska ha det bra så länge de lever. Det är en
              grundprincip i den svenska djurvälfärden. Därför ska djurens smärta
              vid slakt vara så liten som möjligt. I Sverige har vi hårdare
              djurskyddsregler än resten av EU. Våra regler säger att alla djur
              alltid ska vara bedövade före slakt. EU:s regelverk tillåter ett
              undantag vid religiös slakt. Tyvärr överutnyttjas detta undantag,
              och det är knappast någon hemlighet att flertalet djur i Europa
              som slaktas enligt rituella religiösa regler, så kallad halal-
              och koscherslakt, inte slaktas på grund av att majoriteten efterfrågar
              sådant kött utan för att det är kostnadsbesparande för slakterierna
              att slakta utan bedövning. Det är helt oacceptabelt! Sverige har
              varit väldigt tydligt genom landsbygdsminister Eskil Erlandsson
              om att slakt utan bedövning är olämpligt och att sådant kött ska
              märkas, så att konsumenterna kan göra medvetna val.
            </seg>
            <seg n="0f92704d">
              Världshandelsorganisationens regelverk tillåter inte ett generellt
              förbud mot import av religiöst slaktat kött. Såvida det inte finns
              fara för människors hälsa att äta köttet får vi inte införa importhindrande
              åtgärder. Risken med att driva en protektionistisk politik är
              att ett litet land som Sverige hamnar utanför världshandeln, och
              det kommer vår ekonomi inte att klara.
            </seg>
            <seg n="febc4e57">
              Vi behöver först arbeta för att internationella standarder för
              djurskydd kommer till innan vi kan inkludera detta i WTO:s regelverk.
              Arbetet med att förbättra djurskyddet internationellt har Sverige
              drivit länge, inte minst i EU där vi har nått en viss framgång.
            </seg>
            <seg n="0e5ca769">
              Herr talman! De rödgröna har en större förståelse än Sverigedemokraterna
              för EU:s frihandelspolicy. Men de delar samma syn på importen
              av kött från djur som är religiöst slaktade. Både Socialdemokraterna
              och Sverigedemokraterna har nämligen väckt motioner om en obligatorisk
              märkning av kött från djur som har halal- och kosherslaktats.
            </seg>
            <seg n="bc577e0d">
              Oppositionens motioner syftar till att föra plakatpolitik men
              på två helt olika sätt. Det ena sättet är att få väljarna att
              tro att enbart de bryr sig om djurens välfärd genom att skrika
              högt på regeringen. Det andra sättet är mer främlingsfientligt
              och protektionistiskt. Därför är det anmärkningsvärt att oppositionen
              gör samma sak av sin politik.
            </seg>
            <seg n="374ae8d6">
              Jag vill än en gång klargöra att regeringen sedan länge arbetar
              för märkning och driver frågan inom EU. Vi har tagit upp frågan
              med EU-kommissionären och de andra medlemsstaterna. Vi har understrukit
              orimligheten i att undantaget i artikel 4 utnyttjas av ekonomiska
              skäl. Vi har markerat att detta strider klart och tydligt mot
              lagstiftningens syfte.
            </seg>
            <seg n="88c85e39">
              Regeringen har kraftfullt verkat för att EU behöver harmoniserade
              och gemensamma riktlinjer för slakt. Och riktade kontroller av
              kommissionens granskningsorgan FVO behövs för att lagstiftningen
              ska efterlevas i unionen.
            </seg>
            <seg n="fa5ce85c">
              Trots detta kräver oppositionen ett tillkännagivande från regeringen.
              Det om något är tom politik som luktar populism och plakatpolitik.
            </seg>
            <seg n="56f55594">
              Vi måste komma ihåg att Sverige är en exportnation, och det finns
              många länder som gärna skulle vilja hitta på en anledning att
              försämra vår konkurrenskraft. Därför vore det oklokt av oss att
              förespråka handelskrig med EU och resten av världen. Vi får använda
              de påtryckningsmedel vi har utan att gå i direkt konfrontation.
              Detta sker, som sagt, redan nu.
            </seg>
            <seg n="c9e47597">
              Eftersom regeringen redan arbetar i EU för en märkning av kött
              från djur som slaktats obedövade finns det ingen anledning till
              ett tillkännagivande till regeringen. Vi gör sedan länge exakt
              vad motionärerna vill. Det är därför vi har reserverat oss mot
              Socialdemokraternas och Sverigedemokraternas försök att göra populistisk
              plakatpolitik av en så här viktig fråga.
            </seg>
            <seg n="02107ba6">
              Herr talman! Sverige är ett föregångsland när det gäller djurvälfärd.
              Det är en djurvälfärd som vi kan vara stolta över. Men välfärden
              kan alltid bli bättre, och genom att se samhällsproblemen med
              öppna ögon i stället för att famla i mörkret kan vi göra det bättre
              för både djur och människor.
            </seg>
            <seg n="5e837a6a">
              Propositionen vi debatterar i dag visar hur regeringen satsar
              genom både ekonomiska och politiska påtryckningsmedel för att
              få djurens välfärd tillgodosedd på olika sätt.
            </seg>
            <seg n="41db0e53">
              Jag är oerhört stolt över att representera ett parti och en allians
              som prioriterar djurens bästa i samklang med den svenska livsmedelsindustrins
              intressen.
            </seg>
            <seg n="3eab42ea">
              Vi ska vara stolta över att vi kan upprätthålla vår höga standard
              och att vi successivt lyckas få med oss EU i allt viktigare frågor.
              Vi tar dessutom frågorna på yttersta allvar och kommer att fortsätta
              att arbeta för att Sverige ska ha den bästa djurvälfärden i världen
              samtidigt som vi har ett jordbruk som står sig starkt i internationell
              konkurrens.
            </seg>
          </u>
          <note type="speaker" n="0d9e756e">
            Anf. 119 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-1" n="eef1ac14">
            <seg n="761ade25">
              Herr talman! Jag vill börja med att säga att jag tycker att det
              var osnyggt av Åsa Coenraads att försöka kleta ihop Socialdemokraterna
              med Sverigedemokraterna och kleta på oss åsikter som vi inte har.
              Vi har inte väckt någon motion där utgångspunkten är vad det är
              för typ av religiös slakt, ifall det är halal- eller kosherslakt,
              utan utgångspunkten är att djur inte ska slaktas utan bedövning.
              Det är vår utgångspunkt. Försök inte kleta på oss en massa åsikter
              som vi inte har!
            </seg>
            <seg n="ffd3e286">
              Sedan säger Åsa Coenraads att landsbygdsministern och regeringen
              driver på inom EU för att skapa den här märkningen. Så har det
              inte redovisats för oss. Det som har redovisats för utskottet
              är att landsbygdsministern eller regeringen tänker att det kan
              vara ett sätt. Man har uttryckt att man är försiktigt positiv
              till en eventuell märkning. På samma sätt har landsbygdsministern
              gjort när det gäller andra typer av märkningar, där vi sedan vet
              att han inte driver på. Därför tycker vi att det är viktigt att
              riksdagen är tydlig på den punkten.
            </seg>
            <seg n="ecfbf971">
              Jag ska säga något som rör EU när vi ändå är inne på EU-spåret.
              Jag tog i mitt anförande upp undantagen från förbudet att sälja
              djurtestad kosmetika. Jag hoppas att vi är överens om att det
              är väldigt olyckligt om man lyckas skjuta upp förbudet, så att
              det inte träder i kraft 2013. Jag skulle vilja vet hur regeringen
              arbetar för att motverka att det händer.
            </seg>
            <seg n="2768b79e">
              Jag noterade också att Åsa Coenraads inte nämnde minkarnas situation
              i sitt anförande. Jag undrar fortfarande: Vad är det för mer kunskap
              som behövs? Hur länge ska bristerna få bestå?
            </seg>
          </u>
          <note type="speaker" n="3b14f86c">
            Anf. 120 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-f55520a333da0250-0" n="03d8553d">
            <seg n="2545b72b">
              Herr talman! Jag försöker inte kleta på oppositionen några åsikter
              som ni redan har, Sara Karlsson. Jag tycker att ni har varit ganska
              tydliga med vad ni står för.
            </seg>
            <seg n="1fd4ecf2">
              Vilka ni samarbetar med och vilka ni har tänkt er att samarbeta
              med, när ni har tänkt er att bilda regering efter nästa val, tycker
              jag ska bli väldigt intressant att följa. Men det sköter ni jättebra
              själva, så det tänker jag inte lägga mig i.
            </seg>
            <seg n="d7f2aa52">
              Sara Karlsson nämner de svenska ståndpunkter som vi har kring
              märkning av kött och kött från religiöst slaktade djur. Jag tror
              att Sara Karlsson och jag har varit på samma möte i miljö- och
              jordbruksutskottet där landsbygdsminister Eskil Erlandsson föreläste
              om de svenska ståndpunkterna, som han skulle driva inom EU. Uppenbarligen
              har vi hört helt olika saker.
            </seg>
            <seg n="c181a6e8">
              Att jag inte nämner vissa djurslag i mitt anförande beror på
              att alla djur ska rymmas inom djurskyddslagen. Sara Karlsson nämner
              specifikt minken. Vi har sett problem med minknäringen i Sverige.
              Det finns vissa djurägare som inte har skött sig.
            </seg>
            <seg n="1de6c7fc">
              Som jag har sagt förut i den här talarstolen: Ska man ha djur
              ska man sköta djur. Gör man inte det ska man inte ha djur. Men
              vi kan inte förbjuda hela näringar på grund av att enskilda djurägare
              inte sköter sig.
            </seg>
            <seg n="8d2d540d">
              Vad det gäller minknäringen kommer det nya direktiv som implementeras,
              tror jag, den 1 juli. Där har vi vidtagit åtgärder som är på gång.
            </seg>
          </u>
          <note type="speaker" n="3b3a0bfb">
            Anf. 121 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-2" n="eef1ac14">
            <seg n="1ed4c636">
              Herr talman! Jag tycker inte att vi ska gå in i några diskussioner
              om eventuella regeringsalternativ efter 2014, men som Åsa Coenraads
              påpekar är det ett arbete som vi jobbar med själva.
            </seg>
            <seg n="ba593cfc">
              När det gäller minkarna säger Åsa Coenraads att vi har sett brister.
              Enskilda djurägare har inte skött sig. Jag håller inte med. Det
              är inte en korrekt beskrivning av verkligheten. Det vi har sett
              under många år man har inhämtat kunskap, och man har forskat och
              gjort olika utredningar är att våra regler inte räcker till för
              att leva upp till lagens krav om naturligt beteende.
            </seg>
            <seg n="ba03bb91">
              Då handlar det inte om enskilda djurägare som inte sköter sig
              utan om att vi behöver skarpare regler för att tillgodose minkarnas
              behov. Håller inte Åsa Coenraads med om den verklighetsbeskrivningen?
              Ifrågasätter Åsa Coenraads den forskning som har funnits under
              lång tid, den kunskap som finns och de utredningar som har gjorts
              och presenterats tidigare?
            </seg>
          </u>
          <note type="speaker" n="770cb53c">
            Anf. 122 ÅSA COENRAADS (M) replik:
          </note>
          <u who="asa_coenraads_e4dd7d" xml:id="i-f55520a333da0250-1" n="03d8553d">
            <seg n="c1d23f28">
              Herr talman! Djurskydd är viktigt. Det är därför vi snart presenterar
              en ny djurskyddslag, som jag hoppas att vi får tillfälle att debattera
              mer ingående till hösten.
            </seg>
            <seg n="eeb7e6bd">
              De lagkrav som vi sätter i den här kammaren är de lagkrav som
              djurägarna ska uppfylla. Gör man inte det ska man inte ha några
              djur. Vi har sett att det behövs skarpare regler för all typ av
              djurhållning, och det kommer i och med den nya Djurskyddsutredningen,
              och det kommer i de nya direktiven för pälsnäring. Skarpare regler
              innebär nya lagar, och de lagarna ska följas. Följer man inte
              lagen ska man inte ha några djur. Så enkelt är det.
            </seg>
            <seg n="8df6202a">
              Vi arbetar för att djur i Sverige ska ha det bättre. Därför lägger
              vi fram nya förslag som är skarpare och som kommer att göra att
              djur i Sverige får det bättre. Det kommer också att göra att vi
              får ett konkurrenskraftigt jordbruk i Sverige med näringar som
              mår bra och som kan stå sig starka på den internationella marknaden.
              Det är någonting som vi alla mår bra av i Sverige.
            </seg>
          </u>
          <note type="speaker" n="a9785484">
            Anf. 123 HELENA LEANDER (MP):
          </note>
          <u who="helena_leander_075a02" xml:id="i-e1e34cfe0e224f70-0" n="2d81a98e" next="i-5302e29713ce1af4-0">
            <seg n="7d056581">
              Herr talman! För några veckor sedan besökte jag för första gången
              en minkfarm, eller två faktiskt. Det var en bedövande vacker majdag.
              Skaraslätten stod i blom, och mitt i denna lantliga idyll möttes
              vi av skjul efter skjul med bur efter bur med mink efter mink.
              Det var minkar som precis hade fått sina små valpar, så små att
              de ännu inte kunnat öppna ögonen. Det var ett bedövande oljud
              av minkar som skrek och pep. Varje gallerbur är ungefär lika stor
              som en uppslagen kvällstidning, kanske lite mer avlång.
            </seg>
            <seg n="91265932">
              Det var bästa tiden på året för att visa upp en minkfarm, för
              minkarna hade som sagt var precis fått sina valpar och hade fullt
              upp med dem. Därmed är det inte heller så stora problem med de
              stereotypa beteenden man ofta kan se annars, alltså de upprepade,
              meningslösa beteenden som många djur utvecklar om de hålls i en
              torftig miljö där de inte får utlopp för sina naturliga beteenden.
            </seg>
            <seg n="45c33730">
              Vi såg som sagt inte så mycket av det. Men vi såg minkar som
              klöste och klöste på burväggen som om man kunde gräva sig ut,
              bara man försökte tillräckligt länge. Men det gick ju inte. Nu
              vet inte jag om det berodde på att de bara var stressade över
              att vi var där. Kanske ska man inte dra alltför stora slutsatser
              utifrån ett eller två besök på samma dag, särskilt inte eftersom
              förekomsten av de stereotypa beteendena varierar över året. Allra
              värst är det på vintern då man faktiskt svälter honorna för att
              de sedan ska bli extra fruktsamma när man ger dem massor med mat.
            </seg>
            <seg n="fd9b7113">
              Olika studier ger olika svar på hur vanligt det är med stereotypa
              beteenden hos minkar. Vissa studier visar att runt 70 procent
              av minkhonorna har de här beteendestörningarna på grund av att
              de inte får utlopp för sina naturliga beteenden.
            </seg>
            <seg n="18ae07dd">
              Vad vi däremot inte vet är hur många minkar som är så kallade
              passiva stresshanterare. Aktiva stresshanterare är de som tar
              ut sin frustration genom till exempel stereotypa rörelser, medan
              passiva stresshanterare reagerar med apati. Faktum är att studier
              visar att de passiva stresshanterarna kan ha ännu högre nivåer
              av stresshormoner än de aktiva stresshanterarna. Situationen kan
              alltså vara ännu värre än den bild man får om man bara tittar
              på förekomsten av stereotypa beteenden.
            </seg>
            <seg n="12379706">
              I grunden är det inte särskilt förvånande att minkar inte mår
              bra i bur. Minkar är aktiva rovdjur som i det vilda rör sig över
              stora ytor i vatten och på land och som springer, jagar, klättrar.
              Den förhållandevis korta tid man hållit minkar i farmer har inte
              på något sätt suddat ut dessa naturliga behov och beteenden. Det
              har möjligen gjort minkarna lite lugnare och lättare att hantera,
              men de naturliga beteendena finns ändå kvar som ett behov, och
              när minkarna inte får utlopp för dem mår de dåligt.
            </seg>
            <seg n="c454566d">
              Detta grundläggande problem är ingenting man kommer till rätta
              med med Jordbruksverkets nya föreskrifter som träder i kraft den
              1 juli. Den stora nyheten med dessa föreskrifter är att man bygger
              på burarna med en halv övervåning, och så kan man kalla det för
              etageburar. Det låter ju ganska lyxigt. Fördelen med det är att
              minkarna får möjlighet att klättra, men de minkfarmare vi pratade
              med såg å andra sidan risker för att när man har djuren två och
              två, vilket man brukar ha när man har tagit valparna från honan,
              kan den ena ta lyan och maten medan den andra trängs upp på övervåningen.
              Det är inte heller helt lyckat.
            </seg>
            <seg n="c2f4e102">
              Simbeteendet som minkar ägnar sig åt i det vilda har de ingen
              chans att ägna sig åt i de burarna, trots att studier visar att
              minkarna är starkt motiverade att jobba hårt för att få tillgång
              till simvatten och att tillgång till simvatten också kan minska
              förekomsten av stereotypier och göra att de utvecklas senare.
            </seg>
            <seg n="ed3086d3">
              För djurparker som har minkar krävs stora hägn där minkarna kan
              springa, simma, klättra och dra sig undan när de vill det. Annars
              bryter djurparken mot Jordbruksverkets föreskrifter för hur djurskyddslagen
              ska tillämpas. Men om Jordbruksverket skulle kräva samma sak av
              minkfarmer skulle det bli alldeles för dyrt med pälsen, och minkfarmerna
              skulle få lägga ned. Därför kräver man inte det. Omsorgen om ett
              sjuttiotal minkfarmare har alltså fått bli en ursäkt för att en
              dryg miljon minkar ska hållas under förhållanden som inte lever
              upp till djurskyddslagens krav.
            </seg>
            <seg n="eabe438c">
              Det är inte okej. Djurskyddslagen ska gälla även på minkfarmer.
              I reservation 16 föreslår vi att djurskyddslagen ska gälla även
              för minkar och att det ska förtydligas så att det inte går att
              snacka bort. Det skulle innebära ett slut på svensk minkfarmning
              och ett slut på minkarnas lidande. Det yrkar jag innerligt bifall
              till.
            </seg>
            <seg n="12d7232c">
              Herr talman! Minkfarmningen är ett exempel på hur människor engagerar
              sig i djurens förhållanden. Jag vet inte hur många mejl jag har
              fått de senaste veckorna av människor som verkligen är upprörda
              över hur djuren har det när de lever. Annars tycks det av någon
              anledning som om många människor är mer engagerade i hur djuren
              dör än hur de lever. Alltför få protesterar mot att kycklingar
              är så sönderavlade att de har ständig värk, att grisar får magsår
              av den onaturliga djurhållningen eller att hönor fortfarande sitter
              inspärrade i burar som är så små att de inte ens kan sträcka ut
              vingarna ordentligt.
            </seg>
            <seg n="fe2a4af0">
              Däremot är det många som engagerar sig i frågan om slakt utan
              bedövning. Jag är rädd för att vissa av dem som engagerar sig
              i den frågan har islamofobiska och antisemitiska baktankar och
              mest är ute efter att peka ut vissa grupper som större djurplågare
              än den egna gruppen. Då blundar man för det djurplågeri man själv
              stöder om man köper djurfabrikskött. Man blundar också för att
              de allra flesta svenska muslimer godtar kött från djur som har
              bedövats före slakt, så länge man i övrigt följer halalreglerna.
            </seg>
            <seg n="395ca4bd">
              Jag vill därför vara tydlig med att frågan om slakt utan bedövning
              för mig handlar om djurskydd och inte om religion. För även om
              frågan delvis har kidnappats av människor med en grumlig agenda
              ska vi inte blunda för att slakt utan bedövning är oerhört smärtsamt.
              Det kan ta flera minuter från det att halspulsådern skärs av tills
              djuret är helt dött. Under de minuterna känner djuret en oerhörd
              smärta, stress och ångest allteftersom syrebristen tilltar.
            </seg>
            <seg n="506bc400">
              I Sverige är slakt utan bedövning tack och lov förbjudet, så
              svenska halalslakterier slaktar med bedövning. Däremot kan importerat
              kött mycket väl vara från djur som slaktats utan bedövning, oavsett
              om det står halal på det eller inte. Det kan ju vara ganska praktiskt
              att ta bort ett moment om man ändå får göra det.
            </seg>
            <seg n="d4aa3c35">
              Jag är glad att landsbygdsministern har engagerat sig i den här
              frågan och vill att man ska minska överutnyttjandet av detta undantag.
              För min del tycker jag inte att det ska vara tillåtet över huvud
              taget, men ett första steg skulle i alla fall kunna vara en märkning
              så att konsumenten kan göra ett aktivt val. Vi har fått positiva
              signaler från landsbygdsministern, om än i lite vaga ordalag.
              Åsa Coenraads tyckte att det var väldigt tydligt, men för att
              vara petig tänkte jag läsa upp det skriftliga underlag vi fått
              om vad landsbygdsministern verkligen har sagt: Man framhåller
              att märkning skulle kunna vara ett verktyg och ser fram emot kommissionens
              rapport om märkning.
            </seg>
            <seg n="83480c59">
              Det är försiktigt positivt, absolut, men om vi nu är överens
              om att vi verkligen vill ha en märkning av det här köttet, varför
              då inte bara säga det? Jag tycker inte att vi behöver göra det
              så mycket krångligare än så.
            </seg>
            <seg n="cf3cc13c">
              Herr talman! Som jag var inne på tidigare önskar jag att vi kunde
              ägna lite mer energi inte bara åt hur djuren dör utan också åt
              hur de har det när de lever. Egentligen ser det rätt bra ut i
              djurskyddslagen: Djur ska ha rätt att bete sig naturligt, och
              de ska skyddas mot onödigt lidande. Men tittar vi på hur detta
              översätts i Jordbruksverkets föreskrifter är det plötsligt okej
              med sönderavlade kycklingar eller hönor som inte kan sträcka ut
              vingarna ordentligt eller andra former av djurhållning där djuren
              inte får utlopp för sina naturliga beteenden och där de faktiskt
              lider av olika skäl.
            </seg>
            <seg n="d5fb1bb6">
              Det är ett bekymmer när vi sätter upp en standard i lagen som
              sedan inte följs upp i föreskrifterna som reglerar vad det innebär
              i praktiken. Att då, vilket föreslås i Djurskyddslagsutredningen,
              flytta ned ännu fler bestämmelser på föreskriftsnivå gör mig därför
              lite nervös. Om jag som politiker har ambitionen att stärka djurskyddet
              och förbättra djurens välfärd, hur ska jag då kunna påverka det
              om mitt enda verktyg är djurskyddslagens allmänna bestämmelser
              och portalparagrafer som ändå inte följs i praktiken?
            </seg>
            <seg n="cc5ee984">
              Tyvärr är det många djurskyddsfrågor som jag inte kommer att
              hinna prata om i dag, men eftersom det här betänkandet också behandlar
              en proposition om försöksdjur vill jag säga några ord om just
              det. De förändringarna handlar framför allt om en EU-anpassning
              som förvisso i många fall är bra men knappast revolutionerande
              om vi ska vara ärliga. Om vi på allvar vill ersätta plågsamma
              djurförsök med moderna, djurfria metoder som också ofta innebär
              stora vetenskapliga fördelar behövs lite mer än så.
            </seg>
            <seg n="1451895c">
              Då behöver vi bland annat ett 3R-center som Sara Karlsson var
              inne på. Vi behöver en handlingsplan för hur vi successivt kan
              minska djurförsöken och ersätta dem med bättre metoder. Vi behöver
              mer forskning om dessa moderna metoder, och vi behöver möjligheter
              för djurskyddsorganisationer att överklaga beslut om djurförsök
              som aldrig borde ha tillåtits.
            </seg>
            <seg n="60e7c1af">
              Herr talman! Djuren kan inte själva föra sin talan här i dag.
              De är beroende av att vi kan se längre än till vårt egenintresse.
              De är beroende av att vi kan se djuren som de individer de är,
              med egna känslor, intressen och behov. De har inte själva valt
              att ge sitt liv för att ge oss kött, mjölk, päls eller vad det
              nu är människor begär av dem. Det är en makt som människor har
              tagit sig. Vi kan diskutera om det är rätt eller fel. Det tror
              jag är en fråga som varje människa måste hitta sitt svar på.
            </seg>
            <seg n="b3e87165">
              Men det vi kan och det vi måste göra som politiker är att se
              till att den makten också följs av ansvar. Så länge människan
              håller djur för sin egen skull är det minsta man kan begära att
              djuren får ett gott liv. Jag önskar att vi i dag kan rösta så
              att fler djur får den möjligheten.
            </seg>
            <seg n="787a1d23">
              (Applåder)
            </seg>
          </u>
          <note n="1b70d6f1">
            Anf. 124 ANITA BRODÉN (FP):
          </note>
          <u who="helena_leander_075a02" xml:id="i-5302e29713ce1af4-0" n="2d81a98e" prev="i-e1e34cfe0e224f70-0">
            <seg n="fa2f8ea1">
              Herr talman! I dag debatterar vi ett ämne som är oerhört angeläget.
              Vi har redan märkt här i kammaren att det finns ett stort engagemang
              i frågor om djurskydd och djurförsök.
            </seg>
            <seg n="14a225d9">
              Vid ett samtal jag nyligen hade med en person som arbetar med
              frågor om djurskydd och djurförsök lyfte den personen upp att
              det har hänt mycket positivt under senare år på området. Många
              beslut har fattats i positiv riktning.
            </seg>
            <seg n="bebdd2c5">
              Bland annat lyftes Scaw fram, ett välfärdscenter. Sedan 2008
              samordnas och utvecklas verksamheten inom djurskyddsområdet. Under
              2010 och 2011 har man fått ytterligare 10 statliga miljoner för
              arbetet med samordning. Scaw har också fått uppdraget att vara
              nationell kontaktpunkt för validering, det man här kan översätta
              till utvärdering av alternativ till djurförsök. Man ska arbeta
              fram ett förslag, en strategi, till hur arbetet med alternativa
              metoder kan utvecklas i ljuset av de tre r:ens princip. Det är
              ett uppdrag som ska redovisas till regeringen på fredag denna
              vecka.
            </seg>
            <seg n="eec2592d">
              I detta sammanhang kan jag konstatera att såväl kommissionen
              som medlemsstaterna ska bidra till utveckling och validering av
              alternativa metoder. Samverkan och bästa praxis ska råda. Det
              är ett arbete där Formas tilldelats forskningsmedel för att bidra
              till svenska laboratoriers deltagande i valideringsprojekt på
              EU-nivå.
            </seg>
            <seg n="ac540620">
              Allt detta är mycket välkommet. Jag anser att det också är angeläget
              i det här sammanhanget, herr talman, att lyfta fram det som Åsa
              Coenraads tog upp, nämligen att där det fortfarande inte finns
              alternativa testmetoder utan djurförsök fortfarande används är
              dessa djurförsök många gånger nödvändiga för att rädda människoliv
              och för att lindra mänskligt lidande. De av oss som i förtid mist
              en person som stått oss nära hade innerligt hoppats att forskningen
              gått fortare framåt.
            </seg>
            <seg n="6d921d76">
              Det sker ändå en snabb internationell utveckling, bland annat
              inom Reach, för att använda djurfria metoder, vilket vi alla välkomnar.
              En kommissionsrapport ska tas fram som kan resultera i djurfria,
              billigare och enklare testmetoder.
            </seg>
            <seg n="9ecefe62">
              Man har kommit en god bit på väg med växtskyddsmedelsförordningen.
              Man har kommit ännu längre med kosmetikadirektivet. Det finns
              såväl ett djurförsöksförbud som ett försäljningsförbud av både
              slutprodukter och ämnen testade på djur.
            </seg>
            <seg n="530b418f">
              Valideringsarbetet pågår, och en bortre tidsgräns är satt till
              mars 2013. Här är det viktigt att poängtera att Sverige är fast
              beslutet att inte tillåta en förlängning utan att det är den tidsrymden
              som gäller.
            </seg>
            <seg n="18174bbc">
              Herr talman! För någon månad sedan anordnade Folkpartiet här
              i riksdagen ett mycket intressant djurskyddsseminarium. Det som
              etsade sig fast hos mig var professor Björn Olsens beskrivning
              av antibiotikaresistens. Han redogjorde för att två tredjedelar
              av all antibiotika används för djur. En tredjedel används för
              human konsumtion.
            </seg>
            <seg n="826344f9">
              Björn Olsen nämnde också det positiva med antibiotika, nämligen
              att den har förlängt vår livslängd med ungefär tio år. Det som
              nu är dramatiskt negativt är den resistens som vi alla hotas av.
              Vi har ett stort ansvar att arbeta globalt med frågorna. Vi har
              förbud mot antibiotika i djurfoder, och här behövs ett förbud
              globalt. Vi behöver också gemensamt bygga ordentliga reningsverk,
              och vi måste fortsätta att bedriva tvärvetenskaplig forskning
              för att kunna hantera situationen.
            </seg>
            <seg n="83e02936">
              Folkpartiet har för övrigt under ett antal år drivit på och uppmuntrat
              regeringen att verka för att EU:s centrum för djurskydd ska förläggas
              till Sverige. Det skulle vara ett centrum där denna typ av frågor
              kan hanteras.
            </seg>
            <seg n="010da2c6">
              Herr talman! Under året har vi tagit del av Eva Erikssons djurskyddsutredning
              Ny djurskyddslag . Den har lyfts fram i kammaren vid några tillfällen.
              Det är förstås glädjande att utredningen har presenterats. När
              de vanliga remissomgångarna har genomförts och vi kan se fram
              emot en proposition kommer det sannolikt att visa sig att vi kommer
              att satsa på en skärpning på flera områden. Jag ser fram emot
              de samtalen med oppositionen.
            </seg>
            <seg n="d2e81513">
              Bland annat lyfter Eva Eriksson fram i utredningen att djurskyddsarbetet
              ska vila på etisk grund. Det innebär en djurhållning som ger god
              djurvälfärd både fysiskt och psykiskt. Det är intressant, och
              det är viktigt att den aspekten tas upp. En definition av begreppet
              naturligt beteende tas upp. Där nämns som exempel rörelse, vila,
              sysselsättning, födosök och socialt umgänge. Djurägarens ansvar
              tas också upp. Det är viktigt att vi inte hela tiden tänker att
              det är någon annan som har ansvaret. Det är djurägaren som har
              ett ansvar. Det som också har tagits upp i dag är förslag på ett
              lagförbud mot tidelag, men det har också kommit fram förslag på
              märkning och registrering av katter vilket många har efterfrågat
              under många år. Det är välkommet.
            </seg>
            <seg n="dfbbeed0">
              Eva Eriksson var också pälsdjursutredare för ett antal år sedan,
              och i utredningen lades fram förslag om att näringen skulle få
              tiden fram till 2010 på sig att vidta förbättringsåtgärder. Folkpartiet
              har varit kritiskt till den ytterligare fördröjning som har skett.
              Det har inte varit acceptabelt att ett antal minkuppfödare inte
              varit beredda att snabbt vidta förbättringsåtgärder. Andra har
              gjort det. De har redan infört tvåvåningsburar och berikning.
              De kraven har redan uppfyllts.
            </seg>
            <seg n="a41ae9c7">
              De nya föreskrifterna ligger nu på bordet och innebär ytterligare
              krav på etageburar burar med en och en halv våning högst två djur
              i varje bur och fler berikningar.
            </seg>
            <seg n="02bf5f7a">
              Många av oss har tagit emot mejl och brev. Skörden har varit
              riklig. Jag har försökt som säkert flera av mina kolleger också
              har gjort att besvara så många som möjligt. Det intressanta är
              att i många av breven ifrågasätts bärandet av päls. Här är det
              viktigt att vi politiker är tydliga med att den frågan inte är
              vår uppgift. Om man håller djur för sällskap, mjölkproduktion,
              tävling eller pälsproduktion är inte en politisk fråga. Det är
              däremot en politisk fråga för oss att det oavsett syftet med djuruppfödningen
              ska finnas ett gott djurskydd och en god djuromsorg. Det är vår
              uppgift.
            </seg>
            <seg n="f607cc7f">
              Herr talman! I betänkandet föreslås ändringar i djurskyddslagen
              för att vi ska anpassa oss till EU:s direktiv om skydd av djurförsöksdjur.
              Det handlar om klassificering efter svårighetsgrad, tydligare
              tillståndskrav och avgiftsfinansiering. I de fall som Sverige
              har ett starkare skydd ska vi behålla det. Vi har till exempel
              en vidare definition, vilket också har tagits upp i debatten här
              i dag, av vad som är djurförsök. Den kommer tills vidare, står
              det i betänkandet, att behållas. I utredningen föreslås någonting
              annat. Låt oss ta den debatten lite senare.
            </seg>
            <seg n="8ea63d26">
              De tre r:ens princip är som sagt vår ledstjärna. Det här arbetet
              innebär förbättringar på flera områden. Inrättandet av ett djurskyddsorgan
              kan nämnas. Det är ett organ som ska råda personalen i fråga om
              djurskydd och övervaka verksamheten ur djurskyddssynpunkt. Också
              inrättandet av en central djurförsöksetisk nämnd med en forskarmajoritet
              som har möjlighet att göra egna bedömningar eller en ny bedömning
              föreslås. Förslaget på en central djurförsöksetisk nämnd innebär
              att de andra nämnderna blir regionala. I de här nämnderna finns
              det också representanter för djurskyddet.
            </seg>
            <seg n="81a18a25">
              Herr talman! Jag vill slutligen slå fast att precis som har varit
              uppe i diskussionen driver landsbygdsminister Eskil Erlandsson
              frågan i EU om en märkning så att man vet om djuren har slaktats
              utan föregående bedövning. Det är viktigt, och det är viktigt
              att vi fortsätter att ge landsbygdsministern stöd i de här frågorna.
            </seg>
            <seg n="aec07219">
              Herr talman! Då denna debatt är den sista före sommaruppehållet
              för min del, eftersom jag nästa vecka kommer att delta i Rio +
              20-mötet, vill jag passa på att önska er alla utskottet, personalen,
              herr talmannen och presidiet en riktigt skön sommar.
            </seg>
          </u>
          <note n="0c2bcd2b">
            Jag vill avsluta med att yrka bifall till förslaget i betänkandet
            och avslag på samtliga motionsyrkanden.
          </note>
          <note type="speaker" n="1f943b54">
            Anf. 125 HELENA LEANDER (MP) replik:
          </note>
          <u who="helena_leander_075a02" xml:id="i-e1e34cfe0e224f70-1" n="2d81a98e" next="i-5302e29713ce1af4-1">
            <seg n="8ead568a">
              Herr talman! Jag får tacka Anita Brodén och också önska henne
              en skön sommar och hoppas att hon når framgång i Rio.
            </seg>
            <seg n="779fa6aa">
              Jag tänker inte prata om Rio utan om minkar. Jag har ett minne
              av att jag och Anita Brodén satt i en tv-studio för snart två
              år sedan. Det var hösten 2010, och Djurrättsalliansen hade just
              släppt sina skakande bilder av hur det såg ut på svenska minkfarmer.
              Där fick man inte bara se minkar som snodde av och an i stereotypa
              beteenden utan också minkar som hade rena sår och bitskador. Det
              var verkligen riktigt otäcka bilder.
            </seg>
            <seg n="179e36d7">
              Jag minns att Anita Brodén var bekymrad och sade, precis som
              hon sade i anförandet, att den tidigare Pälsdjursnäringsutredningen
              gav minkfarmningen fram till och med 2010 på sig att komma till
              rätta med de djurskyddsproblem som fanns. Det här var någon gång
              i augusti september, så de hade några månader på sig, och Anita
              Brodén hoppades in i det sista att de skulle fixa det där på sluttampen.
            </seg>
            <seg n="0d418f30">
              År 2010 hann gå till sitt slut, och vi är nu inne på 2012. Tycker
              Anita Brodén att minknäringen har fixat det där nu? Har vi kommit
              till rätta med djurskyddsproblemen eftersom Anita Brodén uppenbarligen
              inte ser några som helst problem med näringen och inte vill stödja
              de lagförslag som vi har från oppositionen om att djurskyddslagen
              ska gälla även på minkfarmer?
            </seg>
          </u>
          <note n="a309bcc3">
            Anf. 126 ANITA BRODÉN (FP) replik:
          </note>
          <u who="helena_leander_075a02" xml:id="i-5302e29713ce1af4-1" n="2d81a98e" prev="i-e1e34cfe0e224f70-1">
            <seg n="8243448d">
              Herr talman! Jag minns den debatten mycket väl. Jag minns också
              att vi var ganska många som var kritiska. Den kritiken har vi
              från Alliansen hållit fast vid. Vi har drivit frågorna, och vi
              har förlitat oss på Jordbruksverket som har agerat.
            </seg>
            <seg n="6db57f5d">
              Minknäringen fick krav på sig att komma med ett åtgärdsprogram.
              Vi avvaktade för att se vad det innehöll. Man lämnade in det,
              och det fick underkänt. Jordbruksverket skickade tillbaka det,
              och på flera punkter fick man återkomma.
            </seg>
            <seg n="5ce3d95e">
              Den här processen tog en viss tid, och vi beslutade oss för att
              vi skulle avvakta och se vad man var beredd att göra. Man återkom
              så småningom med ett nytt program, och då blev det en mer rejäl
              process. Jordbruksverket skrev ned sina föreskrifter som nu har
              varit en vända nere i EU och precis har kommit tillbaka. Nu kommer
              skärpningarna.
            </seg>
            <seg n="54e7d20f">
              Jag sade också i mitt anförande att ett antal av minkuppfödarna
              redan är färdiga med att iordningställa burarna och också med
              att titta på berikning och olika förbättringsåtgärder. Men ett
              antal av dem har inte gjort någonting alls, och då finns det inget
              berättigande för dem. Är man inte beredd att följa lagens krav
              har man inget berättigande att driva sin verksamhet.
            </seg>
          </u>
          <note type="speaker" n="657dec4a">
            Anf. 127 HELENA LEANDER (MP) replik:
          </note>
          <u who="helena_leander_075a02" xml:id="i-e1e34cfe0e224f70-2" n="2d81a98e" next="i-5302e29713ce1af4-2">
            <seg n="3f0e6022">
              Herr talman! Jag hoppas verkligen att de som inte ens kan leva
              upp till föreskrifterna inte ska få fortsätta!
            </seg>
            <seg n="bf8385dc">
              Min lite mer grundläggande fråga är om det räcker att man lägger
              på en halvvåning eller slänger in ett plaströr. Krävs det inte
              någonting mer grundläggande för att minkar ska kunna få det naturliga
              beteende som de enligt djurskyddslagen har rätt till?
            </seg>
            <seg n="1fef8e1a">
              Faktum är att när jag besökte minkfarmerna kunde vi se några
              sådana här plaströr. I burarna med valpar hade de tagit bort plaströren
              för att de bara blev nedbajsade och äckliga, men annars fanns
              det plaströr i burarna. Vi såg några äldre hanar som hade plaströr
              inne sina burar. De hade ingen större glädje av dem, för de tröttnar
              ganska snabbt. I naturen finns ständigt nya stimulanser och impulser
              djuren kan utforska och upptäcka. Det ger en helt annan stimulans
              till djuren än ett plaströr som de ganska snart har upptäckt klart.
            </seg>
            <seg n="5fc591ef">
              Frågan är: Räcker det med de här quick fix-lösningarna, eller
              behövs det mer genomgripande förändringar? Är det rent av så att
              det inte finns förutsättningar för att hålla minkar i bur i linje
              med djurskyddslagens krav? Hur kommer det sig annars att man när
              det gäller djurparker kräver stora inhägnader med simmöjligheter
              för att djurskyddslagens krav ska uppfyllas? När det gäller minkfarmning
              räcker det med de här smågrejerna.
            </seg>
            <seg n="b9593ee6">
              Är Anita Brodén verkligen övertygad om att minkfarmsminkar har
              andra, mindre behov än vad djurparksminkar har? Räcker det med
              de här små förändringarna, eller behöver vi faktiskt lägga ned
              minkfarmerna för att de inte har förutsättningar att erbjuda en
              god välfärd för djuren?
            </seg>
          </u>
          <note n="a85d568a">
            Anf. 128 ANITA BRODÉN (FP) replik:
          </note>
          <u who="helena_leander_075a02" xml:id="i-5302e29713ce1af4-2" n="2d81a98e" prev="i-e1e34cfe0e224f70-2">
            <seg n="ebdcdb98">
              Herr talman! Jag ska, om jag hinner, avsluta med det här om huruvida
              man behöver lägga ned farmerna, för jag har en konkret fråga till
              Helena Leander om päls.
            </seg>
            <seg n="04ae9dd4">
              När det gäller berikning räcker det inte med ett plaströr. Det
              står till och med i föreskrifterna att det ska vara ett par olika
              rör. Det finns olika modeller. Berikningen kommer att innebära
              mer än ett plaströr.
            </seg>
            <seg n="be8978a6">
              Under ett antal år har forskare följt det här tillsammans med
              näringen och jobbat vidare med att se på vad som är naturligt
              för minkarna och vad de behöver. Vattnet har varit en stor fråga,
              men det har också handlat om etageburar och behovet av att komma
              upp en bit, ha koll på läget och kunna få vara lite i fred.
            </seg>
            <seg n="ebe2491b">
              Nu föreslås att det ska vara två minkar i varje bur i stället
              för tre. Näringen har kritiserat det här. Det måste vi följa,
              för är man inte forskare eller inom näringen upplever man kanske
              att det är bättre med två än tre, för djuren får större utrymme
              och det blir färre att kämpa mot när det handlar om mat till exempel.
            </seg>
            <seg n="68986a18">
              Det pågår en ständig diskussion när det gäller vatten. Här går
              åsikterna isär, och det här är sådant som man får jobba vidare
              med. Falangen för vatten säger att det handlar om ett naturligt
              beteende, och att det är när man söker föda som det är viktigt.
              Forskare och förespråkarna för att man inte ska ha vatten säger
              att det är en hälsorisk eftersom vattnet blir förorenat och att
              det bara är initialt som minkarna tycker att det är intressant
              med vatten.
            </seg>
            <seg n="4471c9ca">
              Vi får fortsätta med det här. Det viktiga är nu att samtliga
              som vill fortsätta att vara näringsidkare följer föreskrifterna.
            </seg>
          </u>
          <note type="speaker" n="440caf53">
            Anf. 129 ROGER TIEFENSEE (C):
          </note>
          <u who="roger_tiefensee_2b850e" xml:id="i-c4ff0c9e9327eba1-0" n="bd08f44a">
            <seg n="efb5692d">
              Herr talman, ledamöter och åhörare! Djurskyddsfrågan är en fråga
              som engagerar över hela landet. Den engagerar djurhållande bönder
              och den engagerar oss som medborgare och konsumenter. Och det
              svenska djurskyddet är något som vi ska vara stolta över.
            </seg>
            <seg n="981289f9">
              Vi har en djurhållning och en djurvälfärd i det här landet i
              världsklass. Exempelvis har Sverige som enda EU-land ett absolut
              krav på att djur ska vara bedövade före slakt. Det är ett absolut
              krav utan undantag.
            </seg>
            <seg n="95fa0a9d">
              Huvudregeln, herr talman, i EU är att djur ska vara bedövade
              före slakt, men övriga EU-länder har ett undantag för obedövad
              slakt, ett undantag av religiösa skäl. I hela EU skulle undantaget
              för slakt som sker utan bedövning omfatta 78 procent, men undersökningar
              visar att det kan vara så mycket som 70 procent av slakten inom
              EU som sker utan bedövning. Det är allvarligt och oacceptabelt.
              Och det här handlar då inte om religiositet. Det handlar om ren
              och skär ekonomi, för det är billigare för slakteriet att ha ett
              moment mindre.
            </seg>
            <seg n="7745f7da">
              Herr talman! Det är viktigt att understryka att det finns halalgodkänt
              kött i Sverige av fågel och av får som är bedövade före slakt,
              så det här är ingen fråga om religiositet, även om Sverigedemokraterna
              gärna skulle vilja göra den till det.
            </seg>
            <seg n="a35d5a84">
              Sverige har agerat kraftfullt inom EU för att få behålla vårt
              absoluta krav på att inte ha något undantag av religiösa skäl
              eller undantag över huvud taget för slakt utan bedövning. Det
              fick vi ta strid för.
            </seg>
            <seg n="11df5337">
              Sverige och landsbygdsminister Eskil Erlandsson har också tagit
              initiativ till gemensamma riktlinjer för hur slakten bör gå till
              och kontrolleras just för att inte undantaget ska överutnyttjas.
              Sverige har också föreslagit en märkning på EU-nivå av kött från
              djur som slaktats utan bedövning, just också för att inte undantaget
              ska överutnyttjas.
            </seg>
            <seg n="64353194">
              Därför tycker jag att det är sorgligt att Sverigedemokraterna,
              Socialdemokraterna, Miljöpartiet och Vänsterpartiet vill slå in
              en öppen dörr och göra ett tillkännagivande till regeringen. Det
              tycker jag, herr talman, är att missbruka instrumentet tillkännagivande
              som riksdagen har.
            </seg>
            <seg n="670bba33">
              Herr talman! När det gäller de djurförsök som tas upp i den andra
              delen i betänkandet är det viktigt att jobba utifrån 3R-principen,
              precis som Sara Karlsson påpekade i sitt anförande, att ersätta,
              begränsa och förfina användningen av djurförsök.
            </seg>
            <seg n="8b92909e">
              I morgon tar landsbygdsminister Eskil Erlandsson emot 3R-utredningens
              betänkande. I betänkandet kommer det att föreslås ett 3R-center,
              så även här lyckas oppositionen slå in en öppen dörr. Arbetet
              pågår. Det är ju inte för inte som Eskil Erlandsson och regeringen
              har beställt utredningen. Utredningen kommer som sagt att föreslå
              ett 3R-center. Att jobba utifrån 3R-principen om att ersätta,
              begränsa och förfina användningen av djurförsök tycker jag är
              ett sätt att utveckla nya affärsmöjligheter i Sverige.
            </seg>
            <seg n="b2a244fe">
              För några månader sedan nåddes vi av beskedet att Astra Zeneca
              lägger ned sin forskningsverksamhet i Södertälje. Det är viktigt
              att den kompetens inom toxikologi som finns på Gärtuna, forskningslabbet
              i Södertälje, tas till vara. Regeringen har tillsatt en särskild
              utredare som ska titta på hur man just kan ta till vara den kompetensen.
            </seg>
            <seg n="8352d748">
              I det utredningsunderlag som har lagts fram finns det tankar
              om att inrätta ett toxikologiskt institut. Det är olyckligt och
              en tråkig nyhet att labbet i Gärtuna ska läggas ned, men då har
              vi ett window opportunity, alltså en möjlighet, eftersom det i
              höst kommer att läggas fram en forsknings- och innovationsproposition
              och regeringen i morgon får en 3R-utredning på sitt bord. Då har
              vi en möjlighet att inrätta inte bara ett 3R-center utan att också
              ett toxikologiskt institut med inriktning mot 3R.
            </seg>
            <seg n="a8319f75">
              I Gärtuna forskar man kring läkemedel, men man har en allmän
              toxikologisk kunskap. Den kan användas på kemikalieområdet. I
              EU:s kemikalielagstiftning Reach är den riktigt stora flaskhalsen
              alla djurtester som skulle behövas för att uppfylla Reach. Det
              är därför som vi behöver hitta djurförsöksfria testmetoder. Jag
              menar att det skulle vara en ny näringsmöjlighet för Sverige att
              använda den kompetens som finns i Södertälje och docka ihop den
              med 3R-utredningens förslag om ett 3R-center.
            </seg>
            <seg n="20dbd710">
              Avslutningsvis, herr talman, skulle jag vilja uttrycka min tillfredsställelse
              över de skrivningar som ett enigt utskott har gjort med anledning
              av en motion som lyfter fram rättssäkerheten vid prövningar av
              dispens för att ha häst bakom taggtrådsstängsel. Hästar är flyktdjur,
              och det är riktigt att vi har ett generellt förbud mot att ha
              hästar bakom taggtrådsstängsel. Men det finns olika hästraser.
              Lugna hästar, kallblodiga hästar, nordsvenska hästar är lika lugna
              som nötkreatur. Det är helt okej att ha nötkreatur bakom taggtrådsstängsel.
              Om man har ett sambete skulle det vara ett skäl för dispens.
            </seg>
            <seg n="d9a62fee">
              I dag avslår Djurskyddsmyndigheten dispenser utan motivering.
              Därför är jag väldigt glad för att utskottet har uttryckt i sin
              text att det är viktigt att prövning av dispensansökningar sker
              från fall till fall men att beslutet måste motiveras.
            </seg>
          </u>
          <note type="speaker" n="0a002199">
            Anf. 130 JOSEF FRANSSON (SD):
          </note>
          <u who="josef_fransson_030758" xml:id="i-6fa3a9402917ae7d-0" n="9758b4ea" next="i-6da8e7039e1bb4c2-0">
            <seg n="92a5e4f8">
              Herr talman! I dag debatterar vi djurskydd och djur som används
              för vetenskapliga ändamål. Sverigedemokraterna har i betänkande
              MjU21 tre reservationer som jag vill inleda med att yrka bifall
              till, nämligen reservationerna 1, 18, och 20.
            </seg>
            <seg n="7872234d">
              Jag tänker dock i första hand uppehålla mig vid de frågor som
              behandlar hur djur i Europa får sina halsar avskurna utan bedövning
              och vars kött sedan importeras till intet ont anande svenskar.
            </seg>
            <seg n="5ffdedce">
              I detta betänkande finns ett tillkännagivande från oppositionen,
              som egentligen samtliga partier i sak är helt överens om, nämligen
              att vi i EU ska verka för att allt kött från obedövad halal- och
              kosherslakt ska märkas för att möjliggöra för konsumenten att
              välja bort detta vidriga djurplågeri.
            </seg>
            <seg n="1f288fc7">
              Det är glädjande, men det har skett en radikal åsiktsförskjutning
              som har föregåtts av ett anmärkningsvärt hycklande från samtliga
              partier i riksdagen utom just Sverigedemokraterna, som gång efter
              annan försökt lyfta denna fråga. Låt mig återkomma till detta
              hycklande.
            </seg>
            <seg n="adae9626">
              Herr talman! Jag anser att beröm ska ges när så förtjänas. Med
              detta sagt vill jag utdela beröm till alla de politiker i miljö-
              och jordbruksutskottet som under åren stått upp för svensk djurskyddslagstiftning
              när krav har framförts på att öppna upp för det djurplågeri som
              det innebär med obedövad slakt enligt nämnda religiösa riter.
            </seg>
            <seg n="4cd432da">
              Ser man tillbaka i riksdagens protokoll och dokument hittar man
              ett flertal krav på statssanktionerat djurplågeri från åtminstone
              socialdemokratiskt, kristdemokratiskt och folkpartistiskt håll.
            </seg>
            <seg n="e31012ad">
              Så sent som 2008 behandlades en motion från en folkpartist som
              ville upphäva Sveriges lagstiftade krav på bedövning före avblodning.
              Men beröm ska ges inte minst till vår landsbygdsminister Eskil
              Erlandsson som har varit väldigt tydlig med att försvara den svenska
              djurskyddslagstiftningen, som nu har närmare 75 år på nacken.
              Dock kan jag inte ge vare sig landsbygdsministern eller övriga
              partier något beröm för hur man hanterat frågan om det ritualslaktade
              köttet som väller in över våra gränser från vår omvärld.
            </seg>
            <seg n="c657f5b8">
              Nu ska jag berätta om den krokiga väg som lett fram till dagens
              180-graderssväng och hur dagens nya konsensusfråga kom till när
              det gäller krav på märkning av kött från obedövad slakt.
            </seg>
            <seg n="f5bd9a6f">
              Herr talman! Vi sverigedemokrater lyfte problematiken med import
              av köttprodukter från djur som utsatts för obedövad ritualslakt
              första gången redan i vår skuggbudget 2010.
            </seg>
            <seg n="56690486">
              Den 8 april 2011 lämnade Sverigedemokraterna in en interpellation
              till landsbygdsminister Eskil Erlandsson med frågan om han ansåg
              att svenska konsumenter skulle få veta om kött i affären kom från
              djur som slaktats via plågsam ritualslakt samt huruvida landsbygdsministern
              arbetade för att få till stånd en sådan märkning.
            </seg>
          </u>
          <note n="2204118c">
            Tisdagen den 26 april 2011 svarade ministern på denna interpellation
            och sade då så här:
          </note>
          <u who="josef_fransson_030758" xml:id="i-6da8e7039e1bb4c2-0" n="9758b4ea" prev="i-6fa3a9402917ae7d-0">
            <seg n="0b8126e3">
              Inom EU är grundregeln att djur ska bedövas före slakt. Möjlighet
              finns dock för medlemsstaterna i EU att göra undantag från detta
              krav av religiösa skäl. Det är därmed inte möjligt för Sverige,
              på grund av inre marknadsregler, att ha ett förbud mot införsel
              av kött från djur som har slaktats utan bedövning.
            </seg>
            <seg n="83408ca4">
              Han fortsatte: Jag är därför övertygad om att om konsumenterna
              efterfrågar information om slaktmetod så kommer sådan information
              att ges på frivillig väg, genom märkning eller på annat sätt.
            </seg>
            <seg n="258b72e2">
              Det Eskil Erlandsson sade kan sammanfattas med att här inte finns
              något problem att åtgärda och att eventuell märkning kommer att
              ske på frivillig väg om konsumenterna så efterfrågar.
            </seg>
            <seg n="c825f984">
              Herr talman! I djurskyddsdebatten i kammaren för ett år sedan
              reserverade sig SD till förmån för att Sverige i WTO-förhandlingarna
              skulle driva på för att djurskyddskrav inte ska betraktas som
              ett handelshinder utan att samma djurskyddskrav ska gälla för
              djur och animaliska produkter som importeras som för djur som
              föds upp i Sverige. Inte heller då såg något annat parti problematiken
              kopplad till obedövad slakt.
            </seg>
            <seg n="a790564f">
              Några veckor senare, i maj 2011, släppte EU-kommissionen den
              rapport som har nämnts av tidigare talare och som svart på vitt
              påvisade att det som Sverigedemokraterna påtalat var ett högst
              reellt problem. Rapporten visade nämligen att en mycket hög andel
              av Europas nöt och lamm slaktades med stöd av undantag för religiösa
              regler, för halal och kosher. Rapporten gav belägg för att upp
              till 75 procent av nötdjuren dödades på ett brutalt sätt utan
              bedövning.
            </seg>
            <seg n="6a71d694">
              Eskil Erlandsson intervjuades av DN i samband med släppet av
              denna rapport. Nu kunde han knappast längre hävda okunskap, men
              trots denna information uteblev något aktivt ingripande.
            </seg>
            <seg n="5d646533">
              En tid efter att kommissionen släppt nämnda rapport tyckte jag
              att det var rimligt att vi agerade gemensamt och föreslog därför
              i miljö- och jordbruksutskottet att vi skulle hantera frågan genom
              ett utskottsinitiativ. Om någon mot förmodan hade missat rapporten
              tog jag upp rapportens slutsats att ca 75 procent av nötköttet
              inom EU slaktades utan bedövning.
            </seg>
            <seg n="f099b81a">
              Jag kan säga att den tystnad som uppstod när en sverigedemokrat
              föreslog åtgärder mot kvalificerat djurplågeri varade i flera
              sekunder och sedan gick man vidare med andra ärenden. Det var
              vad som hände vid nämnda tillfälle. Intresset var noll och inget.
            </seg>
            <seg n="83c63013">
              När vi den 19 december 2011 debatterade utgiftsområde 23 om areella
              näringar, landsbygd och livsmedel lyste fortfarande denna fråga
              med sin frånvaro utom från just Sverigedemokraterna. Nästan samtliga
              partier tog upp någon form djurskydd, men denna kanske vår tids
              mest angelägna djurskyddsfråga undveks. Inte ett enda parti utom
              Sverigedemokraterna nämnde frågan, utan tystnaden var fortsatt
              talande.
            </seg>
            <seg n="1b48fedd">
              Låt mig friska upp ert minne. Jag sade bland annat så här:
            </seg>
            <seg n="8a798352">
              Även när det kommer till djurskyddet har vi angelägna problem
              att lösa. Det billigare utländska köttet flödar in i Sverige.
              Ritualslaktat kött där djuren avblodats utan bedövning är på vissa
              håll mer regel än undantag. Ofta är det svårt för konsumenten
              att veta om djuren har utsatts för regelrätt djurplågeri. Därför
              vill Sverigedemokraterna att kött från djur som har slaktats under
              bestialiska former utan bedövning ska förbjudas. Men fram till
              att ett importstopp för den här typen av kött är möjligt ska köttet
              åtminstone märkas tydligt.
            </seg>
            <seg n="2ce5b7e6">
              Den enda reaktion jag fick var att jag i en replik rekommenderades
              att äta ekologiskt.
            </seg>
            <seg n="6421ca22">
              Herr talman! I början av februari 2012 hände dock något som fick
              stor påverkan på den politiska diskursen. SVT:s nyhetsredaktion
              hade då tröttnat på riksdagens flathet i frågan, och Rapport körde
              en tredagars reportageserie där man tog upp situationen med slakt
              i Europa och hur halal- och kosherslaktat kött flödade in över
              våra gränser och hamnade på tallriken hos intet ont anande svenskar.
            </seg>
            <seg n="59105037">
              Döm om min förvåning när landsbygdsminister Erlandsson och Vänsterpartiets
              Jens Holm sedan stod i morgon-tv och tävlade om vem som ville
              agera mest kraftfullt. Speciellt anmärkningsvärt var givetvis
              Vänsterpartiet som över huvud taget inte nämnt denna fråga i riksdagen
              tidigare. Dessutom ville Moderaterna helt plötsligt lyfta frågan
              i utskottet trots att det betänkande om djurskydd vi debatterar
              i dag låg flera månader fram i tiden.
            </seg>
            <seg n="eb12e8c9">
              Låt mig nu återgå till närtid och till den beredning som föregick
              detta betänkande. I dag har vi som sagt ett tillkännagivande om
              att kräva obligatorisk märkning av kött från djur som avblodats
              utan bedövning.
            </seg>
            <seg n="77d9b8a5">
              Bakgrunden till detta är värd att lyfta fram. Motionen som ligger
              till grund för reservationen är en S-motion, men det var absolut
              inte så att den Socialdemokratiska miljö- och jordbruksgruppen
              reagerade på kommissionens rapport om missförhållanden i slaktmetoder.
              Nej, i stället kom motionen från en enskild S-ledamot.
            </seg>
            <seg n="212bf4b2">
              Det bör i sammanhanget understrykas att det normala förfarandet
              i Socialdemokraterna är att bedriva sin politik via kommittémotioner.
              Att bifalla motioner från enskilda ledamöter tillhör undantaget.
              Detta är alltså bakgrunden.
            </seg>
            <seg n="8b8736d5">
              Herr talman! Det var en komplett tystnad från samtliga partier
              utom Sverigedemokraterna ända fram till att SVT:s Rapport gjorde
              ett reportage. Eskil Erlandsson reagerade sedan i EU-sammanhang
              med en blåslampa i ändan av krav från svenska folket.
            </seg>
            <seg n="c8957832">
              Alliansen menar i sin reservation mot utskottsmajoritetens tillkännagivande
              att regeringen redan har agerat kraftfullt. Det gjorde regeringen
              dock först den 14 15 maj på jordbruksrådet. Jag tycker att ett
              tillkännagivande är befogat som garant för att regeringen inte
              byter fot igen.
            </seg>
            <seg n="0cd12996">
              Jag kan inte nog understryka hur bra jag tycker att det är att
              denna fråga äntligen kommit upp på bordet. Men jag upphör inte
              att förundras av det totala hyckleri som på vägen omgärdat denna
              fråga.
            </seg>
            <seg n="fc59c193">
              Man kan inte annat än fråga sig vem det är som styr er moral.
              Är det medierna? Varför reagerade man först när medierna slog
              på stora trumman? Sakförhållandena var ju kända sedan länge.
            </seg>
            <seg n="e374c179">
              Vi i kammaren må ha en moral som skiljer sig på marginalen i
              vissa avseenden, men jag tycker att moral ska sitta i ryggmärgen.
              Moral får aldrig vara en färskvara utifrån det momentana mediala
              läget.
            </seg>
          </u>
          <note type="speaker" n="a69607cd">
            Anf. 131 HELENA LEANDER (MP) replik:
          </note>
          <u who="helena_leander_075a02" xml:id="i-d093cf9b5c55d311-0" n="2d81a98e">
            <seg n="695460aa">
              Herr talman! Ja, varför har vi andra partier inte lagt all vår
              energi, alla våra tio minuter i djurskyddsdebatten, alla våra
              motioner, alla våra reservationer på en enda fråga, nämligen den
              om slakt utan bedövning? Kanske för att det är förbjudet i Sverige,
              kanske för att vi inte har något intresse av att slå på judar
              och muslimer och framhålla judar och muslimer som sämre djurvänner
              än sverigedemokrater, kanske för att vi ser att det finns många
              andra djurskyddsproblem. Det här är ett problem bland många.
            </seg>
            <seg n="129c116a">
              Jag har tidigare verkat för att vi ska kunna ställa djurskyddskrav
              också på sådant som vi importerar. Det gäller inte bara på kött
              från slakt utan bedövning oavsett om den märks som halal eller
              inte och oavsett om det är religiöst eller ekonomiskt motiverat
              utan det handlar om alla möjliga saker. Det kan handla om merinoull
              från får som får rumpan uppskuren, gåslever och allt möjligt annat
              saker där vi inte har den islamofoba och antisemitiska övertonen
              som Sverigedemokraterna har när det gäller obedövad slakt.
            </seg>
            <seg n="f041d4ca">
              Det här är ju den enda anledningen till att Sverigedemokraterna
              över huvud taget engagerar sig i denna fråga. Var är ni i alla
              andra djurskyddsfrågor? Ni talar om att detta är vår tids mest
              angelägna djurskyddsfråga. Jag kan dock tänka mig en rad andra
              frågor som också kvalar in, till exempel minkfarmningen som döms
              ut för att den bryter mot djurskyddslagens regler om naturligt
              beteende.
            </seg>
            <seg n="d79078ee">
              Hur kommer det sig att Sverigedemokraterna inte gör något åt
              det? Är det för att er partiledare bor i det minktäta Sölvesborg
              eller är det för att det är goda svenskar som ägnar sig åt detta
              djurplågeri? Gäller de starka orden om djurplågeri och bestialiska
              metoder verkligen bara den slakt som praktiseras av vissa troende
              grupper och av vissa andra som gör det av rent ekonomiska skäl?
              Eller finns det kanske andra former av djurplågeri i vårt svenska
              samhälle som förtjänar lite uppmärksamhet från Sverigedemokraterna?
            </seg>
          </u>
          <note type="speaker" n="aec67ecd">
            Anf. 132 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-0" n="9758b4ea">
            <seg n="6705c3ce">
              Herr talman! När det gäller att komma åt import av animaliska
              produkter som produceras på sätt som grovt avviker från svenska
              djurskyddsregler finns det fler exempel i betänkandet. Bland annat
              gäller det gåslever, som Helena Leander tog upp, och kinesiska
              pälsverk. Det finns naturligtvis mycket annat också. I mycket
              av detta är vi överens.
            </seg>
            <seg n="3dbe6206">
              Det är en lång väg att gå innan vi kommer fram till importförbud,
              men det är eftersträvansvärt och moraliskt riktigt.
            </seg>
          </u>
          <note type="speaker" n="0e963475">
            Anf. 133 HELENA LEANDER (MP) replik:
          </note>
          <u who="helena_leander_075a02" xml:id="i-d093cf9b5c55d311-1" n="2d81a98e">
            <seg n="1e84a227">
              Herr talman! Vi ska kunna ställa djurskyddskrav på saker vi importerar.
              Men för det som sker i Sverige behöver vi inte göra någonting,
              för där är allt frid och fröjd. Är det slutsatsen?
            </seg>
          </u>
          <note type="speaker" n="4af15a8e">
            Anf. 134 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-1" n="9758b4ea">
            <seg n="e91ade57">
              Herr talman! Om man ser till vad jag sagt i tidigare djurskyddsdebatter
              har vi från Sverigedemokraternas håll bland annat drivit djurvälfärdsbidrag
              till våra svenska animalieproducenter. Det är för att möjliggöra
              att man ska kunna bedriva jordbruk i Sverige med en hög djurvälfärd.
            </seg>
            <seg n="6c1c85ab">
              Det tycker jag är en viktig fråga. Jag vet inte vad Helena Leander
              tycker om just den frågan. Det är i varje fall en fråga som åtminstone
              jag tycker att Sverigedemokraterna har drivit med emfas.
            </seg>
          </u>
          <note type="speaker" n="881cd91a">
            Anf. 135 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-3" n="eef1ac14">
            <seg n="b06972fb">
              Herr talman! Det finns ett antal väldigt problematiska företeelser
              som är förbjudna i Sverige men sker i andra länder. Ett exempel
              är den obedövade slakten.
            </seg>
            <seg n="47546be1">
              Det ska sägas att det är väldigt svårt att komma åt de problemen
              med olika typer av importförbud. Det finns andra exempel. Gåslever
              är ett sådant exempel.
            </seg>
            <seg n="40e01c12">
              Ett annat exempel på problem är kött och foder till våra köttdjur
              som kommer från Brasilien och har bidragit till skövling av regnskog.
              Det är väldigt svårt att komma åt. Jag tycker absolut att vi borde
              diskutera det.
            </seg>
            <seg n="64feb068">
              Apropå hyckleri är det väldigt tydligt att Sverigedemokraterna
              väljer ut frågor där man kan spela på främlingsfientliga och rasistiska
              stämningar.
            </seg>
            <seg n="f4ae872c">
              Det är samma sak som inom jämställdhetsdiskussionen. Där väljer
              man ut en fråga om slöja och burka för att man vet att man kan
              tangera rasistiska stämningar.
            </seg>
            <seg n="26b5e40b">
              Men man bryr sig inte om andra frågor i jämställdhetsdebatten
              och väldigt sällan också om andra frågor i djurskyddsdebatten.
              Minkarna är ett sådant exempel som Helena Leander tog upp.
            </seg>
            <seg n="d4e5daeb">
              Den frågan finns med i detta betänkande. Där drar Sverigedemokraterna
              inte alls på med den här typen tongångar fast man har kunnat visa
              hur den svenska minknäringen bryter mot den svenska djurskyddslagen.
              Det är hyckleri.
            </seg>
          </u>
          <note type="speaker" n="912082e3">
            Anf. 136 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-2" n="9758b4ea">
            <seg n="55bfff4e">
              Herr talman! Man kan se sitt riksdagsuppdrag på lite olika sätt.
              Åtminstone jag ser det delvis som att vi ska ta tag i frågor där
              missförhållandena är som störst.
            </seg>
            <seg n="c6c95ab5">
              Nu kom vi in på jämställdhetsdebatt helt plötsligt. Där tycker
              åtminstone jag att vi i dag har de största jämställdhetsproblemen
              med att barn gifts bort i ung ålder redan när de går i skolan.
              Framför allt tjejer får inte gå ut på kvällarna för sina föräldrar.
              De tvingas klä sig på ett visst sätt, och så vidare.
            </seg>
            <seg n="3407c7c4">
              Jag tycker att det är vår tids största jämställdhetsfråga som
              vänstersidan enligt min uppfattning totalt lämnat walk over i.
            </seg>
          </u>
          <note type="speaker" n="9f5d2158">
            Anf. 137 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-4" n="eef1ac14">
            <seg n="2bc0163b">
              Herr talman! Ska man uppfatta det som att det bara är en ren
              slump att på område efter område råkar det vara så att det allvarligaste
              samhällsproblemet på området sammanfaller med att det är en fråga
              där Sverigedemokraterna kan gå ut och dra rasistiska tongångar
              och locka fram hatstämningar? Ska man bara se det som en slump
              och inte som en medveten hycklande strategi?
            </seg>
          </u>
          <note type="speaker" n="a71f5483">
            Anf. 138 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-3" n="9758b4ea">
            <seg n="91be1388">
              Herr talman! Jag tycker att det finns en plikt från min sida
              där jag ser att missförhållandena är som störst och det finns
              ett politiskt vakuum. Det finns frågor som man inte vågar ta upp
              på grund av att man är rädd för att kallas för rasist eller någonting
              annat.
            </seg>
            <seg n="63edb1f5">
              Det är ganska talande i svensk debatt att man undviker vissa
              frågor av rädsla för hur medierna ska behandla en eller partikollegerna.
              Man sitter och knyter näven i fickan fastän man tycker någonting
              som man inte vågar säga. Det är ganska talande för svensk politik
              i dag.
            </seg>
          </u>
          <note type="speaker" n="20759c3f">
            Anf. 139 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-c4ff0c9e9327eba1-1" n="bd08f44a">
            <seg n="70c2eee6">
              Herr talman! Josef Fransson sade i sitt anförande att halal-
              och kosherslaktat kött ska märkas och att utskottet skulle vara
              överens om det.
            </seg>
            <seg n="ac04ea51">
              Det är fel. Utskottet är överens om att kött från djur som slaktats
              utan föregående bedövning ska märkas. Det är viktigt att kammaren
              och också Josef Fransson noterar detta. Det var kanske en medveten
              sammanblandning av religiös slakt och slakt utan bedövning.
            </seg>
            <seg n="0c7d81b3">
              Jag sitter också Flens kommuns fullmäktige. Där har Sverigedemokraterna
              lagt fram en motion om att kommunen inte ska köpa halalslaktat
              kött. Det nämns inte ett ord om bedövning före slakt i den motionen.
            </seg>
            <seg n="7a62d578">
              Min enkla fråga till Josef Fransson är: Är det kött som är halalslaktat
              som du är emot, eller är du överens med utskottet om att kött
              från djur som inte har bedövats före slakt är problemet?
            </seg>
          </u>
          <note type="speaker" n="048550b1">
            Anf. 140 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-4" n="9758b4ea">
            <seg n="74e6a061">
              Herr talman! Jag tycker till att börja med att man ska kalla
              en spade för en spade. Kött från all den obedövade slakt som kommer
              från EU kommer på den dispens som görs för religiösa krav. Det
              är per definition halal- eller kosherslaktat, och då ska man säga
              det.
            </seg>
            <seg n="319ea960">
              Jag har absolut inga problem med att man kallar någonting halalkött
              bara djuren är bedövade. Jag har inga problem med det. Jag vet
              att det förekommer i Sverige, absolut. Det förekommer inte minst
              i Skövde. Jag har en gammal partikamrat som har varit med på den
              slakten som jobbade på slakteriet. Jag känner till det ganska
              väl. Det sköts enligt svenska djurskyddskrav, och då är jag nöjd.
            </seg>
            <seg n="2ba930d5">
              Jag vet inte vem du hänvisade till som hade skrivit någonting.
              Det är ett misstag att inte ta med ordet obedövat enligt mitt
              sätt att se. Men det är inte så jättekänt bland den stora allmänheten
              och kanske inte ens bland alla i mitt eget parti att den alternativa
              halalmetoden finns i Sverige där man bedövar djuren.
            </seg>
          </u>
          <note type="speaker" n="ee205971">
            Anf. 141 ROGER TIEFENSEE (C) replik:
          </note>
          <u who="roger_tiefensee_2b850e" xml:id="i-c4ff0c9e9327eba1-2" n="bd08f44a">
            <seg n="372e38c3">
              Herr talman! Det var ett halvt steg bakåt från Josef Fransson.
              Det viktigt att notera att fårkött och kött från fågel där djuren
              bedövats före slakt finns halalgodkänt i Sverige. Det är bra om
              inte bara Josef Fransson utan också hans kolleger i svenska kommuner
              är medvetna om det och också tycker att kommuner ska kunna handla
              upp det.
            </seg>
            <seg n="f9ec18d6">
              Det är rätt att dispensen för slakt utan föregående bedövning
              har en religiös grund. Men det kött som väller in över Sverige
              och andra nationer från djur som är obedövade före slakt är inte
              halalgodkänt. De andra ceremonierna med en imam närvarande har
              inte förekommit i dessa fall.
            </seg>
            <seg n="6579aa13">
              Problemet är att man inte har bedövat före slakt. Eller är det
              imamen som är Josef Franssons problem?
            </seg>
          </u>
          <note type="speaker" n="3487f59d">
            Anf. 142 JOSEF FRANSSON (SD) replik:
          </note>
          <u who="josef_fransson_030758" xml:id="i-ced8f997daf3ee12-5" n="9758b4ea">
            <seg n="7771b3b9">
              Herr talman! Då bryter de mot EU:s regelverk inte bara genom
              att producera mer halalkött än det finns en efterfrågan på. Det
              är inte ens halalkött. Då bryter de mot lagen en gång till om
              de bara hoppar över den delen. Det är i så fall mer än vad jag
              kände till.
            </seg>
            <seg n="32ceec8f">
              Som jag sade innan har jag inga problem med det. Man får jättegärna
              sjunga eller läsa böner för köttet, även om jag som är ateistiskt
              lagd kan tycka att det är ganska fånigt. Det är upp till var och
              en. Jag lägger mig inte i det.
            </seg>
          </u>
          <note type="speaker" n="dcedb02b">
            Anf. 143 JENS HOLM (V):
          </note>
          <u who="jens_holm_726eb1" xml:id="i-d050c0fd46f1ab06-0" n="49e15dad" next="i-75ee5cd2a5d1c2de-0">
            <seg n="f966e885">
              Herr talman! Djur har rättigheter. Djur ska till exempel ha rätt
              att bete sig naturligt. Det står fastslaget i svenska djurskyddslagens
              4 §. Trots att svensk lag ska skydda djuren har vi fortfarande
              väldigt stora problem i Sverige med hur djur föds upp.
            </seg>
            <seg n="87da7fb8">
              Om vi talar om uppfödning av broilerkycklingar handlar det om
              tusentals kycklingar som står i en och samma hangar. Det är så
              många djur att de blir ungefär 20 stycken som trängs in på en
              kvadratmeters yta. Dessa kycklingar växer så fort att de får benbrott.
              Benen bryts av, och så vidare.
            </seg>
            <seg n="bd8e4802">
              Men än 99 procent av de svenska grisarna står instängda på betonggolv.
              De får aldrig någonsin gå utomhus.
            </seg>
            <seg n="73fc7ee5">
              4 000 griskultingar kastreras utan bedövning varje dag i Sverige.
              Mer än en miljon minkar står instängda i minimala nätburar under
              miserabla förhållanden.
            </seg>
            <seg n="a1e58ded">
              Varför är det på det här sättet när vi samtidigt har en djurskyddslag
              som vi brukar säga kanske är den bästa i världen? Jag menar att
              vi har ett systemfel i svensk djurpolitik. Det är vi i den här
              församlingen som har ansvaret för det. Vi har möjligheterna att
              ändra detta systemfel och se till att djuren kan bete sig på ett
              naturligt sätt.
            </seg>
            <seg n="7d0710bd">
              Jag tycker att det politiska ansvaret blir stort för dem som
              trivialiserar och blundar för hur allvarligt problemet är. Jag
              undrar om det egentligen finns något politikområde där sveket
              mot en grupp i samhället är så stort som just det politiska sveket
              mot djuren. Nu talar jag om ett borgerligt politiskt svek mot
              djuren. Det var de borgerliga partierna som lade ned Djurskyddsmyndigheten
              den första myndighet någonsin som stod på djurens sida. Den lade
              man ned 2006 och ersatte den snabbt med en vapenexportmyndighet
              som ska främja export av svenska vapen. Där ser man prioriteringarna
              hos regeringen.
            </seg>
            <seg n="400a1d4c">
              Man skapade också kaos inom djurskyddskontrollerna i Sverige
              då man omorganiserade dem utan att anslå några nya medel. Antalet
              kontroller minskade kraftigt. Man drog in de direkta stöden till
              alternativ till djurförsök, och man använde inte möjligheten att
              förbjuda pälsindustrin trots att man 2006 hade ett helt färdigt
              lagförslag för att stoppa misären inom svensk pälsindustri. Jag
              tycker att det vilar ett tungt och stort politiskt ansvar på de
              borgerliga partierna.
            </seg>
            <seg n="ede42ce8">
              När jag talar om pälsindustrin är det värt att understryka att
              det handlar om en industri. Det handlar om mer än en miljon minkar
              som tvångsuppföds varje år. Tre minkar står instängda i en liten
              nätbur. Djuren får beteendestörningar. Många minkar lider av apati.
              De är helt uttråkade. De har bitskador. Under vissa delar av året
              utsätts de för svält för att de ska producera en bättre päls.
              Jag tycker att detta är ren och skär misär, för att tala svenska.
            </seg>
            <seg n="2268574b">
              Åsa Coenraads från Moderaterna vill tala om att detta handlar
              om enskilda missförhållanden och att det över lag ser bra ut på
              de svenska pälsfarmerna. Jag undrar hur man kan säga det när det
              här handlar om djur som i det fria skulle simma i vatten. De har
              simhud mellan tårna, till exempel. De skulle jaga, och de skulle
              röra sig på en yta på mellan 10 och upp till 20 kvadratkilometer
              om de hade kunnat bete sig på ett naturligt sätt. De skulle bete
              sig på det sätt som slås fast i den svenska djurskyddslagens §
              4, nämligen naturligt beteende.
            </seg>
            <seg n="11446531">
              Detta måste åtgärdas. Vi i Vänsterpartiet och Miljöpartiet har
              en reservation som går ut på att pälsindustrin fullt ut ska leva
              upp till kraven på naturligt beteende. Det handlar om att minkarna
              ska ha möjlighet att utöva sina naturliga beteenden. De ska kunna
              simma, de ska kunna dra sig undan i ensamhet, de ska ha god tillgång
              till vatten, de ska kunna klättra, de ska kunna söka föda och
              så vidare. Jag yrkar därför bifall till reservation 16. Den skulle
              kort och gott förbjuda dagens form av pälsindustri, och det är
              det som behövs.
            </seg>
            <seg n="9a56d503">
              En annan verksamhet som tas upp i betänkandet är djurförsök.
              Det är ett faktum att allt fler djur i Sverige dödas i djurförsök.
              År 2000 dödades ungefär 700 000 djur i Sverige i djurförsök. År
              2008 hade siffran stigit till ungefär en miljon djur.
            </seg>
            <seg n="1b8b39d5">
              I betänkandet lägger vi i Vänsterpartiet fram flera konkreta
              förslag på hur försöksdjuren ska kunna få det bättre. Vi vill
              inrätta ett 3R-center det har diskuterats tidigare för att man
              ska kunna minimera och fasa ut djurförsöken. Vi vill ha en regelrätt
              handlingsplan för att minska antalet djurförsök. Vi vill att de
              avgifter som i framtiden ska tas ut för att ansöka om ett djurförsök
              oavkortat ska gå till att ta fram alternativ till djurförsök.
            </seg>
            <seg n="ab4a0267">
              Vi har en gemensam rödgrön reservation som handlar om att EU:s
              förbud mot kosmetikatester måste träda i kraft fullt ut 2013 utan
              undantag. Vi har också ett förslag om att EU:s kemikalietester,
              alltså de som regleras av kemikalieförordningen Reach, i mycket
              större utsträckning måste använda sig av djurfria metoder.
            </seg>
            <seg n="b9856614">
              Sist men inte minst har vi i Vänsterpartiet en egen reservation
              som handlar om förslaget till den nya djurskyddslagen, som tas
              upp i betänkandet. Det handlar om en EU-anpassning av den svenska
              definitionen av djurförsök. Detta kan låta snårigt, men jag tycker
              att det är viktigt att reda ut det. I dag inbegrips i Sverige
              i definitionen av djurförsök även de djur som dödas för att man
              vill använda sig av deras organ. Om vi skulle använda oss av EU:s
              definition skulle dessa djur inte omfattas. Det skulle innebära
              att en stor grupp av de djur som i dag underställs etisk prövning
              för att man ska kunna göra ett djurförsök helt enkelt inte skulle
              omfattas av den nya definitionen.
            </seg>
            <seg n="0d8332f6">
              Jag har roat mig med att läsa några remissvar på förslaget till
              den nya djurskyddslagen och förslaget om att EU-anpassa den svenska
              definitionen av djurförsök. Jag ser exempelvis att Gentekniknämnden,
              Totalförsvarets forskningsinstitut och Kemikalieinspektionen lyfter
              upp precis samma farhågor som vi i Vänsterpartiet gör, nämligen
              att en stor grupp av djur inte skulle omfattas av etisk prövning
              om man EU-anpassar den svenska definitionen av djurförsök.
            </seg>
            <seg n="145567b5">
              Jag ska citera ur det som Kemikalieinspektionen skriver. Det
              är två meningar: Kemikalieinspektionen anser att betänkandet i
              denna del inte är helt tydligt vad gäller motiven att frångå den
              nuvarande definitionen i den svenska djurskyddslagen. Man fortsätter:
              Frågan är exempelvis om ett test av en kemikalie som genomförs
              på djur utan att djuren åsamkas lidande, men de avlivas efteråt
              för att studera inre organ, är att betrakta som ett djurförsök
              enligt den föreslagna definitionen.
            </seg>
            <seg n="430f01a7">
              Detta är precis vad det handlar om. Om man tar fram djur som
              man dödar därför att man vill använda sig av deras organ skulle
              dessa djur med den nya definitionen inte betraktas som försöksdjur.
              Därför tycker vi i Vänsterpartiet att det är viktigt att redan
              nu slå fast att vi inte ska ha någon EU-anpassning av den svenska
              definitionen av djurförsök. Vi ska ha kvar den definition som
              vi har i dag.
            </seg>
            <seg n="b104cb33">
              Det är nu vi har chansen att förbättra för djuren. Förslagen
              till förbättringar finns formulerade i reservationer i betänkandet.
              I eftermiddag kommer vi att rösta. Då kommer hela svenska folket
              att kunna se vilka det är som vill ha en handlingsplan för att
              minimera antalet djurförsök och vilka det är som till exempel
              vill förbjuda pälsindustrin i Sverige. Vi i Vänsterpartiet har
              bestämt oss, och vi hoppas att majoriteten i denna kammare kommer
              att rösta för förbättringar för djuren.
            </seg>
          </u>
          <note n="207e8f28">
            Anf. 144 ANITA BRODÉN (FP) replik:
          </note>
          <u who="jens_holm_726eb1" xml:id="i-75ee5cd2a5d1c2de-0" n="49e15dad" prev="i-d050c0fd46f1ab06-0">
            <seg n="a15b857f">
              Herr talman! Jag uppskattar Jens Holms anförande, för det visar
              ett stort engagemang. Det är väl känt att Jens Holm är väldigt
              engagerad också i dessa frågor.
            </seg>
            <seg n="d57193f6">
              Men Jens Holm får det att låta som om Alliansen inte tar sitt
              fulla ansvar vad gäller djurskyddsfrågorna. Det vill jag starkt
              dementera. Jag vill verkligen lyfta fram att vi tog tag i frågorna
              exempelvis genom Eva Erikssons utredning och genom förstärkning
              på område efter område.
            </seg>
            <seg n="8f9395e2">
              Jag ska ställa några frågor till Jens Holm eftersom han missade
              en viktig information. När det var tal om att vi har flyttat över
              kontrollåtgärderna från det kommunala till länsstyrelserna nämnde
              Jens Holm att det inte hade skickats med några medel.
            </seg>
            <seg n="5450c226">
              Jag undrar om Holm fullständigt missat att vi först tillsköt
              118 miljoner, sedan 11 miljoner och därefter 25 miljoner i budgeten
              2011 och till länsstyrelsen 5 miljoner som vi sedan ökade till
              10 miljoner. Detta skedde då vi såg ett behov av det.
            </seg>
            <seg n="f28fdf08">
              Jag skulle vilja fråga om Jens Holm inte är medveten om att vi
              gjort de här förstärkningarna.
            </seg>
            <seg n="54111616">
              Min andra fråga är om Jens Holm missat att läsa att det när det
              gäller kosmetikatester som skulle avslutas 2013 mycket tydligt
              står i betänkandet att det också är alliansregeringens ståndpunkt
              och att vi tänker fortsätta att driva detta.
            </seg>
            <seg n="7d63dcd9">
              Jag börjar med de två frågorna.
            </seg>
          </u>
          <note type="speaker" n="166ca53a">
            Anf. 145 JENS HOLM (V) replik:
          </note>
          <u who="jens_holm_726eb1" xml:id="i-d050c0fd46f1ab06-1" n="49e15dad" next="i-75ee5cd2a5d1c2de-1">
            <seg n="8553ac28">
              Fru talman! När det gäller djurskyddskontrollen är det allmänt
              känt att det blev totalt kaos när regeringen flyttade ansvaret
              från kommunerna till länsstyrelserna. Exempelvis halverades antalet
              inspektioner.
            </seg>
            <seg n="4acb0b59">
              Skulle vi acceptera ett sådant förfarande på ett annat område?
              Skulle vi acceptera att antalet tandläkarbesök eller läkarbesök
              halverades från ett år till ett annat? Nej, självklart inte! Efter
              en mycket stor kritik tillsköt regeringen extra medel.
            </seg>
            <seg n="a9196c7c">
              Vidare var det en helt felaktig fördelningsnyckel, vilket Erlandsson
              och andra har tillstått. Man fick pengar utifrån antalet invånare,
              inte utifrån antalet tillsynsobjekt på platsen.
            </seg>
            <seg n="5b824bff">
              Det största problemet med omorganiseringen var nog ändå att man
              tog bort möjligheten att ta ut en kontrollavgift för djurskyddskontrollanternas
              besök.
            </seg>
            <seg n="d175fd6f">
              Här vill jag ställa en fråga till Anita Brodén: Borde det inte
              inom djurskyddsområdet vara precis så som det är inom all annan
              inspektionsverksamhet, nämligen att de inspektörer som åker ut
              till företagare har möjlighet att ta ut en avgift för den service
              som de ger företagaren när de pekar på var det måste bli bättre
              och på var det lite grann måste justeras?
            </seg>
            <seg n="fcb2b122">
              Det förfarandet finns på alla andra områden. Varför har det tagits
              bort här? Det innebär att det i dag är stora mängder pengar som
              djurskyddskontrollanterna inte längre har.
            </seg>
            <seg n="651a7581">
              Min andra fråga gäller kosmetikadirektivet. Det är bra att regeringen
              ibland säger sig driva frågan. Men ibland får vi andra svar. Därför
              tycker vi att det är så viktigt att väldigt tydligt säga att detta
              måste drivas utan undantag. Det är otroligt viktigt att det här
              träder i kraft 2013.
            </seg>
          </u>
          <note n="2c361297">
            Anf. 146 ANITA BRODÉN (FP) replik:
          </note>
          <u who="jens_holm_726eb1" xml:id="i-75ee5cd2a5d1c2de-1" n="49e15dad" prev="i-d050c0fd46f1ab06-1">
            <seg n="76acb45a">
              Fru talman! Det är viktigt att vi i en sådan här debatt är ärliga
              och tittar på resultaten. Vi medger att det i början vid överföringen
              till länsstyrelserna var väldigt problematiskt. Men vi ser också
              resultat. När man gör omorganisationer kan det vara problem i
              början. Men vi ser nu, som sagt, resultat. Bland andra Statskontoret
              har hjälpt till med att utvärdera det hela.
            </seg>
            <seg n="cf1c1147">
              Det kan väl ändå inte ha varit Jens Holms uppfattning att det
              var helt okej att 40 av landets kommuner över huvud taget inte
              hade någon kontroll. EU gav Sverige ett ultimatum vi hade en skyldighet
              att se till att det här skedde på ett bättre, mer likvärdigt sätt.
              Det har vi nu lyckats åstadkomma, i början med protester och synpunkter.
              Men vi har kommit fram till ett resultat som är positivt. Det
              vore klädsamt om Jens Holm kunde erkänna det.
            </seg>
            <seg n="1087a182">
              Jag vill också ta upp detta med 3R-center i betänkandet, som
              Roger Tiefensee lyft fram. Vi tar upp alla olika förslag som nu
              bearbetas och det som egentligen är det väsentliga. Det försöker
              jag få fram.
            </seg>
            <seg n="38b07caf">
              Tycker inte Jens Holm att det är resultatet som egentligen är
              det viktiga? Många gånger uppfattar jag att ni även du, Jens Holm
              slår in öppna dörrar. Vi arbetar ju efter 3R-principen. Vi har
              förslag, och vi jobbar vidare. Är det inte resultatet vi ska mätas
              mot? Är inte detta det väsentliga inte detaljer och det som vi
              under resans gång har justerat?
            </seg>
          </u>
          <note type="speaker" n="4806c80b">
            Anf. 147 JENS HOLM (V) replik:
          </note>
          <u who="jens_holm_726eb1" xml:id="i-aa8d5b4ff5dd5668-0" n="49e15dad">
            <seg n="65c2e7c3">
              Fru talman! Det är resultatet för djuren som är det viktiga.
              Därför är det så tragiskt att något av det första som din regering
              gjorde, Anita Brodén, var att lägga ned Djurskyddsmyndigheten
              den egentligen enda myndighet i världshistorien som haft i uppdrag
              att se till att djurskyddsförordningen följs och att förbättringar
              görs för djuren.
            </seg>
            <seg n="fa86ef25">
              Det var ni som kastade i soptunnan det konkreta förslaget om
              att komma till rätta med pälsindustrins stora djurskyddsproblem.
              Det var ni som drog ned de direkta anslagen till alternativ till
              djurförsök. Där tycker jag att man kan tala om bristande resultat
              för djuren!
            </seg>
            <seg n="92ed6b26">
              Omorganiseringen, överflyttningen till länsstyrelserna, välkomnade
              vi i Vänsterpartiet. Vi vill att djurskyddskontrollen ska ligga
              på länsstyrelsenivå. Men man kan inte göra en sådan omorganisering
              så otroligt taffligt och ogenomtänkt som den här regeringen gjorde.
            </seg>
            <seg n="1e4359a6">
              Jag vidhåller vad jag tidigare frågat om: Skulle man acceptera
              att antalet tandläkarbesök eller läkarbesök halverades från ett
              år till ett annat? Nej, det skulle man aldrig acceptera. Men det
              är precis vad som hände då ni gjorde överflyttningen utan att
              tillskjuta extra medel och tog bort möjligheten att ta ut kontrollavgift.
            </seg>
            <seg n="130b1288">
              Det är jättebra att detta med 3R-center är på gång. Men vad jag
              skulle vilja se därför är det så viktigt att vi lyft fram detta
              i våra reservationer är att det hela är kopplat till en handlingsplan
              för att minska djurförsöken. Där tycker inte jag att det är helt
              klart om det 3R-center som ska inrättas kommer att ha exakt det
              uppdraget.
            </seg>
          </u>
          <note type="speaker" n="1b0ec542">
            Anf. 148 IRENE OSKARSSON (KD):
          </note>
          <u who="christina_oskarsson_f64ac1" xml:id="i-f2893c416a925766-0" n="436715a3">
            <seg n="311103c8">
              Fru talman! I denna talarstol har mycket sagts om det betänkande
              som vi nu debatterar, MjU21. Det sagda har till och med fått adrenalinet
              att bitvis stiga under tiden man lyssnat till debatten; det kan
              jag säga till åhörarna.
            </seg>
            <seg n="bb3713ea">
              Det viktiga i den här debatten har kanske redan sagts flera gånger,
              men upprepning kan vara nyttigt.
            </seg>
            <seg n="d81638c8">
              Djurskydd och djur som används för vetenskapliga ändamål handlar
              huvuddelen av betänkandet om. Dessutom behandlas ett antal motioner
              från allmänna motionstiden.
            </seg>
            <seg n="afc284e2">
              Det är oerhört centralt att vi har goda förhållanden för alla
              djur, oavsett vad syftet med djurhållningen i sig är. Alla djur
              har rätt till ett gott omhändertagande. Framför allt har alla
              djurhållare en skyldighet att ha tillräcklig kunskap och kompetens
              för att hålla djur.
            </seg>
            <seg n="fcdc4225">
              Det gör att djur som hålls för vetenskapliga syften, för medicinsk
              forskning av olika slag, kräver speciell kunskap och speciell
              omsorg. Det ska vara tydligt också i lagstiftningen. Därför är
              det glädjande att Sverige nu på EU-nivå har varit pådrivande i
              dessa frågor och är pådrivande när det gäller djurskydd i alla
              dess former och att Sverige nu i svensk lagstiftning implementerar
              det som denna EU-förordning ger vid handen.
            </seg>
            <seg n="7d88fd5e">
              Bland annat handlar det om att tillstånd ska kunna återkallas
              om de inte sköts, att tillåtelsen gäller under en femårsperiod
              och att sedan omprövning ska kunna ske och att vi får till stånd
              en tydlig struktur för hur de etiska nämnder ska se ut som prövar
              detta både på regional och på central nivå samt om att det blir
              en struktur likvärdig med vad som i dag finns på humansidan. Detta
              är glädjande. Det är också glädjande att vi i denna kammare i
              stort är överens i dessa frågor.
            </seg>
            <seg n="c4832b6d">
              Fru talman! Likt tidigare talare skulle också jag lite grann
              vilja beröra det som det i betänkandet ett antal gånger hänvisas
              till, nämligen Eva Erikssons stora utredning om en ny djurskyddslagstiftning.
            </seg>
            <seg n="6f80b9a4">
              Ett oerhört intensivt arbete har gjorts ett djuplodande arbete
              och ett arbete som jag tror kommer att kunna resultera i att vi
              får en djurskyddslagstiftning som blir tydligare, bättre och mer
              sammanhållen och som tydligt fokuserar på att det är djurhållarens
              ansvar att vårda och omhänderta sina djur på ett bra sätt.
            </seg>
            <seg n="41a282cb">
              Det är också glädjande här säger jag nog emot några av oppositionens
              företrädare att det faktiskt finns en tydlig ramdiskussion, att
              vi fattar beslut om ramlag här, och att det sedan ska till föreskrifter
              och förordningar från verksnivå. Jag hävdar att det gör att vi
              kommer att få en tydligare och bättre relation per djurslag och
              per behov än om vi skulle detaljreglera allt i lagstiftning. Vi
              har anledning att återkomma till detta arbete många gånger här
              i kammaren, så jag lämnar det just nu.
            </seg>
            <seg n="1541da7b">
              En annan väsentlig fråga som har varit uppe och som gläder mig
              är den som berörs i den implementering som vi nu gör av EU-direktivet
              och i det arbete som Roger Tiefensee nämnde att landsbygdsministern
              får i handen i morgon, nämligen att vi får en tydlighet i att
              se till att vi arbetar intensivt med att det inte ska göras ett
              enda djurförsök mer än absolut nödvändigt. Djurförsök ska få finnas
              av medicinska skäl. Som Anita Brodén nyss redogjorde för i ett
              replikskifte har det fattats beslut om att djurförsök som görs
              för kosmetiska produkter och annat ska bort. Det är helt tydligt
              att Alliansen står för det. Jag förutsätter att hela kammaren
              står för att sådana försök ska bort.
            </seg>
            <seg n="bc0a3cbe">
              Jag ska också beröra något som flera har talat om tidigare, nämligen
              slakt. Min adrenalinnivå steg när jag hörde Josef Fransson tidigare.
              Jag gläder mig åt att Roger Tiefensee i sitt replikskifte sade
              det som jag hade tänkt säga. Jag ska upprepa en del av det. Det
              är oerhört viktigt att vi skiljer på obedövad slakt och annan.
              Obedövad slakt är förbjuden i Sverige, och ska så vara. Det är
              den emellertid inte i de övriga 26 EU-länderna. Där finns ett
              undantag av religiösa skäl och av hänsyn till religiösa behov.
              Det undantaget ska vi ta en diskussion om. Det ska få finnas om
              det är av religiösa skäl, har kolleger till mig sagt här i talarstolen.
              Det behöver Josef Fransson alltså inte citera. Det väsentliga
              är att detta missbrukas å det grövsta i dag. Man använder den
              obedövade metoden utan de religiösa symbolhandlingar som ska till
              för att det ska bli produkter som går att använda enligt den specifika
              trosuppfattningen. Man gör det för ekonomisk vinnings skull. Det
              vill vi naturligtvis inte se.
            </seg>
            <seg n="8c83f5cc">
              Den märkning som vår landsbygdsminister driver på är positiv.
              Det ska vi jobba för eftersom vi ska se till att vi har en gemensam
              struktur på EU-nivå för detta.
            </seg>
            <seg n="424ffe05">
              Fru talman! När det gäller pälsdjur och djurhållning av olika
              skäl är det för mig ganska ointressant varför vi håller djur.
              Det må vara upp till var och en om man vill hålla djur för att
              föda upp dem för pälsindustrin, för att de ska ge mjölk, för att
              de ska hålla landskapet öppet eller om man vill ha djur helt enkelt
              för att man vill ha en hund eller en katt som sällskap. Däremot
              ska alla följa den djurskyddslagstiftning vi har, och vi ska ha
              tydliga regler för respektive djurslag. Jordbruksverket har tagit
              fram regler och fått dem godkända i Bryssel. Vi kommer att kunna
              följa detta.
            </seg>
            <seg n="c36b18e6">
              Jag förutsätter att alla här i kammaren vet det, men den som
              inte sitter här kan läsa på sid. 37 i betänkandet. Det som nu
              är centralt är att man verkligen följer detta från näringens sida.
              Den enskilda farmaren som inte gör det må upphöra med sin verksamhet.
              Det är oerhört tydligt. Det är en tydlig signal från majoritetsföreträdarna
              i utskottet om vad som gäller. Det gäller att leva efter de regelverk
              som finns och tillsammans med myndigheten jobba med fortsatta
              vetenskapliga studier för att se hur den här näringen, precis
              som alla andra, kan bli bättre och få en bättre kvalitet på sin
              verksamhet.
            </seg>
            <seg n="9e43edf7">
              Det finns andra motioner som också är intressanta i betänkandet.
              Många av dem återkommer i det arbete som kommer när vi ska ta
              ställning till Eva Erikssons utredning. Det är glädjande att det
              där bland annat kommer att vara tydligt med ett förbud mot sexuellt
              utnyttjande av djur.
            </seg>
          </u>
          <note type="speaker" n="00e81b04">
            Anf. 149 JENS HOLM (V) replik:
          </note>
          <u who="jens_holm_726eb1" xml:id="i-aa8d5b4ff5dd5668-1" n="49e15dad">
            <seg n="08bb5ba9">
              Fru talman! Jag vill ställa tre frågor till Irene Oskarsson.
            </seg>
            <seg n="6094a506">
              Ett av Vänsterpartiets förslag är att den avgift som kommer att
              tas ut vid framtida ansökningar om djurförsök oavkortat ska gå
              till alternativa metoder till djurförsök. Varför tycker inte Kristdemokraterna
              att det är ett bra förslag?
            </seg>
            <seg n="8c95e8fe">
              Vi i Vänsterpartiet och Miljöpartiet föreslår att även djurskyddsorganisationer
              i framtiden ska kunna överklaga beslut om djurförsök. Det är uppenbarligen
              inte något som Kristdemokraterna, de borgerliga och Sverigedemokraterna
              tycker. Varför tycker ni inte det?
            </seg>
            <seg n="42623198">
              Med de nya föreskrifterna får ju pälsdjuren en bur till man lägger
              en liten ovanpå och så blir det etageburar. Är det verkligen Kristdemokraternas
              uppfattning att det räcker med att man sätter en liten bur ovanpå
              den ordinarie nätburen för att de stora problemen med uppfödning
              av minkar ska vara löst?
            </seg>
          </u>
          <note type="speaker" n="9d67dc80">
            Anf. 150 IRENE OSKARSSON (KD) replik:
          </note>
          <u who="christina_oskarsson_f64ac1" xml:id="i-f2893c416a925766-1" n="436715a3">
            <seg n="ca7c3316">
              Fru talman! Det var konkreta och tydliga frågor. Jag ska försöka
              besvara dem lika konkret och tydligt.
            </seg>
            <seg n="259467e1">
              Avgifterna är till för att täcka kostnaderna för en tydlig utvärdering
              av om de här djurförsöken över huvud taget ska få göras. Det ska
              kunna göras gediget och grundligt. Den som vill göra sådana försök
              ska betala för det.
            </seg>
            <seg n="12661ddc">
              Det andra som Jens Holm lyfte upp har vi att hantera i vanlig
              budgetordning. Det gör vi också. Vi satsar resurser på forskning
              och utveckling av alternativ till djurförsök.
            </seg>
            <seg n="0ed6768b">
              När det gäller hur överklagandestrukturen ska se ut och hur de
              etiska prövningsnämnderna, både de regionala och den centrala,
              ska se ut har regeringen och utskottets majoritet valt att ställa
              sig bakom ett förslag som är identiskt med hur det ser ut på humansidan.
              Det tycker jag är till fyllest. Det finns en god sakkompetens
              och en lekmannakompetens i nämnderna. Det tycker jag är bra. Prövningen
              av hur ett eventuellt överklagande ska göras är som på den humana
              sidan; det är den som saken berör som har rätt att få den prövad,
              om utfallet inte blir som man önskar, det vill säga om man inte
              får utföra försök.
            </seg>
            <seg n="30c777f4">
              När det gäller pälsdjuren är jag nöjd med att vi nu har fått
              en tydlighet från EU för de regelverk som Jordbruksverket har
              ställt upp och med att näringen själv har lovat att ta ansvar
              för detta.
            </seg>
          </u>
          <note type="speaker" n="ca7ab9b1">
            Anf. 151 JENS HOLM (V) replik:
          </note>
          <u who="jens_holm_726eb1" xml:id="i-aa8d5b4ff5dd5668-2" n="49e15dad">
            <seg n="92beacce">
              Fru talman! Pälsindustrin har ju haft ett antal år på sig att
              leva upp till grundläggande djurskyddskrav; man har inte kunnat
              leva upp till dem. Jag noterar att Kristdemokraterna tycker att
              det räcker med att man bygger på en liten bur till för att problemen
              med de stora beteendestörningarna, apatin, bitskadorna, de passiva
              stresshanterarna och bristen på vatten ska vara lösta. Det tycker
              inte vi i Vänsterpartiet, vill jag understryka.
            </seg>
            <seg n="ae9a431b">
              Poängen med att avgiften för att ansöka om ett djurförsök oavkortat
              ska gå till alternativen är att vi får en extrafinansiering för
              alternativ till djurförsök. Det här är en ny avgift. Det är alltså
              nya pengar. Den byråkrati som finns i dag klarar man redan utan
              avgifter. Det här är nya pengar som man skulle kunna använda på
              ett kreativt sätt. Om Kristdemokraterna inte vill att avgiften
              oavkortat ska gå till alternativ borde man åtminstone budgetera
              extra pengar till alternativ till djurförsök.
            </seg>
            <seg n="439c5343">
              Det har vi i Vänsterpartiet gjort. Jag vill fråga Irene Oskarsson:
              Hur mycket pengar budgeterar ni för alternativa metoder till djurförsök?
            </seg>
            <seg n="ad58572f">
              Att djurskyddsorganisationer borde kunna överklaga till den nya
              centrala djurförsöksetiska nämnden tycker vi i Vänsterpartiet
              innebär att det blir en extra prövning utifrån djurens perspektiv.
              Det tycker vi är till gagn för djuren, men det borde också vara
              bra för dem som gör dessa ansökningar så att de vet att det blir
              en extra kontroll vid vissa tillfällen när det gäller vissa kontroversiella
              och etiskt svåra djurförsök.
            </seg>
            <seg n="15b3e1bc">
              För mig är det lite märkligt att man som kristdemokrat kan gå
              emot ett sådant förslag.
            </seg>
          </u>
          <note type="speaker" n="1f6a317d">
            Anf. 152 IRENE OSKARSSON (KD) replik:
          </note>
          <u who="christina_oskarsson_f64ac1" xml:id="i-f2893c416a925766-2" n="436715a3">
            <seg n="ee6885a7">
              Fru talman! Det är inte bara burarna, Jens Holm, som förändras.
              Det är också skärpta krav på utfodring, det är skärpta krav på
              skötsel, det är skärpta krav på kompetens hos dem som föder upp
              djuren med mera. Listan är ganska lång. Det krävs regelbundna
              veterinärbesök på ett annat sätt än vad som har varit fallet tidigare
              och samordning med en etolog för att detta ska fungera.
            </seg>
            <seg n="9ee8c88e">
              Jag utgår från att de uppfödare som har dessa farmer har dem
              därför att de vill se att de har en god verksamhet som de kan
              vara stolta över. Därför följer de de regelverk som vi nu har
              satt upp. Annars, som jag sade, hänvisar jag tydligt till att
              det kanske är dags för dem att sluta med sin verksamhet.
            </seg>
            <seg n="a1dc9856">
              När det gäller dessa nämnder och strukturen på det som nu blir
              följden när vi implementerar EU-regelverket kommer det att ställas
              mer krav på hur man kontrollerar detta. Det blir ännu mer tydligt
              när det gäller vad som ska göras. Det kommer alltså att krävas
              mer resurser runt detta. För mig är det en självklarhet att det
              ska göras genom att man som sökande betalar för detta och också
              får en tydlig och kvalitativ process i detta och att man då också
              har möjlighet att överklaga om utfallet inte blir det som man
              hade önskat.
            </seg>
            <seg n="bec0b02b">
              När det gäller budgetdiskussioner i dessa frågor är detta prioriterat
              för oss. Just nu för vi i Alliansen diskussioner om hur detta
              budgetalternativ kommer att se ut. Det är mycket som borde rymmas.
              Men det handlar också om att se till att det blir ett ansvar i
              fråga om detta. Men det läggs resurser på detta.
            </seg>
            <seg n="c8f81527">
              Jag ser också fram emot det som kommer att läggas på bordet i
              morgon till landsbygdsministern för att vi ska se en tydlighet
              i hur vi ska gå vidare med att hitta alternativ till djurförsök.
            </seg>
          </u>
          <note type="speaker" n="7a95a1e7">
            Anf. 153 RICHARD JOMSHOF (SD):
          </note>
          <u who="richard_jomshof_aea762" xml:id="i-2951c27b5c443c72-0" n="e320661f">
            <seg n="09bb7f8c">
              Fru talman! Jag vill börja med att tacka Josef Fransson för ett
              utmärkt anförande.
            </seg>
            <seg n="9218825c">
              Jag har lyssnat på debatten via tv och hade inte tänkt gå upp
              i debatten i dag, men jag kunde inte låta bli. Jag kommer till
              det strax.
            </seg>
            <seg n="5b8c5d6a">
              Naturligtvis finns det mycket som behöver förändras och förbättras
              när det gäller svensk djurhållning. Den saken är säker. Men bara
              för att det finns saker som är dåliga och som behöver förändras
              i Sverige behöver man inte göra situationen värre genom att till
              exempel tillåta import av kött från obedövade djur.
            </seg>
            <seg n="b70299ee">
              Jag har skrivit en motion som både Helena Leander och Sara Karlsson
              nämnde. Jag har motionen här, och om ni inte har läst den får
              ni gärna läsa den. Jag reagerade på att de hade mage att påstå
              att det handlar om rasism, om hatstämning, om islamofobi och om
              antisemitism. Jag skulle vilja påstå att det är regelrätt skitsnack.
            </seg>
            <seg n="e3610351">
              Jag kan berätta att jag har varit engagerad i djurrättsfrågor
              sedan jag var tonåring. Det var många år innan jag ens gick med
              i Sverigedemokraterna. Det finns en massa frågor som har berört
              mig mycket när det gäller hur vi behandlar djur, både i Sverige,
              i Europa och ute i världen. Det är bland annat därför som jag
              själv är vegetarian. Jag har drivit dessa frågor i många år.
            </seg>
            <seg n="5227b00d">
              Jag har väckt denna motion för att jag anser att slakt av obedövade
              djur är fel. Denna sorts slakt sker framför allt i form av halal-
              och kosherslakt. Det finns även andra varianter, men det är där
              som den är som vanligast. Det är därför som jag har skrivit denna
              motion. Det har ingenting med någon sorts hat att göra. Det har
              bara med empati för och omsorg om djuren att göra ingenting annat.
              Det kan jag garantera. Jag struntar fullständigt i om de som behandlar
              djuren illa är kristna, judar, muslimer, ateister eller någonting
              annat. Det rör mig inte i ryggen. Men detta är ett problem framför
              allt på halalslakterier och kosherslakterier ute i Europa. Det
              finns massor av rapporter som man kan ta del av om man vill läsa
              om det.
            </seg>
            <seg n="db0ac1fc">
              Jag tycker, som sagt, att det är anmärkningsvärt. Ni får gärna
              gå upp och visa på tydliga exempel på vilket sätt det skulle vara
              rasistiskt, islamofobiskt eller antisemitiskt eller att det skulle
              vara fråga om någon hatstämning. Jag ser verkligen fram emot svaret.
            </seg>
            <seg n="a75c8c2b">
              Jag vet inte vem av er som sade vad. Men ni kom med två påståenden
              var.
            </seg>
            <seg n="027c84b9">
              Jag vill även ta upp frågan om minkarna eftersom den har berörts
              av ett par personer. Jag har skrivit en motion om den frågan också.
              Jag beklagar att jag inte har fått med mig partiet fullt ut i
              just den frågan eftersom jag tycker att minknäringen är bedrövlig.
            </seg>
            <seg n="3f1118e1">
              Argumentet när frågan behandlades på Landsdagarna för några månader
              sedan var att man ville invänta Djurskyddsutredningen. Jag tycker
              inte att det behövs. Men det var detta beslut som fattades. Jag
              beklagar det, men demokratin fungerar på det sättet att majoriteten
              bestämmer. Jag hoppas att Djurskyddsutredningens betänkande kommer
              inom en snar framtid och att det inte dröjer alltför länge. Jag
              har själv inte tagit del av hela utredningen, bara delar av den.
            </seg>
            <seg n="5f2a7958">
              Jag kommer att fortsätta driva minkfrågan. Jag är helt övertygad
              om att jag kommer att få med mig partiet i frågan också, även
              om jag helst hade sett att vi hade kunnat fatta beslut här i dag.
              Det hade varit betydligt bättre för Sveriges minkar. Den saken
              är säker. Men det ena utesluter inte det andra.
            </seg>
            <seg n="f54c1378">
              Jag anser att slakten av obedövade djur är många gånger värre
              än när det gäller situationen för minkarna just för att den industrin
              är så pass mycket större. Naturligtvis ska vi förbättra för djuren
              där vi kan. Den saken är säker.
            </seg>
            <seg n="d6738a3d">
              Jag vill också kortfattat kommentera det som Irene Oskarsson
              sade. Om jag tolkar henne rätt menar hon att slakt av obedövade
              djur är okej så länge den är religiös och så länge den inte sker
              i Sverige. Hon får gärna kommentera det.
            </seg>
          </u>
          <note n="da127ada">
            I detta anförande instämde Josef Fransson och Lars Isovaara (båda
            SD).
          </note>
          <note type="speaker" n="303d5a1f">
            Anf. 154 JENS HOLM (V) replik:
          </note>
          <u who="jens_holm_726eb1" xml:id="i-aa8d5b4ff5dd5668-3" n="49e15dad">
            <seg n="44ed1102">
              Fru talman! Richard Jomshof säger att han är engagerad för djuren.
              Det tycker jag är bra. Jag vill börja med att säga att den motion
              som Sverigedemokraterna har väckt inte handlar om slakt av obedövade
              djur, utan den handlar om halal- och kosherslakt. Det står uttryckligen
              i den motionen. Den vilar uttryckligen på religiösa grunder.
            </seg>
            <seg n="6ff8e677">
              Jag tycker att det är mycket viktigt att man har en rågång här.
              Det är slakt av obedövade djur som vi är motståndare till, och
              det är slakt av obedövade djur som det talas om i den svenska
              lagstiftningen, oavsett religiösa eller andra skäl.
            </seg>
            <seg n="630fca3c">
              Nu säger Richard Jomshof att han är engagerad för djuren. Då
              skulle jag vilja veta hur han röstar när det handlar om djurfria
              metoder, till exempel reservation 12, eller när det handlar om
              att avgiften om att ansöka om djurförsök oavkortat ska gå till
              alternativa metoder, reservation 7, eller när det gäller att djurskyddsorganisationer
              ska ha rätt att överklaga och att man alltså stärker djurens rätt
              då man gör ansökningar om djurförsök, reservation 5. I alla dessa
              frågor sluter Sverigedemokraterna upp bakom de borgerliga partierna.
              Det gör ni i nio omröstningar av tio. Det är så det ser ut. Ni
              väljer ut ett fåtal symbolfrågor där ni försöker spela opposition.
              Men ni är ett lydigt stödparti till de borgerliga partierna och
              denna regering. Det tycker jag är mycket viktigt att komma ihåg.
            </seg>
            <seg n="c5921f65">
              Framför allt vill jag förstås ändå veta, Richard Jomshof, hur
              du kommer att rösta nu när du har chansen att stå upp för pälsdjuren,
              reservation 15 eller reservation 16, för att vi ska få stopp för
              dagens verksamhet. Du borde veta att det inte ligger i utredningen
              om en ny djurskyddslag att se över den svenska pälsindustrin.
              Det har redan kommit nya förordningar, och vi ser att det innebär
              att man bara kommer att bibehålla dagens verksamhet.
            </seg>
          </u>
          <note type="speaker" n="1f8609df">
            Anf. 155 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2951c27b5c443c72-1" n="e320661f">
            <seg n="29c9accf">
              Fru talman! Jag vill först bara påpeka att det är jag och min
              partikollega David Lång som har skrivit motionen, inte Sverigedemokraterna.
            </seg>
            <seg n="7648ddb6">
              Man kan läsa följande i sista stycket: Kött från djur som har
              avblodats utan bedövning ska också och så vidare.
            </seg>
            <seg n="a1aa3919">
              Jag för alltså en allmän diskussion om kött från djur som har
              avblodats utan bedövning. Jag håller med om att det är ett problem
              oavsett varför man dödar djur på detta sätt. Det spelar ingen
              roll.
            </seg>
            <seg n="7140623b">
              Jag hävdar också att problemen är störst inom halal- och kosherslakt,
              och det står jag för, och det kan jag också bevisa. Jag kan lätt
              bevisa att detta sker framför allt inom dessa två slaktformer.
            </seg>
            <seg n="f2498ed5">
              Men som jag också sade i mitt korta anförande spelar det ingen
              roll varför man gör det. Jag struntar fullständigt i om man är
              kristen, jude, muslim eller ateist. Man ska inte behandla djur
              på det viset. Om det är det du menar håller jag fullständigt med,
              Jens Holm. Det gör jag.
            </seg>
            <seg n="68724aa4">
              Jag får helt enkelt ta ställning till hur jag ska rösta. Jag
              personligen kan tycka att Sverigedemokraterna borde visa framfötterna
              än mer i de här frågorna. Jag tycker att vi har tagit flera steg,
              och jag tycker att vi kan ta ännu flera steg.
            </seg>
            <seg n="a45d4cf4">
              Det är en demokratisk process. Vi har en partilinje och ett landsdagsbeslut
              i vårt fall heter det landsdagar som man är tvungen att följa.
              Jag tänker göra vad jag kan för att ytterligare tänja på de här
              gränserna och ta ytterligare steg framåt. Men demokratin ser ut
              som den gör. Jag tycker att vi har gjort bra saker. Vi har kommit
              med bra förslag. Vi har också medverkat till ett par bra beslut,
              även om jag personligen absolut inte är nöjd. Det är jag inte.
              Det vore en lögn att påstå det. Jag får ta ställning till hur
              jag ska rösta.
            </seg>
            <seg n="c819afc8">
              Jag har svårt att förstå hur man kan påstå att det skulle vara
              en symbolfråga med obedövad slakt. Det var så jag tolkade det.
              Jag kan ha tolkat det fel. Jag tycker inte att det är en symbolfråga.
              Jag tycker att det är en betydligt viktigare fråga än så.
            </seg>
          </u>
          <note type="speaker" n="f5078816">
            Anf. 156 JENS HOLM (V) replik:
          </note>
          <u who="jens_holm_726eb1" xml:id="i-aa8d5b4ff5dd5668-4" n="49e15dad">
            <seg n="ff78dfef">
              Fru talman! Jag debatterar främst med Sverigedemokraterna, och
              Sverigedemokraternas position i djurskyddsfrågor är glasklar.
              Ni driver ingen progressiv politik för djuren. Det är helt uppenbart.
              Det ser vi i det här betänkandet, och det har vi sett i alla andra
              betänkanden.
            </seg>
            <seg n="9122bd69">
              Richard Jomshof säger att han får ta ställning till hur han ska
              rösta i de här brännande djurskyddsfrågorna. Jag kan tala om för
              honom att han har 29 minuter på sig att ta ställning. Det börjar
              brådska. Jag kanske skulle kunna få ett konkret besked här och
              nu.
            </seg>
            <seg n="804e459d">
              Pälsindustrin finns här och nu. De föreskrifter som har kommit
              innebär att man bygger på en bur till på de ordinarie nätburarna.
              Sedan kommer minkarna att sitta kvar där inne. Det är precis samma
              industri som kommer att fortsätta att bedriva sin verksamhet med
              benäget stöd av Sverigedemokraterna, vill jag understryka. Det
              här talet om att man står upp för djuren stämmer inte när det
              blir skarpt läge.
            </seg>
            <seg n="db7d6c9c">
              Om man väcker en motion med en rubrik som innehåller orden halal
              och kosher är det ganska uppenbart på vilken grund man baserar
              en sådan motion. Det är på en religiös grund, och då pekar man
              ut judar och muslimer. Då är det viktigare än skyddet för djuren.
            </seg>
          </u>
          <note type="speaker" n="486b83f4">
            Anf. 157 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2951c27b5c443c72-2" n="e320661f">
            <seg n="de4f5455">
              Fru talman! Det är intressant att Jens Holm vet varför jag skriver
              en motion. Det kanske är nästa Saida vi har på gång här.
            </seg>
            <seg n="acd83073">
              Att jag har använt den rubriken beror så klart på att det framför
              allt sker i halal- och kosherslakt. Tror du mig inte är det bara
              att undersöka saken. Jag hävdar att det är så. Jag hävdar också
              att jag kan bevisa att det är så. Om det heter halalslakt när
              man beter sig på det här viset mot djur får jag också använda
              ordet halalslakt. Benämner man metoden kosherslakt tänker jag
              använda det namnet. Vill man kalla det någonting annat tänker
              jag också använda det namnet. Jag struntar fullständigt i vad
              man kallar det. Jag struntar fullständigt i vem som behandlar
              djur på det viset, men det är framför allt inom halal- och kosherslakt
              som man behandlar djur så här.
            </seg>
            <seg n="006d5277">
              Det är klart att det även förekommer i andra delar av världen
              där man inte alls har någon religiös underton i slakten, men det
              är här de stora problemen finns. De stora problemen finns ute
              i Europa. Det är också här vi backar. Jag sade också i mitt anförande
              att det finns mycket som behöver förbättras inom Sveriges gränser,
              men det behöver inte innebära att vi ska göra saken värre genom
              att tillåta otyg som förekommer i andra länder eller tillåta att
              vi importerar kött från länder där man behandlar djur på det här
              viset.
            </seg>
            <seg n="d9eed212">
              Jag förmodar att de flesta av oss tycker att det är fel med barnarbete.
              Vi tycker kanske också att det är helt okej att vi säger nej till
              import av den sortens varor. Vi skulle kanske säga nej till den
              här sortens import och den här sortens varor också. Vi kanske
              skulle driva frågan ute i Europa betydligt tuffare än vad vi gör
              i dag.
            </seg>
            <seg n="a2befa29">
              Att man sätter en religiös etikett på det behöver inte innebära
              att det är bättre. Nu kommer förmodligen inte Irene Oskarsson
              att svara, men det skulle vara intressant att veta om hon verkligen
              menar att det är okej bara för att det är religiöst hokuspokus
              inblandat i det. Det tycker inte jag.
            </seg>
            <seg n="a9cd5d45">
              Jag struntar fullständigt i vem som gör det. Djuren ska behandlas
              väl oavsett det. Vi har gjort många bra saker, till exempel när
              det gäller djursexfrågan och bedövning vid kastrering av smågrisar.
              Josef har berört djurvälfärdsbidraget. Jag tycker att vi kan göra
              mycket mer. Jag kommer att fortsätta att driva frågan.
            </seg>
          </u>
          <note type="speaker" n="979e4b12">
            Anf. 158 HELENA LEANDER (MP) replik:
          </note>
          <u who="helena_leander_075a02" xml:id="i-d093cf9b5c55d311-2" n="2d81a98e">
            <seg n="e6c1dc18">
              Fru talman! Det hedrar Richard Jomshof att han personligen skriver
              motioner om andra frågor än just halal- och kosherslakt som han
              sedan tvingas rösta emot, men min kritik gällde Sverigedemokraterna
              som parti. Man ägnar hela sitt anförande i djurskyddsdebatten
              åt att prata om en enda sak, och det är just halal- och kosherslakt.
              Man pratar inte ens om distinktionen mellan djur som slaktas utan
              bedövning och den här religiösa märkningen. Josef Fransson verkade
              uppenbart förvånad när vi talade om att det finns en hel del djur
              som slaktas utan att man har de här religiösa ritualerna men där
              man ändå har missat bedövningsmomentet av rent ekonomiska skäl.
            </seg>
            <seg n="5e03de3d">
              Det är inte så att all halal- eller kosherslakt nödvändigtvis
              är obedövad. Det finns tvärtom svenska halalslakterier som bedövar.
              Det är inte heller så att allt kött som inte är halal eller kosher
              automatiskt kommer från slakt där man bedövar djuren. Man måste
              göra den distinktionen om man inte bara är ute efter att peka
              ut vissa grupper som sämre än andra. Det är det jag upplever att
              Sverigedemokraterna gör eftersom de inte håller isär de här begreppen
              och eftersom de hela tiden pratar om halal och kosher för att
              peka ut muslimer och judar som större djurplågare än goda sverigedemokrater.
              Jag tycker att det är helt fel.
            </seg>
            <seg n="45009d61">
              Jag tycker att det är sorgligt att Sverigedemokraterna som parti,
              oavsett vad Richard Jomshof tycker, inte lyckas ta ställning för
              att avskaffa ett sådant uppenbart djurplågeri som minkfarmning.
              Det blir så skevt när man bara ger sig på det där som de andra
              någonstans där borta, de onda, håller på med och inte ser det
              man själv är medskyldig till, det vill säga att vi här i Sverige
              tillåter minkfarmning där djuren inte har någon möjlighet att
              bete sig naturligt trots att de har rätt till det enligt djurskyddslagen.
            </seg>
            <seg n="afe19622">
              Jag tycker att det skulle vara klädsamt om Sverigedemokraterna,
              som parti, skulle kunna jobba med andra djurskyddsfrågor än dem
              som de där andra någonstans där borta håller på med.
            </seg>
          </u>
          <note type="speaker" n="6075cc08">
            Anf. 159 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2951c27b5c443c72-3" n="e320661f">
            <seg n="0365ed72">
              Fru talman! Jag håller med om att det är en viktig fråga och
              att vi har en förbättringspotential i Sverige. Jag håller definitivt
              med om att vi som parti har en förbättringspotential. Jag vill
              nog hävda att alla partier kan förbättra sin syn på djuren och
              hur vi behandlar dem. Det är min bestämda uppfattning.
            </seg>
            <seg n="593ac2d8">
              Det handlar än en gång inte om att peka ut grupper. Jag struntar
              fullständigt i vem som slaktar djur på det här viset, men det
              är framför allt inom halalslakt och kosherslakt det sker. Det
              är så. Det kan vi inte förneka. Det är inte mitt fel, och det
              är inte djurens fel att det framför allt är inom muslimska och
              judiska grupper som man förespråkar den här sortens slaktmetod
              som dessutom baseras på något uråldrigt religiöst trams om du
              frågar mig. Det är min personliga inställning. Det är bara så.
            </seg>
            <seg n="267a123a">
              Jag talar om obedövad slakt i ett generellt perspektiv i min
              motion. Men jag hävdar också att det framför allt är inom halal-
              och kosherslakt som vi har ett stort problem. Det är där det växer,
              framför allt i Europa. Jag tycker att det är ett problem när vi
              tvingas backa gång på gång. Jag kan inte acceptera det.
            </seg>
            <seg n="5ce86cce">
              Jag tycker att det är synd att man tar till sådant som inte ens
              är argument. Det handlar inte om rasism. Det handlar inte om hatstämning.
              Jag vet inte exakt vilka ord Helena Leander använde, men det handlar
              definitivt inte om islamofobi eller antisemitism. Det har inte
              med det att göra. Det handlar om att se till djurens bästa.
            </seg>
            <seg n="9ad44f95">
              Jag beklagar att vi som parti inte kan ta ett steg till i minkfrågan.
              Jag tycker att vi hade en mycket bra debatt på landsdagarna. Jag
              fick med mig partiets ombud ungefär halvvägs, men tyvärr ville
              man invänta den här utredningen. Jag håller med Jens Holm. Jag
              har läst delar av den, och jag vet att man inte berör det här
              speciellt mycket. Det var det argumentet man använde, och det
              var förmodligen också det argumentet som gjorde att man fick med
              sig en majoritet av våra ledamöter. Jag beklagar det.
            </seg>
            <seg n="cc90cd64">
              Jag återkommer i frågan om minknäringen. Jag kommer definitivt
              att fortsätta att driva den. Jag hoppas också att jag kan få med
              mig partiet i frågan. Jag tror och hoppas det. Jag är själv från
              Blekinge. Det är inte för att Jimmie bor i Sölvesborg som han
              inte driver frågan. Jag bor ganska nära Sölvesborg själv.
            </seg>
          </u>
          <note type="speaker" n="bca93ce4">
            Anf. 160 HELENA LEANDER (MP) replik:
          </note>
          <u who="helena_leander_075a02" xml:id="i-d093cf9b5c55d311-3" n="2d81a98e">
            <seg n="a22d7d06">
              Fru talman! Nu får Richard Jomshof det nästan att låta som om
              vi andra skulle vara för slakt utan bedövning. Det är kanske bra
              att än en gång poängtera att hela upprinnelsen till diskussionen
              är att vi alla här är emot detta. Då har vi den saken klar.
            </seg>
            <seg n="ebde8b3f">
              Det är fortfarande ett problem att Sverigedemokraterna driver
              frågan som en religionsfråga. Undantaget för att slakta utan bedövning
              inom EU inte i Sverige för här är det över huvud taget inte tillåtet
              är förvisso religiöst motiverat, men den stora diskussionen handlar
              om att det här utnyttjas i betydligt större omfattning än vad
              som motsvaras av den andel av befolkningen som är muslimer eller
              judar, för att inte tala om hur liten andel som är så strikta
              att de inte godtar bedövning om man i övrigt uppfyller halal-
              eller kosherreglerna.
            </seg>
            <seg n="c27eefb4">
              Detta är alltså ett otroligt överutnyttjande där det bara är
              ekonomiska skäl som ligger bakom. Då blir det väldigt skevt att
              försöka göra detta till en fråga om att det är muslimer och judar
              som kräver denna plågsamma slaktmetod och att alla är helt oskyldiga
              ungefär som att alla andra som går och köper mat frågar vad det
              är för slaktmetoder i övrigt.
            </seg>
            <seg n="391761e5">
              När engagerar sig Richard Jomshof till exempel i användningen
              av elpåfösare vid svenska slakterier? Eller hur är det med slakten
              av kycklingar? Där hänger man dem upp och ned i vattenbad, och
              ibland missar man innan man avblodar dem så att de slaktas utan
              att vara bedövade. Det är för att det går så snabbt på slakterierna.
              Det finns massor av problem också med totalt ickereligiös slakt
              som det skulle vara väldigt klädsamt om Sverigedemokraterna kunde
              ta lite ansvar för om man verkligen vill göra någonting åt djurskyddsfrågorna
              på riktigt och inte bara använda dem som ännu ett slagträ i debatten
              mot grupper man inte tycker om.
            </seg>
          </u>
          <note type="speaker" n="80043efe">
            Anf. 161 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2951c27b5c443c72-4" n="e320661f">
            <seg n="17e9f0ed">
              Fru talman! Som jag har sagt flera gånger det går inte att misstolka
              vad jag säger; jag förstår inte hur man kan göra det finns det
              naturligtvis förbättringspotential, minst sagt, inom en rad olika
              områden. Det gäller inte minst inom Sveriges gränser. Det har
              jag sagt, och jag säger det nu igen. Jag håller med fullständigt.
            </seg>
            <seg n="1d142cb4">
              Nu har jag skrivit en av många motioner, och just denna motion
              handlar om halal- och kosherslakt eller obedövad slakt, men framför
              allt halal- och kosherslakt. Jag skulle i och för sig ha kunnat
              skriva en motion där jag tog upp allt som är dåligt i djurhållningen,
              precis varenda fråga. Kanske hade jag då, möjligtvis, undgått
              kritiken. Jag struntar dock fullständigt i det, om jag ska vara
              riktigt ärlig, för jag gör detta för att jag tycker att djuren
              ska behandlas väl. Jag gör det inte för att Vänsterpartiet, Miljöpartiet,
              sossarna eller någon annan ska tycka att det är antingen bra eller
              dåligt. Det rör mig inte i ryggen.
            </seg>
            <seg n="000a7b86">
              En sak håller jag fullständigt med om: Det finns ett överutbud
              vad gäller denna sorts kött. Utbudet är betydligt större än efterfrågan,
              och det handlar så klart om att det är också så jag tolkar ditt
              inlägg många slakterier ute i Europa har hakat på detta därför
              att de ser att det finns en marknad. Det är betydligt enklare
              att slakta på ett sätt som kanske tilltalar fler än att slakta
              på ett snävare sätt som man kanske menar utesluter vissa grupper.
            </seg>
            <seg n="ffbf6e24">
              Om jag förstår det hela rätt tycker många slakterier att det
              är jobbigt att slakta på olika sätt, så man väljer en slaktmetod.
              Man slaktar på det sätt där man helt enkelt plågar djuren tills
              de dör, genom att skära av halsen på obedövade djur. Den sortens
              slaktmetod har blivit väldigt vanlig. Det är många grupper som
              köper detta. Det är inte bara religiösa grupper som muslimer och
              judar, utan det är många. Många vet inte ens om det, och många
              gör det för att det helt enkelt är det kött som finns att köpa
              i disken.
            </seg>
            <seg n="2b7f09e6">
              Naturligtvis är det alltså inte bara de religiösa gruppernas
              fel, utan det är även slakteriernas, som väljer den sortens metoder
              för att det är enkelt för dem och för att det finns pengar att
              tjäna. Till och med vår statsminister har ju vid ett tillfälle
              för några år sedan sagt att det finns pengar att tjäna på den
              sortens slaktmetoder. Om det är så jag ska tolka ditt inlägg vill
              jag alltså ge dig definitivt rätt på den punkten. Det är klart
              att frågan är betydligt bredare än så.
            </seg>
          </u>
          <note type="speaker" n="90bca754">
            Anf. 162 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-5" n="eef1ac14">
            <seg n="fff1b9eb">
              Fru talman! Richard Jomshof är djurvän. Det är säkert så att
              det finns enskilda personer inom Sverigedemokraterna som är djurvänner
              och driver den typen av frågor, men utgångspunkten för vår debatt
              här i dag handlar om ert fokus och era ståndpunkter som parti.
            </seg>
            <seg n="5408f2bf">
              Som parti är det så att Sverigedemokraterna väljer ut vissa frågor
              för att kunna spela på främlingsfientlighet. Man betonar också
              just att det är halal- och kosherslakt det rör sig om, i stället
              för att betona att det handlar om obedövad slakt. Det är faktiskt
              vad det handlar om, och det är vår utgångspunkt för denna diskussion.
            </seg>
            <seg n="9b204578">
              Jag måste alltså ändå fråga Richard Jomshof om det inte bekymrar
              honom som djurvän att hans parti använder sådana viktiga frågor
              som slagträ mot judar och muslimer och samtidigt ser mellan fingrarna
              i andra viktiga frågor för djuren.
            </seg>
          </u>
          <note type="speaker" n="9fe214ae">
            Anf. 163 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2951c27b5c443c72-5" n="e320661f">
            <seg n="8e945b81">
              Fru talman! Här har vi en person till som tydligen vet exakt
              hur vi och jag tänker och hur vi resonerar. Jag är ganska fascinerad
              över att man har den sortens kunskaper på vänstersidan. Det är
              imponerande. Först var det Jens Holm, och nu är det du, Sara Karlsson.
              Det gläder mig dock; det är jättekul att du har ett sjätte sinne
              eller vad man ska kalla det. Jag hade nämligen själv velat ha
              det och kunnat veta hur andra tänker och resonerar. Det hade varit
              jätteenkelt.
            </seg>
            <seg n="68816675">
              Sverigedemokraterna väljer ut frågor som slagträn nej, verkligen
              inte. Det är väl i och för sig ingen hemlighet att jag inte gillar
              islam. Jag tycker inte om någon religion, men jag tycker nog att
              islam är den värsta. Men helt ärligt, än en gång: När det gäller
              slaktmetoder har det inte med islam att göra. Jag struntar fullständigt
              i vem som gör det. Jag skulle skriva denna motion även om det
              var ett sätt som användes inom till exempel kristendomen och det
              fanns kristna grupper som efterfrågade den här sortens slaktmetoder
              ute i Europa. Det kanske det också finns en liten minoritet någonstans
              som gör det kan jag inte svara på och det är lika fel det. Det
              har dock inte med det att göra, som sagt.
            </seg>
            <seg n="eaa5e441">
              Än en gång: Jag skriver i min motion om obedövad slakt generellt,
              men jag pekar naturligtvis på halal och kosher eftersom det är
              där de stora problemen finns. Ingen kan påstå motsatsen utan att
              fara med osanning. Det är inom dessa två grupper efterfrågan finns,
              och det finns naturligtvis också företag som hakar på eftersom
              de ser att de kan tjäna pengar på det.
            </seg>
            <seg n="f5d113ae">
              Det är ett problem, och jag tänker inte sluta prata om problemen
              bara för att det finns partier och enskilda ledamöter som drar
              en massa höga växlar på det. Det tänker jag inte. Problemet finns.
              Oavsett vem som står bakom det finns problemet, och problemet
              ska angripas och bekämpas. Det handlar som sagt inte om att välja
              ut frågor bara för att vi ska kunna slå mot vissa grupper. Jag
              har inte märkt den sortens tendenser när vi har diskuterat, utan
              det har handlat om att diskutera djurens väl och ve.
            </seg>
          </u>
          <note type="speaker" n="c8f5dc25">
            Anf. 164 SARA KARLSSON (S) replik:
          </note>
          <u who="sara_karlsson_feeb89" xml:id="i-d0cecad3707a0712-6" n="eef1ac14">
            <seg n="e6fd584e">
              Fru talman! Jag vet inte om jag har påstått att jag skulle ha
              något sjätte sinne eller veta hur andra tänker, utan jag tittar
              på hur Sverigedemokraterna som parti agerar. Där ser jag att man
              lyfter fram vissa typer av frågor inom djurskyddsdebatten, jämställdhetsdebatten
              och andra områden där man kan exploatera och förstärka rasistiska
              och främlingsfientliga stämningar. Jag tycker att det är rätt
              tydligt när man tittar på debatten.
            </seg>
            <seg n="6c4ef2de">
              Richard Jomshof vill inte gärna prata om Sverigedemokraterna
              utan om sig själv och sitt personliga engagemang. Jag har också
              noterat att Richard Jomshof har skrivit en motion om minkarnas
              situation, men det är trots allt Sverigedemokraterna som parti
              man måste utgå ifrån. Jag undrar alltså igen: Ser inte Richard
              Jomshof, som djurvän, det som problematiskt att det är så Sverigedemokraterna
              agerar att man väljer ut vissa typer av frågor men struntar i
              andra, som till exempel minkarnas situation?
            </seg>
            <seg n="53882bbb">
              När det gäller beslut på landsdagen har alla partier sina egna
              demokratiska processer, absolut. Det får man ha förståelse för.
              Det finns dock en anledning till att man tar vissa typer av beslut
              i majoritet på en kongress eller på landsdagar. Anledningen är
              i detta fall antagligen att Sverigedemokraterna gör prioriteringen
              att man vill välja ut vissa frågor man kan använda som slagträ.
            </seg>
            <seg n="8df1f5e5">
              Anser inte Richard Jomshof detta vara bekymmersamt, om engagemanget
              egentligen är för djuren?
            </seg>
          </u>
          <note type="speaker" n="ee826f7b">
            Anf. 165 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-5aa4ecbb553195be-0" n="e320661f" next="i-113dd8a8aecfee68-0">
            <seg n="2bd4d7fc">
              Fru talman! Hade det varit så hade det varit ett problem, men
              det är inte så.
            </seg>
            <seg n="e1c2baf4">
              Den motion jag har skrivit med David Lång är en motion. Jag har
              tidigare nämnt frågan om djursex, till exempel, som vi också har
              drivit. Jag kan inte minnas att vi över huvud taget har kopplat
              in några religiösa grupper i den frågan. Nu har vi inte mer tid,
              men det hade varit intressant att höra när vi skulle ha gjort
              det.
            </seg>
            <seg n="6dcc5bd3">
              Har vi diskuterat muslimer när det gäller bedövning vid kastrering
              av smågrisar? Nej, jag tror faktiskt inte det. Jag tror inte ens
              att muslimer äter gris. Rätta mig om jag har fel! När det gäller
              djurvälfärdsbidraget, som Josef Fransson har tagit upp, tror jag
              inte att Josef Fransson har berört muslimer, judar eller någon
              annan religiös grupp heller. Jag kan ha fel för mig. Rätta mig
              då, för i så fall tar jag tillbaka det. Nu har jag som sagt inte
              fått gehör i frågan, men jag tror inte heller att det står om
              muslimer i min motion om minknäringen. Vänta så ska jag dubbelkolla!
              Nej, det gör faktiskt inte det.
            </seg>
            <seg n="1a284b92">
              Det är alltså bara nonsens. Det hade varit klädsamt om vi hade
              kunnat hålla debatten där den hör hemma, så att vi håller oss
              till fakta och inte bara en massa trams, nonsens och beskyllningar.
            </seg>
            <seg n="eb46e22d">
              Vad som däremot gläder mig är att vi nu äntligen ska tillsätta
              en grupp i partiet med mål att ytterligare utveckla de frågor
              som har med djur och djurrätt att göra och som jag kommer att
              ingå i. Det gläder mig väldigt mycket.
            </seg>
            <seg n="0852ec91">
              Jag tycker att vi har gjort bra saker. Vi har varit med om att
              rösta igenom ett par väldigt bra saker. Vi kommer definitivt att
              lägga fram fler förslag framöver.
            </seg>
            <seg n="c63d33dd">
              Mig veterligen kommer inte någon av de frågor som berör djur
              och djurrätt att handla om vare sig muslimer eller judar. Skulle
              det vara så får du gärna rätta mig.
            </seg>
          </u>
          <note n="a91f0f2b">
            Överläggningen var härmed avslutad.
          </note>
          <note n="2229a0c5">
            12 § Rättelse i mönsterskyddslagen
          </note>
          <note n="5bd5ad0b">
            Föredrogs
          </note>
          <note n="46de4885">
            Förste vice talmannen konstaterade att ingen talare var anmäld.
          </note>
          <note n="192691e2">
            13 § Några frågor om Patentbesvärsrätten
          </note>
          <note n="5bd5ad0b">
            Föredrogs
          </note>
          <note n="46de4885">
            Förste vice talmannen konstaterade att ingen talare var anmäld.
          </note>
          <note n="c070011a">
            Ajournering
          </note>
          <note n="d6f6bcae">
            Kammaren beslutade kl. 15.50 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="richard_jomshof_aea762" xml:id="i-113dd8a8aecfee68-0" n="e320661f" prev="i-5aa4ecbb553195be-0">
            <seg n="2de2e81c">
              Återupptagna förhandlingar
            </seg>
          </u>
          <note n="7c0706a7">
            Förhandlingarna återupptogs kl. 16.00.
          </note>
          <note n="1f3dbd62">
            14 § Beslut om ärenden som slutdebatterats den 7 juni
          </note>
          <note n="80e01fa3">
            Punkt 1
          </note>
          <note n="7f2de788">
            Punkt 4
          </note>
          <note n="f9df02f3">
            Punkt 6
          </note>
          <note n="232c0586">
            Punkt 7
          </note>
          <note n="f892af9a">
            Punkt 8
          </note>
          <note n="b4c9ec8d">
            Övriga punkter
          </note>
          <note n="644e866f">
            Punkt 2
          </note>
          <note n="7d7ce713">
            Punkt 3
          </note>
          <note n="7f2de788">
            Punkt 4
          </note>
          <note n="f9df02f3">
            Punkt 6
          </note>
          <note n="f892af9a">
            Punkt 8
          </note>
          <note n="b4c9ec8d">
            Övriga punkter
          </note>
          <note n="dc972033">
            Punkt 5
          </note>
          <note n="f9df02f3">
            Punkt 6
          </note>
          <note n="853f2046">
            Punkt 11
          </note>
          <note n="16793c96">
            Punkt 13
          </note>
          <note n="8d17d866">
            Punkt 15
          </note>
          <note n="b4c9ec8d">
            Övriga punkter
          </note>
          <note n="e0373740">
            15 § Beslut om ärenden som slutdebatterats den 11 juni
          </note>
          <note n="80e01fa3">
            Punkt 1
          </note>
          <note n="644e866f">
            Punkt 2
          </note>
          <note n="7d7ce713">
            Punkt 3
          </note>
          <note n="7f2de788">
            Punkt 4
          </note>
          <note n="80e01fa3">
            Punkt 1
          </note>
          <note n="644e866f">
            Punkt 2
          </note>
          <note n="b4c9ec8d">
            Övriga punkter
          </note>
          <note n="80e01fa3">
            Punkt 1
          </note>
          <note n="644e866f">
            Punkt 2
          </note>
          <note n="7d7ce713">
            Punkt 3
          </note>
          <note n="232c0586">
            Punkt 7
          </note>
          <note n="f892af9a">
            Punkt 8
          </note>
          <note n="80ab9593">
            Punkt 9
          </note>
          <note n="b4c9ec8d">
            Övriga punkter
          </note>
          <note n="80e01fa3">
            Punkt 1
          </note>
          <note n="853f2046">
            Punkt 11
          </note>
          <note n="35144f15">
            Punkt 12
          </note>
          <note n="16793c96">
            Punkt 13
          </note>
          <note n="8d17d866">
            Punkt 15
          </note>
          <note n="b4c9ec8d">
            Övriga punkter
          </note>
          <note n="80e01fa3">
            Punkt 1
          </note>
          <note n="7d7ce713">
            Punkt 3
          </note>
          <note n="f9df02f3">
            Punkt 6
          </note>
          <note n="232c0586">
            Punkt 7
          </note>
          <note n="b4c9ec8d">
            Övriga punkter
          </note>
          <note n="7c84f47c">
            16 § Beslut om ärenden som slutdebatterats vid dagens sammanträde
          </note>
          <note n="80ab9593">
            Punkt 9
          </note>
          <note n="98b504f3">
            Punkt 14
          </note>
          <note n="11c8d394">
            Punkt 17
          </note>
          <note n="10122f59">
            Punkt 19
          </note>
          <note n="b4c9ec8d">
            Övriga punkter
          </note>
          <note n="16d1537d">
            17 § Timmätning för aktiva elkonsumenter
          </note>
          <note n="5bd5ad0b">
            Föredrogs
          </note>
          <note type="speaker" n="ad5bf039">
            Anf. 166 ANN-KRISTINE JOHANSSON (S):
          </note>
          <u who="ann-kristine_johansson_62b732" xml:id="i-097081aa12c726ef-0" n="2cefc334">
            <seg n="4f5e6797">
              Fru talman! Denna debatt handlar om hur vi konsumenter ska kunna
              påverka mer hur och när vi använder el i våra hushåll.
            </seg>
            <seg n="ab494d46">
              Jag vill slå fast från början att detta är en bra reform som
              vi har efterfrågat sedan länge, men när den äntligen kommer är
              det ett hafsverk. Det är som att sjösätta en båt när inte skrovet
              är färdigt.
            </seg>
            <seg n="91f89cc8">
              Är kraven för de nya systemen genomarbetade? När kommer förslagen
              till ändring i fråga om avräkning? Hur dyr bedömer regeringssidan
              egentligen att reformen kan bli? Det är en del av vår kritik och
              jag återkommer till varför vi vill flytta fram ikraftträdandedatumet.
            </seg>
            <seg n="5389cc0c">
              Fru talman! Att man ger mig som konsument mer makt över och mer
              kunskap om hur jag använder elen är bra. Det främjar mer varierad
              elproduktion, som vindkraft. Det kapar belastningstoppar och flyttar
              användningen i tiden och innebär alltså att elen används smartare.
            </seg>
            <seg n="5c997c90">
              Vi måste få produktion, elnät och kund att fungera tillsammans
              och knyta ihop det till en helhet. Smarta elnät är framtidens
              elnät, och vi är snart där. Nästa steg är smarta hus, och bland
              andra ABB och svenska forskare arbetar för fullt med hur ny teknik
              kan koppla ihop hus, hem och maskiner med våra mobiltelefoner
              och datorer.
            </seg>
            <seg n="0f724ebf">
              Det händer mycket, och det vore bra med en samsyn om vad ett
              smart elnät eller ett smart hus är. Därför anser jag att det är
              bra att regeringen tillsätter ett samordningsråd för smarta elnät
              som ska slutrapportera före den 1 december 2014 men som också
              kommer med delrapporter varje år. Kanske det hade varit smart
              att tillsätta detta råd innan timmätningsreformen träder i kraft.
            </seg>
            <seg n="3d99cf37">
              Risken är att reformen är överspelad om något år eftersom tekniken
              inte är på plats i höst. Det krävs dyra investeringar som kanske
              måste bytas när den nya tekniken kommer. Här kommer vår största
              kritik in: Varför så bråttom med ikraftträdandet till den 1 oktober
              i år? Varför inte i dag ta beslut om reformen, peka på inriktningen
              och låta ikraftträdandet ske den 1 januari 2014, som vi socialdemokrater
              föreslår? Varför inte låta tekniken, systemen och mätarna komma
              på plats innan, precis som man gör i Norge? Man beslutar om inriktning
              och ikraftträdandet om några år.
            </seg>
            <seg n="b706e4fe">
              Jag tror att alla, både du och jag som kund, branschen och forskarna
              skulle ha nytta av en bred samsyn, en helhetssyn och inriktning.
              Det är just det som jag hoppas att detta samordningsråd kommer
              fram till.
            </seg>
            <seg n="32c8b676">
              Det är en annan av mina kritiska synpunkter på regeringens energipolitik:
              Det saknas en helhetssyn. Man duttar lite här och man duttar lite
              där. Var är helhetssynen på framtidens energisystem? Inte heller
              vill ni ha någon bred överenskommelse om energipolitiken som egentligen
              inte är så blockskiljande som den många gånger framstår.
            </seg>
            <seg n="695d5b0c">
              I Danmark till exempel står en stor majoritet av Folketingets
              ledamöter bakom den förda energipolitiken som löper mellan 2012
              och 2020. Den gäller såväl energieffektivisering som förnybar
              energi, smarta elnät, byggregler med mera. Det vore en önskedröm
              att få till det även här i Sverige. Jag tror att det skulle behövas
              som signal till forskare, företag, industri och bransch.
            </seg>
            <seg n="afb45b7a">
              Ett annat bekymmer tillsammans med det snabba ikraftträdandet
              av reformen är det arbete som sker med nordisk slutkundsmarknad
              som ska träda i kraft 2015. Men det kommer inte att fungera om
              länderna till exempel inför olika timmätningsreformer. Då stupar
              tanken om den gemensamma slutkundsmarknaden.
            </seg>
            <seg n="7fdca101">
              Risken är att vi gör väldigt olika från land till land, och det
              kommer att ställa till problem. Min fråga till er på regeringssidan
              är: Hur ser ni på den nordiska slutkundsmarknaden och hur ser
              ni på att länderna gör på lite olika sätt?
            </seg>
            <seg n="1793765b">
              Fru talman! Att låta reformen träda i kraft redan den 1 oktober
              2012 utan att vara helt färdig när det gäller vad vi vill, kostnad
              och innehåll, kan göra att den kloka tanken med att du och jag
              kan och ska påverka vår energiförbrukning slår fel och att det
              blir ett bakslag för denna egentligen så bra tanke.
            </seg>
            <seg n="b639f0ae">
              Som jag sade tidigare saknas det en helhetssyn, och förslaget
              är inte tillräckligt genomarbetat. Vi vill ju att konsumenten
              ska få timvisa värden, avräkning per timme, kanske ända ned på
              decimalnivå, och kunna reagera på det. Då krävs det att insamling,
              datasystem med mera klarar att kommunicera. Där är vi inte i dag.
            </seg>
            <seg n="497b0c62">
              Jag hoppas att vi i dag får höra regeringssidans syn på helheten.
              Är de smarta systemen färdiga? Finns de smarta mätarna på marknaden
              nu i oktober när reformen träder i kraft, eller kan det bli så
              att man om ett år måste byta ut delar eftersom vi då har den nya
              tekniken på plats? Kom ihåg att det för några år sedan byttes
              ut mätare för ca 15 miljarder kronor då den tidens elmätarreform
              kom!
            </seg>
            <seg n="09899d72">
              De flesta av dagens mätare klarar timmätning, men få av dem kan
              klara kommunikationslösningarna, det vill säga de insamlings-
              och avräkningssystem som behövs.
            </seg>
            <seg n="6d96b37a">
              I framtiden är det smarta hus som gäller. Som jag sade tidigare
              talar maskiner med varandra, och vi kan ställa in smarta lösningar
              som passar just vårt hushåll. Aktiva konsumenter kan påverka som
              de vill. Det är det som är så spännande. Låt inte denna reform
              slå fel utan låt den bli övergången till det nya och framtiden!
            </seg>
            <seg n="7a641387">
              Med detta, fru talman, yrkar jag bifall till reservationen.
            </seg>
          </u>
          <note type="speaker" n="eb2a85f5">
            Anf. 167 LARS ISOVAARA (SD):
          </note>
          <u who="unknown" xml:id="i-4380fa97ef10c913-0" n="b98185cc"/>
          <note n="d34249b4">
            Fru talman! Timmätning för aktiva elkonsumenter , så lyder rubriken
            på betänkandet.
          </note>
          <u who="unknown" xml:id="i-248f14eed535cf8a-0" n="b98185cc">
            <seg n="db43fc80">
              Att kunden får tillgång till information om elförbrukningen per
              timme förstärker konsumentmakten, men timmätning ska trots allt
              ses som ett första steg. Det är också positivt att elkunderna
              kan bli mer aktiva i bevakningen av den egna elförbrukningen,
              men den verkliga kundnyttan kommer när kunden blir debiterad per
              timme. För att komma dit måste det, som jag uppfattar det, till
              en hel del andra regelförändringar, exempelvis vilken avräkningsmodell
              som blir aktuell att använda. Vi måste således komma ihåg att
              skilja på begreppen timavläsning å ena sidan och timdebitering
              och timavräkning å den andra sidan. Det är en sak att mäta elförbrukningen
              varje timme och en annan sak att bli debiterad för varje enskild
              förbrukad timme.
            </seg>
            <seg n="d4c40ec5">
              Det finns alltid en risk med att påskynda en i botten god reform.
              Det är inte ovanligt att vi har fått se hur ett alltför hastigt
              genomförande av en reform har fått till följd att kundförtroendet
              har rubbats. I sämsta fall har det inneburit att hela reformen
              har havererat, vilket när det gäller timmätning verkligen inte
              skulle vara till gagn för någon. Det är således viktigt att visionerna
              inte gör oss blinda för den tekniska och den ekonomiska verkligheten.
              Vi ska dessutom inte ge sken av att en reform inte kostar något
              för den enskilde förbrukaren. Det finns som bekant inget som är
              gratis, utan på något sätt ska det hela alltid betalas.
            </seg>
            <seg n="e11f866d">
              Fru talman! Med detta som bakgrund vill jag ha sagt att timmätning
              kan vara ett första steg i riktning mot framtiden och det som
              vi kallar för smarta nät. Ett första steg med införandet av timmätning
              kan i sig också vara teknikdrivande. Det pågår arbete med att
              skapa världsstandard på elmätare och smarta hem, och enligt min
              mening kan det vara värt att beakta detta innan man rusar i väg.
              Den tekniska utvecklingen går dessutom fort inom dessa områden.
              Jag kan framför mig se en teknisk revolution när IPv6 blir standard
              på bred front och det kommer att finnas tillräckligt med IP-adresser
              för att till och med alla lampor ska få en egen IP-adress.
            </seg>
            <seg n="aafabadc">
              Jag vill också tillägga att just detta med timavläsning eller
              en framtida timdebitering enligt min mening inte i alla sammanhang
              kommer att vara så revolutionerande för elkostnaderna som den
              understundom ytliga debatten ger sken av.
            </seg>
            <seg n="c023fab8">
              När det gäller förbrukning av hushållsel, i form av tvättmaskiner
              eller diskmaskiner som kan startas och köras under lågpristimmar,
              är besparingarna med avseende på elkostnader ofta rent försumbara
              i det stora hela för det enskilda hushållet. Det rör sig i de
              flesta fall om blygsamma belopp.
            </seg>
            <seg n="3186c5da">
              Det för hushållen ekonomiskt intressanta blir när styrningen
              kan utvecklas mot värmepumpar och annan elvärme. I en bortre förlängning
              kan man se hur en eventuell framtida expanderande elbilspark också
              kan dra nytta av timdebitering och medföljande avancerad styrning
              av laddning. Men där är vi ännu inte.
            </seg>
            <seg n="bf9bb323">
              Jag nöjer mig med detta och yrkar bifall till reservation 1.
            </seg>
          </u>
          <note type="speaker" n="05ce140f">
            Anf. 168 HELENA LINDAHL (C):
          </note>
          <u who="helena_lindahl_c5f81e" xml:id="i-5f1c94337e8cb309-0" n="9892cd5b" next="i-fe4788cb09196319-0">
            <seg n="2d1e368f">
              Herr talman! Vi ska nu tala om timmätning för aktiva elkonsumenter.
              Jag tycker att det är mycket roligt att vi nu förmodligen kommer
              att genomföra detta från och med den 1 oktober i år. Det är inte
              en dag för sent.
            </seg>
            <seg n="37b070ff">
              Till skillnad från de flesta företag har vanliga elkonsumenter
              fortfarande månadsvis mätning av el. Genom timmätning får elkonsumenterna
              bättre möjligheter att minska sina elkostnader och kan spara pengar
              genom att flytta delar av elförbrukningen till perioder med lägre
              elpris.
            </seg>
            <seg n="143a8a66">
              Energimarknadsinspektionen har gjort bedömningen att timmätning
              hade sänkt elpriset under de senaste årens pristoppar. Timmätning
              innebär också att elkonsumenterna får bättre kunskaper om den
              egna elförbrukningen, det vill säga timvärden i stället för månadsvärden.
              Det gör det lättare för elkonsumenter att hitta åtgärder i hemmet
              som kan spara elenergi. Undersökningar visar också att konsumenter
              som är aktiva med att flytta sin förbrukning samtidigt också minskar
              sin förbrukning.
            </seg>
            <seg n="fe9700fd">
              När kommer regeringen att införa steg två när det gäller timmätning?
              Regeringen kommer senare att återkomma med en proposition avseende
              steg två när det gäller timmätning, det vill säga timmätning för
              flertalet elkonsumenter. Det kan ske under 2013 eller senast första
              halvåret 2014. Detta förslag gäller de konsumenter som aktivt
              själva kommer att begära detta av de bolag som kommer att erbjuda
              timmätning.
            </seg>
            <seg n="88e3f330">
              Sedan kan man undra varför det inte införs obligatorisk timmätning
              för alla elkonsumenter på en gång. Det är klart att timmätning
              medför vissa kostnader för elnätsföretagen med att mäta, lagra
              och rapportera mätdata. Elkonsumenter som har en mycket låg energiförbrukning
              kanske inte tjänar så mycket på detta initialt, och då tjänar
              inte heller samhället på detta. Men vi vet också att tekniken
              hela tiden utvecklas och att kostnaderna för mätning, lagring
              och rapportering kan förväntas sjunka med tiden.
            </seg>
            <seg n="b99fdaad">
              Regeringens förslag innebär ett gradvist genomförande, där första
              steget innebär, som jag tidigare nämnde, att de elkonsumenter
              som redan i dag vill ingå ett elavtal och dra nytta av timmätningen
              får sådan mätning. Därmed ges också större säkerhet i fråga om
              att de elkonsumenter som får timmätning också kommer att vara
              aktiva och anpassa sin elförbrukning.
            </seg>
            <seg n="82b6845d">
              Kommer timmätningen att höja elkostnaderna? Det diskuteras en
              hel del. Men tvärtom kommer den enskilda konsumenten att få möjlighet
              att sänka sina kostnader för elen både genom att sänka sin konsumtion
              och genom att konsumera el vid tillfällen när elen är billig.
              Timmätningen kommer även att ge positiva effekter för hela konsumentkollektivet,
              även för dem som har ett pris som inte följer elbörsen eftersom
              pristopparna på elen förväntas plana ut. Det genomsnittliga priset
              för elen kommer därför att bli lägre för konsumentkollektivet
              som helhet. Möjligtvis kan elnätsavgiften höjas något eftersom
              elnätsföretagen måste genomföra vissa investeringar. Men regeringen
              bedömer att det endast blir marginella höjningar med anledning
              av förslaget. Främsta skälet är att de flesta kunder redan i dag
              har mätare som klarar av timmätning.
            </seg>
            <seg n="38b44d67">
              Men vad blir skillnaderna för konsumenterna om de ingår ett avtal
              som förutsätter timmätning? Priset på den nordiska elbörsen, Nord
              Pool Spot, sätts per timme, och kunder som i dag har rörligt elpris
              blir fakturerade på månadens genomsnittspris av elbörsens timpriser.
              Genom den nu föreslagna reformen kan konsumenterna få ett pris
              som är direkt kopplat mellan förbrukningen och elpriset för varje
              timme, eller en annan avtalsmodell, till exempel olika priser
              för dag och natt om man avtalar om det.
            </seg>
            <seg n="90e47bf8">
              När kommer man att kunna få timvis mätning? Enligt förslaget
              ska detta träda i kraft den 1 oktober i år, och de konsumenter
              som väljer att byta kommer nog att kunna få timmätning inom tre
              månader från detta datum.
            </seg>
            <seg n="7d75963f">
              Vad kommer det att kosta för enskilda konsumenter? Vi har hört
              att det kommer att bli ganska dyrt för enskilda konsumenter. Men
              det kommer att vara kostnadsfritt att byta till timmätning, jämfört
              med i dag då konsumenten kan få betala en engångskostnad på drygt
              2 000 kronor och en rörlig kostnad på ca 500 kronor per år.
            </seg>
            <seg n="ce3d0ed5">
              Hur många elkonsumenter omfattas av detta? Det är inte alla,
              utan det är de som aktivt kommer att begära detta. Alla elkonsumenter
              som i dag har månadsvis mätning, det vill säga ungefär fem miljoner
              kunder, kommer att kunna omfattas av detta. Men skillnaden är
              att konsumenten behöver ingå ett avtal med en elhandlare som förutsätter
              att konsumentens förbrukning timmäts.
            </seg>
            <seg n="a1e48381">
              Hur blir det med utrustningen? Hos konsumenterna kommer det i
              de flesta fall inte att krävas någon ny utrustning eftersom 91
              procent av alla elmätare redan i dag klarar av att mäta kundens
              förbrukning per timme. Elnätsföretagen kan visserligen komma att
              behöva installera ny utrustning, till exempel utrustning för ökad
              datalagring.
            </seg>
            <seg n="ff7354e2">
              Förslaget kommer att påverka elmarknaden positivt då det till
              exempel på lång sikt kommer att minska pristopparna på elmarknaden.
              Även elnätsföretagen bör gynnas av jämnare effektuttag av kunderna,
              och elhandelsföretagen bör också gynnas av att det är en mindre
              ekonomisk risk att erbjuda avtal med timpriser.
            </seg>
            <seg n="c20a1e91">
              Sammantaget är detta en reform som stärker kundernas position
              i förhållande till elbolagen och därmed förbättrar marknadens
              funktion och miljön.
            </seg>
            <seg n="473d8ecf">
              Jag måste passa på att kommentera socialdemokraten Ann-Kristine
              Johanssons fråga om varför regeringen har så bråttom. Jag måste
              säga att jag tycker att Socialdemokraterna där talar med kluven
              tunga.
            </seg>
          </u>
          <note n="ee92ad89">
            Riksdagen godkände denna inriktning redan hösten 2011. I en motion
            från 2011 ställer sig Socialdemokraterna positiva till förslaget
            om timmätning.
          </note>
          <u who="helena_lindahl_c5f81e" xml:id="i-fe4788cb09196319-0" n="9892cd5b" prev="i-5f1c94337e8cb309-0">
            <seg n="2f67e468">
              I Svenska Dagbladet den 26 februari 2010 sade Tomas Eneroth,
              som då var Socialdemokraternas energipolitiska talesperson som
              kommentar till Maud Olofssons förslag att ge makten tillbaka till
              människorna och genomföra timvis mätning: Detta är krav som vi
              har fört fram i riksdagen i flera år. Först nu när det är kris
              vaknar regeringen. Den verkar mer intresserad av att främja energibolagens
              intresse av elexport än att hitta incitament för energieffektivisering.
            </seg>
            <seg n="739bab12">
              Jag tycker att detta uttalande ganska mycket talar för sig självt.
              Det verkar som om det är Socialdemokraterna som nu går elbolagens
              ärenden och definitivt inte kundernas.
            </seg>
          </u>
          <note type="speaker" n="ee45ad8e">
            Anf. 169 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-097081aa12c726ef-1" n="2cefc334">
            <seg n="c23001c4">
              Herr talman! Om Helena Lindahl hade lyssnat på vad jag sade i
              mitt anförande hade hon hört att jag sade att detta är bra och
              att det är positivt att en timmätningsreform äntligen kommer.
              Men den är hafsigt genomförd. Det saknas saker och ting i den
              för att stärka konsumentens ställning.
            </seg>
            <seg n="eb1e4653">
              Jag skulle vilja att Helena Lindahl svarade på frågan om timmätning
              kontra avläsning. Hon säger att de flesta elmätare i dag klarar
              av timavläsning. Ja, det gör de. Men problemet är att jag vill
              ha timvis pris. Det är det som styr mig som konsument, alltså
              om jag vet hur mycket jag använder per timme och vad elpriset
              är per timme. Kommer det att fungera den 1 oktober 2012 eller
              tre månader framåt? Det är dithän vi måste komma, att jag som
              konsument kan se hur mycket el jag använder just nu och vad den
              kostar och styra utifrån det.
            </seg>
            <seg n="3292641c">
              Helena Lindahl sade att elmätarna i dag klarar timmätning. Men
              hur är det med resten? Det skulle jag vilja ha svar på från Helena
              Lindahl.
            </seg>
          </u>
          <note type="speaker" n="08b16189">
            Anf. 170 HELENA LINDAHL (C) replik:
          </note>
          <u who="helena_lindahl_c5f81e" xml:id="i-55d45f68f474e4d3-0" n="9892cd5b">
            <seg n="0849b8c4">
              Herr talman! Jag tycker att detta är mycket märkligt, Ann-Kristine
              Johansson. Ni har i flera år tyckt att regeringen har varit oerhört
              långsam med att införa timmätning. När regeringen väl inför timmätning
              är det fel. Ann-Kristine Johansson vet säkert att det är så med
              teknik att man måste prova, annars kommer ingenting att hända.
              Så är det med allting. Skulle vi vänta på att få den perfekta
              lösningen som man vet fungerar till hundra procent skulle vi inte
              få någonting genomfört.
            </seg>
            <seg n="0aeefcb0">
              Jag tycker att vi har väntat alldeles för länge ändå när det
              gäller timmätning. Därför måste jag säga att Socialdemokraternas
              hållning förvånar mig oerhört mycket, Ann-Kristine Johansson.
            </seg>
            <seg n="e591f6a3">
              Som jag tidigare sade tycker jag att det verkar som om Ann-Kristine
              Johansson och Socialdemokraterna går elbolagens ärenden. Detta
              känns nästan som ett citat från, jag tillåter mig nästan att säga
              detta, Svensk Energi och inte från kunderna. Det tycker jag är
              mycket märkligt. Regeringen väljer att ha kundperspektivet här,
              och det tycker vi är det viktigaste.
            </seg>
          </u>
          <note type="speaker" n="d1e04fcb">
            Anf. 171 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-097081aa12c726ef-2" n="2cefc334">
            <seg n="06767e36">
              Herr talman! Jag går konsumentens ärenden, Helena Lindahl. Jag
              vill att konsumenten ska kunna styra sin elförbrukning så fort
              som möjligt. Ni inför det från den 1 oktober, och då skulle avräkning
              per timme kunna finnas med, det vill säga att elpriset räknas
              per timme, men det systemet är inte framme ännu. Risken är att
              jag som aktiv konsument ser att det inte fungerar och att jag
              bara får uträknat per timme vad jag använder. Priset, det som
              egentligen utgör incitament för mig att påverka min förbrukning,
              finns inte med, utan det kommer kanske nästa år. Det ser jag som
              ett problem med detta.
            </seg>
            <seg n="49bc627a">
              Konsumenten ska stå i fokus. Det handlar om att se till att jag
              får så mycket information och kunskap som möjligt om min elförbrukning
              och elkostnaden per timme. Då är vi med och kan påverka vår förbrukning
              tillräckligt mycket.
            </seg>
            <seg n="6a77a38c">
              I mitt anförande sade jag att vi är positiva till en sådan här
              reform, men se till att det är en helhet och inte bara en dutt
              här och en dutt där! Risken är att det förfelas i slutändan. När
              kommer resten? När kommer jag också att kunna få se avräkningen
              per timme?
            </seg>
          </u>
          <note type="speaker" n="0d568a64">
            Anf. 172 HELENA LINDAHL (C) replik:
          </note>
          <u who="helena_lindahl_c5f81e" xml:id="i-55d45f68f474e4d3-1" n="9892cd5b">
            <seg n="bff230a9">
              Herr talman! Elmarknadsinspektionen har uttalat sig mycket positivt
              om detta. Jag tror att regeringen nogsamt har studerat detta.
              Jag tror mer på regeringens och på Elmarknadsinspektionens beräkningar
              än på Ann-Kristine Johanssons och Socialdemokraternas i det här
              fallet.
            </seg>
            <seg n="9050d628">
              Jag undrar varför Socialdemokraterna inte har diskuterat det
              här tidigare. I höstas var ni väldigt positiva till den här inriktningen.
              Sedan har ni tjatat och gnatat om att regeringen inte har gjort
              någonting, och plötsligt står ni här i talarstolen i dag och säger
              att det inte är bra och att vi ska skjuta upp det till 2014. Jag
              tycker att det verkar väldigt bakvänt.
            </seg>
            <seg n="60c5c4b8">
              Jag tror att det här är en bra början och att beräkningarna är
              välgjorda. Sedan får vi göra en utvärdering. Jag är mycket glad
              och stolt över att regeringen genomför detta. Jag hoppas också
              att Socialdemokraterna ska se detta och se kundperspektivet. Jag
              måste återigen upprepa att jag tycker att ni värnar elbolagen
              mer än konsumenterna, och jag tycker att det är mycket ledsamt.
            </seg>
          </u>
          <note type="speaker" n="7fdba473">
            Anf. 173 CECILIE TENFJORD-TOFTBY (M):
          </note>
          <u who="cecilie_tenfjord-toftby_a8e41f" xml:id="i-8c14e9fd979cd5d8-0" n="fe4db1e9" next="i-f3cd332c3ff858f0-0"/>
          <note n="076b88b6">
            Herr talman! Jag vill börja med att yrka bifall till förslaget
            i utskottets betänkande och avslag på motionen.
          </note>
          <u who="cecilie_tenfjord-toftby_a8e41f" xml:id="i-f3cd332c3ff858f0-0" n="fe4db1e9" prev="i-8c14e9fd979cd5d8-0">
            <seg n="0a875950">
              Energifrågorna är ständigt aktuella. De senaste åren har debatterna
              om elkonsumentens ställning på elmarknaden återkommit med jämna
              mellanrum här i kammaren. Alla vill vi stärka elkonsumentens makt,
              och det finns många goda skäl för det. Mycket är redan gjort,
              men frågan om när timmätning kommer har ställts av Socialdemokraterna,
              Miljöpartiet och Vänstern och även från oss i Alliansen här i
              riksdagen. Nu står vi här i dag och säger nästan alla: Äntligen!
            </seg>
            <seg n="9e5966cd">
              En medveten konsument står bättre rustad i förhandlingar med
              sin elhandlare. En stark och aktiv konsument kan reagera på prisskillnader,
              anpassa sin elförbrukning och undvika en räkningschock när elpriserna
              är höga. Med en jämnare elförbrukning behövs inte den dyra, ofta
              smutsiga, reservkraften föras in i systemet. Den sista dyra kilowatten
              behövs inte längre.
            </seg>
            <seg n="f7063d95">
              Samhället tjänar på att vi har en jämnare elförbrukning även
              när det gäller planering av ny elnätsinfrastruktur och modernisering
              av den befintliga. Klimatet och miljön tjänar på det, dels för
              att vi effektiviserar vår elförbrukning, dels för att den smutsiga
              reservkraften inte behövs.
            </seg>
            <seg n="d0399f0a">
              Herr talman! Det finns många goda argument för att stärka konsumentens
              roll. I propositionen Stärkt konsumentroll för utvecklad elmarknad
              och uthålligt energisystem som debatterades förra hösten var timmätning
              med som ett av förslagen för att förbättra elkundernas ställning.
              Det är därför mycket positivt att vi här i dag äntligen debatterar
              propositionen som gör detta förslag möjligt. Det är efterfrågat
              från alla partier, måste jag tillägga.
            </seg>
            <seg n="d668a90c">
              Från och med den 1 oktober i år kommer elhandlarna att kunna
              erbjuda sina kunder tjänster som förutsätter timmätning. Det har
              framkommit farhågor från branschens sida om att detta inte skulle
              vara genomförbart på så kort tid och att det skulle bli en dyr
              reform för kunden.
            </seg>
            <seg n="9b1b746a">
              Regeringens förslag bygger på att 91 procent av mätarna redan
              i dag klarar timmätning. I de allra flesta fallen kommer elnätsföretaget
              därför inte att ha några kostnader för elmätarbytet.
            </seg>
            <seg n="feecaa7b">
              Det som i praktiken kommer att hända under hösten är att efter
              det att elnätsföretaget har mottagit en anmälan från elhandlare
              som vill erbjuda sina kunder tjänster som förutsätter timvis mätning
              har elnätsbolagen en viss tid på sig att genomföra bytet till
              timmätning. I propositionen uttalar regeringen att en normal tid
              för detta bör vara två tre månader. Ungefär från den 1 december
              kommer kunden att kunna tillgodogöra sig tjänster som förutsätter
              timvis mätning från sin elhandlare. Nu är det upp till elhandlarna
              att ta fram bra verktyg som stärker konsumentens roll. Det blir
              verklighet från 1 oktober i och med den här propositionen.
            </seg>
            <seg n="f93e4ea5">
              Herr talman! Jag förstår att branschen är orolig för snabba förändringar
              i lagstiftningen och att oväntade beslut kan påföra dem, och i
              fortsättningen konsumenten, höjda kostnader. När detta är sagt,
              vill jag stryka under att detta är en reform för att stärka konsumentens
              ställning på marknaden. Det är en reform som, som jag tidigare
              nämnt, har varit efterfrågad av alla partier.
            </seg>
            <seg n="f66052d2">
              Det framkommer ofta åsikter i denna kammare om att lagstiftningsarbetet
              går för långsamt. Det var därför med en viss förvåning som jag
              läste Socialdemokraternas motion i detta ärende där de ytterligare
              vill förhala en konsumentvänlig reform. Ann-Kristine Johansson
              nämnde i sitt anförande en räcka olika saker som hon tyckte borde
              vara på plats redan när vi bestämmer om timmätning. Hon hänvisar
              bland annat till den nordiska elmarknaden.
            </seg>
            <seg n="314c685a">
              Herr talman! Jag vill påminna Ann-Kristine Johansson om att vi
              här i kammaren kan fatta beslut som gäller svenska elkonsumenter
              och inte nordiska. Socialdemokraterna vill flytta ikraftträdandet
              av denna viktiga reform till 2014. Jag undrar hur Socialdemokraterna
              vet att alla de krav som de ställer för att den här reformen ska
              beslutas i riksdagen är på plats då. Hur vet Socialdemokraterna
              i Sveriges riksdag att även de övriga nordiska länderna kommer
              att fatta de beslut som Ann-Kristine Johansson och Socialdemokraterna
              här kräver? Jag tycker att det är bra att vi nu tar första steget
              mot en timvis mätning, men det förutsätter självfallet att vi
              fortsätter att utveckla lagstiftningen mot en konsumentvänlig
              elmarknad.
            </seg>
            <seg n="887569f6">
              Går vi tillbaka till de senaste debatterna har Socialdemokraterna,
              vilket också min kollega från Centerpartiet nämnde, i flera motioner
              lyft fram just behovet av timvis mätning. I en motion som lämnades
              till miljö- och jordbruksutskottet 2008 skriver de: För alla hushåll
              bör dessutom obligatorisk, individuell och timvis mätning med
              eget kostnadsansvar för förbrukningen av el införas.
            </seg>
            <seg n="e22025da">
              I en motion från riksmötet 2009/10 uttrycker Socialdemokraterna:
              För alla hushåll bör dessutom obligatorisk, individuell och timvis
              mätning med eget kostnadsansvar för förbrukningen av el införas.
            </seg>
            <seg n="673ecaf3">
              När regeringen överlämnade propositionen om en stärkt konsumentroll
              förordade regeringen en inriktning där allt fler elkonsumenter
              ska få sin elförbrukning timmätt. I motionen till denna proposition
              säger sig Socialdemokraterna vara positiva till förslaget om timmätning.
            </seg>
            <seg n="263b19b3">
              Ingenstans i deras motioner finns de krav som Socialdemokraterna
              här i dag framför. Varför har Socialdemokraterna nu plötsligt
              bestämt sig för att det går för fort i en reform som de tidigare
              har ropat efter och sagt helst borde ha varit genomförd i går?
              Det måste jag säga är en kovändning som heter duga. Det är en
              kovändning som Socialdemokraterna tillsammans med Sverigedemokraterna
              är ensamma om i denna kammare. De övriga oppositionspartierna
              säger: Äntligen!
            </seg>
            <seg n="83ed4c57">
              Detsamma säger Alliansen. Vi från Alliansen står samlade kring
              beslutet. Som elkonsument ser jag fram emot att få ännu ett verktyg
              för att ha koll på min elförbrukning. Jag vet att jag inte är
              ensam. Det finns många hem i vårt land där man ser detta som ett
              lysande förslag och ett förslag som ytterligare stärker konsumentens
              roll.
            </seg>
            <seg n="22fd369a">
              Jag vill dock avsluta med att säga att vi inte är färdiga med
              detta. Självklart kommer lagstiftningen att följa upp dagens proposition
              med ytterligare reformer, och jag håller med Ann-Kristine Johansson
              om att ännu bättre koll på elförbrukningen vore önskvärt. Det
              kommer vi att återkomma med till denna riksdag.
            </seg>
          </u>
          <note type="speaker" n="80031249">
            Anf. 174 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-097081aa12c726ef-3" n="2cefc334">
            <seg n="461e9623">
              Herr talman! Det är intressant att lyssna på både Centerpartiets
              och Moderaternas företrädare, som utgår ifrån vad Socialdemokraterna
              tidigare har sagt. Det är precis så som ni räknar upp. Det är
              bra att ni redovisar vad Socialdemokraterna har gjort. Vi har
              väckt sådana motioner, för vi tycker att detta är otroligt viktigt.
            </seg>
            <seg n="559c6ebf">
              En lagstiftning ska gå snabbt, men det ska bli bra också, Cecilie
              Tenfjord-Toftby. Annars slår det tillbaka. Det handlar om helhetsperspektivet.
              Vi talar om timvis mätning, men när kommer avräkningen också?
              Jag skulle vilja fråga om s. 11 i propositionen, där det står:
              Regeringen bedömer att de förändringar som krävs i avräkningssystemen
              är alltför omfattande för att kunna införas den 1 oktober 2012.
              Detta betyder att de uttagskunder som ingår ett avtal som förutsätter
              timmätning under en övergångsperiod kommer att avräknas på samma
              sätt som övriga uttagskunder vars förbrukning ingår i förbrukningsprofilen.
            </seg>
            <seg n="b8f19210">
              Det innebär att det blir en månadsschablon. Det blir inte färdigt
              så att man på fakturan får timvis avräkning, utan det blir en
              schablon varje månad. Det är där jag är rädd att det slår tillbaka
              på konsumenterna. Man märker att det inte gör någon skillnad,
              och varför ska man då vara engagerad i hur man förbrukar sin el?
              Det måste också visa priset.
            </seg>
            <seg n="4bcd8272">
              Till sist: Du och jag är engagerade i det nordiska, Cecilie.
              Jag är bekymrad över detta. Den nordiska slutkundsmarknaden vill
              du och jag ha på plats 2015. Ser inte Cecilie Tenfjord-Toftby
              ett problem i om man går fram på olika sätt och har olika timmätningssystem
              i ett nordiskt perspektiv?
            </seg>
          </u>
          <note type="speaker" n="6f39bcfc">
            Anf. 175 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-cc5368b6a92b5bd4-0" n="fe4db1e9">
            <seg n="757ee043">
              Herr talman! Jag börjar med det sista. Ann-Kristine Johansson
              nämner att den nordiska slutkundsmarknaden ska vara på plats 2015.
              Då undrar jag självklart varför Socialdemokraterna i sin motion
              säger att detta ska införas 2014, ett år innan den nordiska slutkundsmarknaden
              ska vara på plats. Det säger sig självt att det kanske är deras
              motion som inte är speciellt väl genomtänkt.
            </seg>
            <seg n="0672ab2b">
              När det gäller avräkningen är jag glad att Ann-Kristine Johansson
              ger mig möjlighet att informera Socialdemokraterna om vad som
              står i propositionen. Där flaggas det för att avräkningssystemet
              ska ändras från och med den 1 april 2013. Då vet Socialdemokraterna
              det.
            </seg>
            <seg n="d96e7f21">
              Sedan vill jag också säga följande. När man inför en så viktig
              ändring som timvis mätning är för elkonsumenten förutsätter det
              att elhandlarna tar den möjlighet som erbjuds och bygger upp ett
              system så att elkunderna har en vara att efterfråga. Det är nämligen
              inte så att det finns en vara färdig och klar till den 1 oktober
              2012, men det vi gör här i riksdagen i dag ger startskottet för
              att elhandlarna nu kan ta fram bra varor för elkonsumenten på
              elmarknaden.
            </seg>
            <seg n="a77859ed">
              Jag ser framför mig att elhandlarna nu sitter på sina kammare
              och funderar på hur de kan göra sina bolag mer attraktiva för
              elkunden. Hur kan de göra dem mer tydliga, synliga och lättillgängliga?
              Vi ska göra elmarknaden till konsumentens elmarknad. Det är en
              elmarknad som under väldigt många år har varit ogenomtränglig
              och omöjlig att förstå för väldigt många. Det vi gör i dag är
              att göra elmarknaden till en mer konsumentvänlig marknad där konsumenten
              nu kan säga: Visa mig vad du har att erbjuda så ska jag fundera
              på om jag väljer dig eller någon annan.
            </seg>
          </u>
          <note type="speaker" n="b27229f5">
            Anf. 176 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-097081aa12c726ef-4" n="2cefc334">
            <seg n="ccd0dd3e">
              Herr talman! Det Cecilie Tenfjord-Toftby säger låter så himla
              bra. Jag är dock rädd att reformen slår tillbaka när detta träder
              i kraft den 1 oktober, i och med att du inte kopplar ihop timvis
              mätning med avräkning. Det är det vi är kritiska till att ni inte
              tar helhetsgreppet och precis som Cecilie Tenfjord-Toftby säger
              sätter konsumenten i centrum och ser till att man får incitament
              att styra sin elanvändning under dygnet och under månaden. Då
              krävs det båda delar, Cecilie Tenfjord-Toftby. Eller hur? Det
              krävs både timvis mätning och att man vet kostnaden.
            </seg>
            <seg n="e2aa8697">
              Risken är att man nu kommer att efterfråga detta och att en del
              av mätaren byts eller att man inför en del av ett system i den
              mätare som finns i dag och att vi nästa år, när smarta nät och
              smarta hus kommer, kanske måste byta ett antal mätare till. Det
              är det som är problemet. Då kommer denna kostnad att läggas på
              dig och mig som elkonsumenter, är jag rädd. Det är därför vi måste
              se helheten och göra det så enkelt och överskådligt som möjligt.
            </seg>
            <seg n="89945b2f">
              När det gäller nordisk slutkundsmarknad handlar det om att se
              till att få tid något år framåt att jobba tillsammans i det arbete
              som sker inom slutkundsmarknaden, alltså projektet. Det handlar
              om att hitta gemensamma lösningar under detta år för att det 2015
              ska träda i kraft. Det är därför vi säger det. Låt oss fatta beslut
              om inriktningen nu och se till att införa detta den 1 januari
              2014! Det är för att sätta konsumenten i centrum och se till att
              man får både pris och timmätning i sin hand. Då kan man styra
              mycket mer.
            </seg>
          </u>
          <note type="speaker" n="147f6a94">
            Anf. 177 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-cc5368b6a92b5bd4-1" n="fe4db1e9">
            <seg n="9baf90a9">
              Herr talman! Jag hör vad Ann-Kristine Johansson säger här i kammaren.
              När man läser Socialdemokraternas motion i ärendet står det dock
              ingenting om de argument Ann-Kristine lyfter fram här. Självklart
              har Socialdemokraterna rätt att ta fram ytterligare argument,
              men det var inte det ni skrev i motionen eller när ni reserverade
              er.
            </seg>
            <seg n="7fe5d908">
              Kostnaden för införandet beräknas bli 400 kronor för elnäten.
              Det är 60 kronor per år för konsumenten när det gäller elnäten.
              Det beräknas vara 60 kronor per år när det gäller elhandlarna.
              Skulle man behöva byta sin elmätare är kostnaden ungefär 2 000
              kronor. 91 procent av elmätarna i dag klarar redan detta, så den
              kostnaden behövs inte.
            </seg>
            <seg n="36668832">
              Ann-Kristine Johansson säger att det går för fort och att vi
              måste samarbeta med Norden. Nu är jag faktiskt rätt stolt över
              att Sverige går före. Jag vill bara påminna Socialdemokraterna
              om att vi för inte så länge sedan stod här i kammaren och debatterade
              ett nordiskt samarbete om gröna elcertifikat. Sverige går före.
              Sverige går nu före när det gäller timvis mätning. De andra nordiska
              länderna kommer självklart att följa med och hänga på när de ser
              att detta är en bra och konsumentvänlig reform.
            </seg>
            <seg n="dbc48304">
              Jag tycker inte att det är bra att människor går ut och är oroade
              och bekymrade. Jag kan säga till Ann-Kristine Johansson att detta
              är en väl genomarbetad reform som är första steget i att göra
              elmarknaden ännu mer konsumentvänlig.
            </seg>
            <seg n="f731188f">
              Vi kommer att återkomma till kammaren och besvara väldigt många
              av de frågor som Socialdemokraterna har här i dag, men det är
              rätt att ta det första steget i dag och inte skjuta på det till
              framtiden. Vad händer om inte allt det som Socialdemokraterna
              i dag står här i kammaren och kräver är på plats? Då kanske vi
              inte ser timvis mätning. Detta är helt rätt reform.
            </seg>
          </u>
          <note type="speaker" n="1c551652">
            Anf. 178 LISE NORDIN (MP):
          </note>
          <u who="lise_nordin_7a122f" xml:id="i-87b9ff81219d826e-0" n="22e8c00e">
            <seg n="faed143d">
              Herr talman! Med regeringens politik har människor mycket små
              möjligheter att styra över sin elräkning. Höga elpriser slår hårt
              mot dem med små ekonomiska marginaler. För att ge människor makt
              över elräkningen behövs möjlighet både till egen el att få sälja
              och kvitta el ute på nätet och till fler verktyg för att kunna
              styra mot mer effektiv energianvändning.
            </seg>
            <seg n="24ee8873">
              Att Sverige hör till de länder som har högst elförbrukning per
              person är en utmaning som behöver en politisk lösning. Det är
              inte rimligt att en svensk i snitt har dubbelt så hög elförbrukning
              som en dansk. Det leder till onödig sårbarhet, miljöpåverkan och
              kostnader. Det behövs därför en aktiv politik som hjälper hushåll
              och företag ur en ineffektiv elanvändning. Dagens debatt om timmätning
              för elkonsumenter är ett litet steg i rätt riktning, så att människor
              får makt över sin elräkning och kan sluta slösa energi.
            </seg>
            <seg n="425cbec0">
              Som miljöpartist är jag övertygad om att både människor och företag
              som får större makt över sin energisituation använder energin
              mer effektivt och sparsamt. I dag har människor i praktiken inga
              andra möjligheter att reagera på elpris än att avstå från att
              använda el. Ett modernt energisystem ska gynna den som startar
              tvättmaskinen eller laddar elbilen när elpriset är lågt.
            </seg>
            <seg n="ede018be">
              Med elmätare som registrerar elanvändningen timme för timme i
              kombination med differentierade elpriser skulle människor få mycket
              större möjlighet och motiv att styra sin elanvändning bort från
              de effekttoppar då elen är som dyrast och smutsigast. Om människor
              kunde läsa av sin elmätare och elpriset kontinuerligt skulle många
              anpassa sin användning av el till de tider då elen är som billigast.
              Det ger positiva effekter både för hushållen, som får lägre energianvändning
              och kostnad, och för samhället, som inte behöver använda lika
              mycket dyr och smutsig reservkraft eller importerad el.
            </seg>
            <seg n="3289c900">
              Det förslag som regeringen nu lagt fram om timmätning för aktiva
              elkonsumenter som ansöker om det är ett första steg. Miljöpartiet
              står bakom förslaget i propositionen. Men det som saknas är en
              plan från regeringen för hur samtliga hushåll ska kunna få timmätning.
              Regeringens egen bedömning är att det förslag som vi i dag diskuterar
              bara kommer att påverka ett mycket begränsat antal elkonsumenter.
            </seg>
            <seg n="6583e2c3">
              Herr talman! För att nå samhällsvinsten med effektivare energianvändning
              och för att ge hushållen ökad makt över elräkningen behövs ett
              beslut om timmätning för alla.
            </seg>
          </u>
          <note type="speaker" n="132f6e33">
            Anf. 179 EVA FLYBORG (FP):
          </note>
          <u who="eva_flyborg_5fd00d" xml:id="i-2c65ab4bb76dbf13-0" n="582d2eef">
            <seg n="b4a6a3b6">
              Herr talman! Dagens debatt handlar om att ge konsumenterna mer
              makt och inflytande över elräkningen, och det är bra. I propositionen
              föreslås, som vi hört från flera andra talare, att aktiva elkonsumenter
              ges en möjlighet att ingå nya former av avtal där elförbrukningen
              timmäts utan att man får betala för de merkostnader som trots
              allt uppstår. Genom timmätningen ökar möjligheten för elkonsumenten
              att se hur och när man förbrukar sin energi. Det ger en bättre
              möjlighet att minska sin totala elförbrukning och att ändra sitt
              förbrukningsmönster. Det kanske är det sistnämnda som är det viktigaste
              just nu.
            </seg>
            <seg n="0958d018">
              Det är bra för hela samhället att vi stimulerar besparingar av
              el. När väl timmätningsreformen så småningom får fullt genomslag
              kan det bidra till ett lägre effektuttag under kritiska perioder,
              något som medför både lägre elpriser och ett mer effektivt resursutnyttjande.
            </seg>
            <seg n="7b3cca42">
              Genom dagens debatt når vi målet för en process som startade
              för mer än 10, kanske till och med 14 år sedan. Jag har inte riktigt
              kollat årtalen. På den tiden, om någon nu minns det, preliminärdebiterades
              konsumenten genom manuella avläsningar av elmätarna. Systemet
              var stelbent, och många elkunder fick skyhöga räkningar en gång
              om året. Det var tider det!
            </seg>
            <seg n="963ed984">
              Folkpartiet har varit drivande för införandet av ett system med
              fjärravläsning av mätarna och månadsdebitering. Nu har tekniken
              utvecklats ännu mer, och vi kan steg för steg erbjuda och införa
              timavläsning för alla elkonsumenter. En stor majoritet av hushållen
              har, som vi hört i dag, redan elmätare som kan avläsas och debiteras
              per timme. Hela 91 procent har redan denna möjlighet. Elanvändarna
              kan då följa sin förbrukning och se hur den fördelar sig över
              tiden. Elräkningarna behöver inte längre bygga på gissningar utan
              kan bygga på verklig förbrukning, vilket är bra. Detta ger kunderna
              incitament att spara på energi, något som vi arbetat för ända
              sedan början av 70-talet. Jag vill också ge Miljöpartiet en eloge,
              herr talman. De var tidigt ute i denna fråga, ska ärligt sägas.
            </seg>
            <seg n="0edffcda">
              Detta arbete började som sagt för mer än 10 år sedan, möjligen
              redan för 14 år sedan, och inriktningen från statsmakternas sida
              har hela tiden varit tydlig: Det kommer mera. En stor majoritet
              av branschens företag drog snabbt slutsatsen att det var lika
              bra att installera mätare med möjlighet att läsa timmar redan
              då, när vi hade månadsinläsning, eftersom inriktningen från statsmakten
              var så tydlig. Även de propositioner och skrivelser som alliansregeringen
              avgivit under de senaste åren har tydligt pekat på detta.
            </seg>
            <seg n="d52c6537">
              Därför menar jag att den reservation om att skjuta upp reformen
              ytterligare drygt ett år som Socialdemokraterna och Sverigedemokraterna
              har enats om inte är särskilt relevant. Branschen har haft många
              år på sig att göra det vi nu begär, och de flesta, 91 procent,
              har som sagt redan infört detta. Förslaget innebär dessutom att
              det finns en flexibilitet inbyggd som ger företagen extra månader
              vid omställningen. Jag är övertygad om att detta är tillräckligt.
            </seg>
          </u>
          <note n="0cabeae2">
            Herr talman! Jag yrkar bifall till utskottets förslag till beslut
            och avslag på motionerna.
          </note>
          <note type="speaker" n="d7cdb9b8">
            Anf. 180 KENT PERSSON (V):
          </note>
          <u who="kent_persson_d7bdf7" xml:id="i-c67de8a3dc0a1693-0" n="9138e460">
            <seg n="b2a558d4">
              Herr talman! Äntligen! Jag har väntat på den här dagen åtminstone
              i sex års tid sedan jag tog upp frågan om timmätning första gången.
              Men som Eva sade startade frågan tidigare. Redan 2003 sade dåvarande
              S-regering att timmätning var den reform som skulle komma. Branschen
              har fått signaler under lång tid och har kunnat förbereda sig
              för reformen.
            </seg>
            <seg n="e79af1ff">
              Förra hösten, när vi tog beslut om en lag om konsumentmakt, var
              inriktningsbeslutet klart och tydligt timvis mätning skulle införas.
              Socialdemokraterna sade att det skulle ske stegvis och ställde
              sig bakom den delen och det förslaget. Miljöpartiet och Vänsterpartiet
              hade en reservation där vi klart och tydligt sade att detta måste
              vara en reform som avser samtliga kunder. Vi ville skynda på processen.
            </seg>
            <seg n="e1d0e186">
              Nu har vi ändå ett första steg här. Jag och Vänsterpartiet ställer
              oss bakom utskottets betänkande och yrkar avslag på motionen.
              Men vi ska också komma ihåg att den hallelujastämning som reformen
              lett till inte riktigt har sin grund i sanningen. Det behövs betydligt
              fler steg för att man ska få ut den effekten och ge kunderna möjlighet
              att påverka sina kostnader i framtiden. Men att ta ett steg i
              verkligheten, om än väldigt litet, är ändå bättre än att inte
              ta något över huvud taget.
            </seg>
          </u>
          <note n="396c25d7">
            Jag yrkar bifall till förslaget i betänkandet.
          </note>
          <note n="a91f0f2b">
            Överläggningen var härmed avslutad.
          </note>
          <note n="adad5003">
            18 § Gemensam organisation för export- och investeringsfrämjande
          </note>
          <note n="5bd5ad0b">
            Föredrogs
          </note>
          <note type="speaker" n="d9110627">
            Anf. 181 BÖRJE VESTLUND (S):
          </note>
          <u who="borje_vestlund_6206fd" xml:id="i-5406cb00dc460245-0" n="a45bbc2d">
            <seg n="09fc19c5">
              Herr talman! Vi ska nu behandla näringsutskottets betänkande
              nr 23 som innehåller en hopslagning av Sveriges exportråd och
              den svenska investeringsmyndigheten Invest Sweden, som är ett
              statligt bolag. Propositionen som ligger till grund för detta,
              2011/12:92, har samma benämning som utskottets betänkande, nämligen
              Gemensam organisation för export- och investeringsfrämjande ,
              och den innehåller i huvudsak tre förslag till beslut: för det
              första ursprunget till propositionen att man vill slå ihop Exportrådet
              med det statliga uppdraget för investeringsfrämjande, för det
              andra att regeringen ska kunna sluta avtal med Sveriges Allmänna
              Utrikeshandelsförening om ett gemensamt ägande av myndigheten
              samt för det tredje att Exportrådets beslutanderätt när det gäller
              att utse handelssekreterare tas bort.
            </seg>
            <seg n="39a33166">
              Herr talman! På denna proposition har vi socialdemokrater skrivit
              en följdmotion där vår huvudsakliga invändning är det bristande
              beslutsunderlaget samt att statens inflytande över investeringsfrämjandet
              inte är helt klarlagt. Vidare anser vi att det finns en risk för
              konkurrensnackdelar för svenska företag som väljer att kanalisera
              sin verksamhet i den nya organisationen för export- och investeringsfrämjande.
              Jag vill därför yrka bifall till reservationen.
            </seg>
            <seg n="323866f0">
              Herr talman! Vi socialdemokrater har i och för sig ingenting
              emot att man slår ihop myndigheter. Det kan ofta vara ett sätt
              att effektivisera verksamheter, och inte sällan uppstår synergieffekter.
              Men då måste det vara klarlagt vilka de verkliga synergieffekterna
              är.
            </seg>
            <seg n="ccc42c93">
              Exportrådet arbetar med att få svenska företag att exportera
              till marknader utanför Sveriges gränser. Investeringsmyndigheten
              arbetar för att få utländska företag att investera i Sverige.
              Ett av de senaste exemplen är placeringen av Facebooks servrar
              i Luleå. Ett avgörande skäl för att sammanslå myndigheterna är
              att man skulle kunna dra nytta av att Exportrådet finns över nästan
              hela världen medan Invest Sweden finns på sex platser, varav två
              i Sverige.
            </seg>
            <seg n="9bd97cb9">
              Låt mig ta ett exempel där man klart och tydligt kan se den här
              typen av synergieffekter redan från början. Det var när man slog
              ihop Nutek och Glesbygdsverket. Båda två ägnade mycket av sin
              verksamhet åt att se till att få företag placerade på olika platser
              i Sverige. Det gjorde man kanske bättre tillsammans. Där fanns
              det klara synergieffekter. Det är väldigt svårt att se vilka synergieffekter
              detta skulle ge.
            </seg>
            <seg n="b1e04279">
              Det finns lite eller inget i propositionen om hur man ska kunna
              få kompetens kring investeringsfrågor på alla dessa kontor. Man
              pekar på att kontoren är viktiga, men det är väldigt svårt att
              se hur de skulle kunna uppnå kompetensen. Därför är det tveksamt,
              i varje fall på kort sikt, om man kan uppnå en framgångsrik investeringsverksamhet
              på det sätt som regeringen har tänkt sig.
            </seg>
            <seg n="c8eecb60">
              Det anges inte i vare sig utredningen eller propositionen hur
              man ska ta till vara den kompetens som i dag finns på investeringsmyndigheten
              det är ett fullständigt vitt blad. Under hand har utskottet fått
              kännedom om att regeringen har gett Exportrådet i uppgift att
              återkomma till regeringen om hur sammanslagningen ska gå till.
              Men detta stärker bara vår uppfattning att utredningen var hafsig
              och slarvig och inte gav svar på hur man ska slå samman dessa
              två myndigheter.
            </seg>
            <seg n="bbb0ba30">
              Herr talman! Sverige är ett litet, exportberoende land där en
              av de viktigaste företagsfrämjande åtgärder som staten kan vidta
              är just exportfrämjande. Detta är vi nog alla här helt överens
              om. Vi brukar också säga detta i alla tal i näringspolitiska frågor.
              Vi som sitter i detta utskott briljerar ofta med att vi på en
              tiondels procent när kan redogöra för hur mycket exporten har
              ökat eller minskat varje år, ibland till och med varje månad.
              Men vad värdet är på de investeringar som utländska företag gör
              i Sverige är vi ofta ganska okunniga om.
            </seg>
            <seg n="edc281d4">
              Jag tror att man vill göra denna förändring väl enkel för sig.
              Det handlar om något man gör ibland långt från Sverige, och det
              handlar om handel, och därför kan man slå ihop det trots att det
              är både tydligt och klart att detta är två helt skilda verksamheter
              med olika krav på kompetens. Det vill man helt bortse från i propositionen.
            </seg>
            <seg n="91c21b37">
              Herr talman! Man blir ännu räddare när man läser det yttrande
              som utrikesutskottet har lämnat. UD och utrikesutskottet har uppenbarligen
              inte förstått skillnaden mellan Exportrådets och Invest Swedens
              olika roller. På s. 24 i betänkandet, i en bilaga med utrikesutskottets
              yttrande, går det att läsa:
            </seg>
            <seg n="4b211f6d">
              Inom ramen för ärendets beredning hölls en föredragning den 24
              april med deltagande av tjänstemän från UD. I likhet med regeringen
              anser utskottet att en sammanslagning av Exportrådet och Invest
              Sweden innebär att det svenska handels- och investeringsfrämjandet
              anpassas till den globaliserade nätverksekonomin där export, import
              och investeringar är olika alternativa vägar för svenska företag
              att nå ökad tillväxt genom internationalisering. Den globaliserade
              ekonomin gör att svenska företag i högre utsträckning behöver
              internationaliseras för att vara konkurrenskraftiga. För företagen
              kan export, import och gränsöverskridande investeringar vara olika
              vägar att växa och etablera sig på nya marknader. Genom att slå
              ihop handels- och investeringsfrämjandet kan företagen erbjudas
              stöd och rådgivning om dessa olika alternativ inom samma organisation.
            </seg>
            <seg n="5a155416">
              Jag tycker att det är beklagligt att ett av riksdagens viktigaste
              utskott, med både ledamöter och tjänstemän, inte har förstått
              ett enda dugg vad Invest Sweden sysslar med. Återigen: Det handlar
              inte om de svenska företagens investeringsverksamhet utan om de
              utländska investeringar som går till Sverige från utländska företag.
            </seg>
          </u>
          <note type="speaker" n="359b1e0c">
            Anf. 182 HANS ROTHENBERG (M):
          </note>
          <u who="hans_rothenberg_e60ec8" xml:id="i-63dd08ea0843e1a0-0" n="b072d129">
            <seg n="db94e82f">
              Herr talman! Den klassiska invändningen mot förändringar är att
              så har vi alltid gjort. Nästan lika klassisk är invändningen att
              så har vi aldrig gjort. En annan klassiker är att går det inte
              för långsamt går det för fort. Och kan man inte kritisera i sak
              får man göra det i form.
            </seg>
            <seg n="e607f62a">
              Att bryta gränser och söka sig nya mål har för de flesta av jordens
              folk och länder näst intill varit att följa en naturlag. För Sveriges
              del började det på allvar med vikingarna, som för drygt tusen
              år sedan var pionjärer med att bedriva utåtriktad handel, må vara
              med något ociviliserade metoder, långt ifrån dagens kvalitetssäkring
              och CSR-ambitioner.
            </seg>
            <seg n="eed09b5d">
              Även om vikingarna inte riktigt förstod handelns alla hederskodexar
              insåg man dock att det krävs närvaro och engagemang för att sälja
              varor till andra människor och i andra kulturer. Denna insikt
              har utvecklats vidare och gjort handeln till ett universellt språk,
              ett språk bortom skillnader i kasus, svårböjda verb och laturgenta
              satsmelodier.
            </seg>
            <seg n="1a1fd951">
              Vad har då vi i dagens Sverige lärt oss av vikingarnas första
              stapplande handelssteg? Jo, att Sverige är ett litet och exportberoende
              land där exporten är avgörande för svensk ekonomi och sysselsättning.
            </seg>
            <seg n="d1ed2f1b">
              Därför är det angeläget att Sverige kraftfullt kan attrahera
              utländska investeringar som kan bidra till vår utveckling och
              nya arbetstillfällen i vårt land.
            </seg>
            <seg n="1b5b8894">
              Exemplen är många på att handelsumgänge har lett till ökande
              exportströmmar för att slutligen landa i mer eller mindre permanenta
              etableringar av produktion och distribution i mottagarländerna.
              Så har de svenska stora industrierna SKF och Volvo sedan tidigt
              1900-tal gjort succé under decennier världen över. Så vill vi
              även att utländska företag ska göra i Sverige, inte med några
              enstaka etableringar utan som ett metodiskt sätt att verka.
            </seg>
            <seg n="f2e7da4d">
              Herr talman! Handel leder till export, som leder till investeringar,
              som leder till mer export, som leder till ökad handel och där
              har vi grunden till Sveriges välfärd.
            </seg>
            <seg n="205adf00">
              Då är det logiskt att den specialkunskap som under lång tid utvecklats
              inom främjandeorganisationerna Exportrådet och Invest Sweden nu
              får möjlighet att samlas under ett tak och dra nytta av varandra.
              Med detta kan export- och investeringsfrämjandet effektiviseras
              i en gemensam organisation, Sveriges export- och investeringsråd,
              varigenom det statliga stödet för näringslivets internationalisering
              kan stärkas.
            </seg>
            <seg n="c62d017e">
              I detta sammanhang är det också viktigt att uppmärksamma vikten
              av att det främjande som utförs av olika aktörer genomsyras av
              grundläggande principer om demokrati, mänskliga rättigheter, fred,
              jämställdhet och hållbar utveckling. Detta ska givetvis gälla
              för Sveriges export- och investeringsråd. Även frågan om företags
              sociala ansvar CSR, som det kallas och deras arbete till stöd
              för en tillämpning av OECD:s riktlinjer för multinationella företag
              är angelägen att följa. Det kan också bidra till att stärka konkurrensfördelar
              hos företagen. Därför bör Sveriges export- och investeringsråd
              bistå företag med information och konkreta råd i dessa frågor.
            </seg>
            <seg n="f47a4816">
              Herr talman! Som Miljöpartiet och Vänsterpartiet säger i sitt
              särskilda yttrande bör man inte gå bort sig i detaljerade invändningar
              om tekniska lösningar. Jag instämmer i det och finner deras synpunkter
              i denna fråga vara både konstruktiva och väl värda att beakta
              framöver. Så är dock inte fallet med Socialdemokraternas reservation.
            </seg>
            <seg n="8f33f189">
              När man reserverar sig brukar det vara för att man har en egen
              och annan idé i frågan. Så är det inte i det här fallet. En av
              de långsökta invändningar som Socialdemokraterna anför i sin reservation
              mot sammanslagningen är att Exportrådet och Invest Sweden har
              olika mål och syften med sina verksamheter. Ja, just det faktum
              att Exportrådet och Invest Sweden har haft olika mål och syften
              med sina verksamheter är ett starkt skäl för att de bör närma
              sig varandra. Import och export är nämligen två sidor av samma
              mynt.
            </seg>
            <seg n="14e70176">
              I det globaliserade affärsumgänget följer handel, export och
              investeringar hand i hand handel. Utländska investeringar i Sverige
              innebär import av arbetstillfällen som i sin tur leder till stärkt
              köpkraft och i förlängningen till ökad svensk export. Denna kedja
              av samverkande aktiviteter gör det därför logiskt att samordna
              främjandet av export och investeringar i Sverige med varandra,
              inte minst då export, import och gränsöverskridande investeringar
              kan vara olika vägar för företagen att nå en internationell marknad.
            </seg>
            <seg n="1204b785">
              En annan invändning från Socialdemokraterna är att det finns
              en risk för att Exportrådet blir den starkare parten i en ny organisation.
              Faktum är att det är precis så det har varit och så det är i dag
              när man är två organisationer med olika styrkeförhållanden.
            </seg>
            <seg n="42b6e02f">
              Invest Sweden finns i fem länder medan Exportrådet finns i 50
              länder och har 60 kontor. Med den nya organisationen kan investeringsfrämjandet
              ske vid fler utlandskontor, i större europeiska investeringsländer
              och på intressanta tillväxtmarknader.
            </seg>
            <seg n="7cd55839">
              En gemensam organisation kan dessutom innebära synergieffekter
              och administrativa besparingar som leder till större effektivitet
              och, efter att de initiala övergångskostnaderna klingat av, till
              minskade fasta kostnader. Vill man vara emot detta får man anstränga
              sig ordentligt, och det har Socialdemokraterna också försökt göra.
            </seg>
            <seg n="ffcf406d">
              Herr talman! Inrättandet av Sveriges export- och investeringsråd
              kan innebära en förenkling för företagen, som därigenom kan erbjudas
              råd och stöd från en och samma organisation. Även gentemot aktörer
              i utlandet uppnås en ökad tydlighet genom att de får en i stället
              för två organisationer att samverka med.
            </seg>
            <seg n="0021ff0b">
              En gemensam organisation kan dessutom förväntas ge de synergieffekter
              och administrativa besparingar som leder till större effektivitet.
            </seg>
            <seg n="2d41f3df">
              Om tusen år kanske den tidens människor ser på oss som vår tids
              vikingar, som med nyfikenhet och idoghet ständigt sökte nya vägar
              att med handel sprida det universella språket. Med det perspektivet
              kan inrättandet av Sveriges export- och investeringsråd te sig
              som en liten men ändå en av många små detaljer som bidrog till
              att bygga vidare på sagan om Sverige som ett aktivt och engagerat
              land i utkanten men likväl i centrum av världen.
            </seg>
          </u>
          <note n="2a3b9206">
            Med det yrkar jag bifall till utskottets förslag och avslag på
            reservationen.
          </note>
          <note n="c736237c">
            I detta anförande instämde Johan Johansson och Cecilie Tenfjord-Toftby
            (båda M).
          </note>
          <note type="speaker" n="3e912e1a">
            Anf. 183 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-5406cb00dc460245-1" n="a45bbc2d">
            <seg n="d63a94f9">
              Herr talman! Ett av mina och socialdemokratins skäl att ha en
              annan mening än regeringen har är att man i sak kan invända mot
              förslaget. Ibland är förslagen slarvigt utredda det hände säkert
              några gånger under den tid då vi hade regeringsmakten också, men
              det händer också under den här regeringen och det är just det
              som vi har att invända. Det finns alltför många frågetecken i
              förslaget.
            </seg>
            <seg n="22b4a82f">
              När man pratar om investeringsverksamhet kan det te sig som om
              det skulle ha väldigt mycket med exportfrämjande att göra, men
              det är ytterst tveksamt hur mycket detta överensstämmer.
            </seg>
            <seg n="4541bdc4">
              Man hävdar att det skulle vara bra att ha en gemensam dörr in.
              För vilka då? Det är väl sällan vi diskuterar med samma partner
              både för att klara av exporten och för att de vill investera i
              Sverige? Det är sällan samma partner.
            </seg>
            <seg n="3d88d867">
              Det jag är mest intresserad av är att få veta på vilket sätt
              man kommer att ta till vara den kompetens som finns. Hans Rothenberg
              hade förresten fel, för det är faktiskt 65 ställen i världen som
              Exportrådet finns på. Min fråga är: På vilket sätt kommer alla
              dessa 65 kontor att kunna få kompetens i investeringsfrågor? Det
              är nämligen inte omnämnt i propositionen.
            </seg>
          </u>
          <note type="speaker" n="b30fe24b">
            Anf. 184 HANS ROTHENBERG (M) replik:
          </note>
          <u who="hans_rothenberg_e60ec8" xml:id="i-63dd08ea0843e1a0-1" n="b072d129">
            <seg n="eeacdef8">
              Herr talman! Vad vore väl en näringsdebatt om handel med Börje
              Vestlund utan att få åtminstone någon förnumstig tillrättavisning
              om att man har haft fel om något? I så fall är det väl en kommentar
              som riktar sig lika mycket till riksdagskansliet, och jag tycker
              inte att det är särskilt smakfullt att ta fram sådant i debatten.
            </seg>
            <seg n="d56166e1">
              Börje Vestlund gör en slarvig genomgång av en ny organisation
              för att främja investeringar i Sverige och handel och export från
              Sverige. Om Börje Vestlund lyssnade på mitt anförande hörde han
              att jag åtminstone med ambitionen att vara pedagogisk försökte
              förklara sambanden mellan import, handel, export och investeringar.
              Detta är en kedja som hänger ihop. Det är just så som det inte
              alltid har varit när det tidigare Exportrådet och Invest Sweden
              har agerat. Man har haft alltför vattentäta skott sinsemellan.
            </seg>
            <seg n="8b071994">
              För att knyta samman och få synergieffekter, att knyta samman
              det samband som import och export faktiskt har, är en ny organisation
              något som vi ställer oss bakom, och det gör inte bara Alliansen
              utan också Vänsterpartiet och Miljöpartiet.
            </seg>
            <seg n="1bac875f">
              En gemensam dörr är faktiskt vad många efterfrågar. Börje Vestlund
              säger att det inte är samma partner som diskuterar med Exportrådet
              och med Invest Sweden. Nej, men det kanske är det som är problemet.
              Man kanske skulle diskutera investeringar i Sverige även med dem
              i andra länder som man exporterar till. Detta är en nytta som
              förhoppningsvis den nya organisationen kan ta till vara på ett
              mycket bättre sätt än de två tidigare har lyckats med.
            </seg>
          </u>
          <note type="speaker" n="c9785188">
            Anf. 185 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-5406cb00dc460245-2" n="a45bbc2d">
            <seg n="1a9728a4">
              Herr talman! Nu är vi tillbaka på samma ställe. Hans Rothenberg
              talar om något som kanske skulle kunna bli och så vidare. Det
              är ett mål, men man vet inte hur detta ska gå till. Det är det
              som är problemet.
            </seg>
            <seg n="6a9a2011">
              Man kunde inte slå samman flera andra myndigheter om man inte
              visste hur det skulle bli. Låt oss se på de stora myndigheter
              som vi har slagit samman genom beslut i Sveriges riksdag, med
              eller utan Socialdemokraternas goda minne, till exempel Försäkringskassan
              och Arbetsförmedlingen. Då var det noggrant utrett och klart hur
              detta skulle gå till och vad man skulle göra redan innan frågan
              kom till riksdagen. Sedan är det självklart att själva genomförandefasen
              inte var klar i alla detaljer.
            </seg>
            <seg n="0bc9fed2">
              Men det är en fråga som fortfarande är intressant. Hur ska kompetensen
              kunna tillföras den nya myndigheten? I dag har man den inte. Det
              finns faktiskt bara fem utlandskontor, som vi båda har konstaterat.
              Hur ska de utlandskontoren kunna ge kunskap till den nya myndigheten?
            </seg>
            <seg n="6d7c3212">
              Detta har också regeringen kunnat konstatera i och med att man
              har gett Exportrådet i uppdrag att titta på hur man nu ska genomföra
              det här, som man kunde ha utrett.
            </seg>
            <seg n="423c59ec">
              Vi har en tradition i Sverige, nämligen den traditionen att vi
              brukar utreda väldigt noga. Ibland kan vi också bli irriterade
              i denna kammare på att det utreds för noga. Men i det här fallet
              var det inte så noga med hur man utredde. Då är vi tveksamma till
              att man lägger fram ett bra förslag. Vi vill inte komma tillbaka
              om ett år eller två för att komplettera det som man inte gjorde
              rätt i den här utredningen. Det är skälet till att vi är tveksamma.
            </seg>
            <seg n="96e9d38d">
              Återigen: Hur ska kompetensen kunna tillföras det nya exportrådet?
              Det är det som är huvudfrågan.
            </seg>
          </u>
          <note type="speaker" n="ecfc8caa">
            Anf. 186 HANS ROTHENBERG (M) replik:
          </note>
          <u who="hans_rothenberg_e60ec8" xml:id="i-63dd08ea0843e1a0-2" n="b072d129">
            <seg n="0986336a">
              Herr talman! Vi ska inte behöva komma tillbaka om ett eller två
              år för att komplettera, säger Börje Vestlund. Därför vill han
              hellre skjuta den här förändringen på framtiden.
            </seg>
            <seg n="15f76505">
              Det här är när förhållningssättet blir som sämst. Kan man inte
              göra någonting perfekt från början ska man hellre avvakta med
              att göra detta, att ta ett antal bra steg på vägen som faktiskt
              kan göra nytta i dag.
            </seg>
            <seg n="f1da7395">
              Tiden är någonting som hela tiden verkar mot oss om vi inte agerar.
              Tiden kan vara ett redskap som verkar för oss, om man agerar.
              En god erfarenhet är att det är bättre att göra någonting än att
              inte göra någonting. Och man grämer sig ofta mer över det man
              inte gjorde än över det man gjorde.
            </seg>
            <seg n="fd5a43d7">
              Jag förstår inte riktigt vad det är Börje Vestlund och Socialdemokraterna
              är så rädda för. Egentligen är man inte mot sammanslagningen.
              Däremot önskar man att det ska ta längre tid att genomföra processen.
              Det är som jag inledde med: Går det inte för fort går det för
              långsamt, och går det inte för långsamt går det för fort. Någonting
              måste man opponera mot, och kan man inte göra det i sak får man
              göra det i form.
            </seg>
            <seg n="25dcd18b">
              I den reservation som Socialdemokraterna har står det svart på
              vitt vad man inte vill se för alternativ. Man har faktiskt ingen
              annan idé om det här.
            </seg>
            <seg n="bdd9cff3">
              Jag har en retorisk fråga. Skulle det vara någon annan organisation
              än Sveriges export- och investeringsråd, eller skulle det vara
              befintliga organisationer som ska ha sitt befintliga uppdrag?
              Om detta säger Socialdemokraterna ingenting. Man vill att det
              ska göras någonting annorlunda utan att skicka en signal. Jag
              tycker att det är fel förhållningssätt. Tiden kan bli vår vän,
              och då bör vi gå till beslut om att genomföra den organisationsförändringen.
            </seg>
          </u>
          <note type="speaker" n="8c6fca9e">
            Anf. 187 JONAS ERIKSSON (MP):
          </note>
          <u who="jonas_eriksson_3e153d" xml:id="i-e02f72ca5a09918d-0" n="3ccb1177">
            <seg n="d9b91da6">
              Herr talman! Sverige är ett exportberoende land. Vår export bidrar
              till välstånd och utveckling i vårt eget land men också till efterfrågade
              lösningar när det gäller andra länders behov, varor och tjänster.
            </seg>
            <seg n="a0898723">
              Staten och näringslivet har i över hundra år samverkat för att
              stödja den svenska exportens utveckling, och i dag ges stödet
              till stor del genom Exportrådet.
            </seg>
            <seg n="e603aaaa">
              Staten och Sveriges Allmänna Utrikeshandelsförening utgör tillsammans
              huvudmän. Exportrådets uppgift är framför allt att genomföra insatser
              för att främja exporten i små och medelstora företag. Verksamheten
              finansieras genom ett statligt bidrag, bidrag från näringslivet
              och avgiftsbelagd verksamhet.
            </seg>
            <seg n="9f2c514b">
              Svensk konkurrenskraft och svenskt näringsliv är beroende av
              att utländska företag investerar i Sverige eller samarbetar med
              svenska företag. Det tillför kapital och kompetens och öppnar
              nya marknader. Staten driver därför inte bara exportstödjande
              verksamhet utan också investeringsfrämjande genom Invest Sweden.
            </seg>
            <seg n="1e015591">
              Nu har regeringen föreslagit en sammanslagning av de statligt
              finansierade export- och investeringsfrämjande verksamheterna.
              Jag ser många fördelar med en sådan sammanslagning. Företagen
              får råd och stöd från en och samma organisation, oavsett om man
              är exportör eller vill investera i Sverige. Med en sammanslagen
              organisation kan investeringsfrämjande insatser även ske på fler
              platser i utlandet än i dag då organisationen i sin helhet får
              del av den kompetens som i dag är delad.
            </seg>
            <seg n="64160f02">
              Miljöpartiet stöder regeringens förslag om att slå samman de
              båda organisationerna, men vi vill tydliggöra att vi inte bara
              ser ett behov av att förändra de organisatoriska förutsättningarna
              för exportstödet och investeringsfrämjandet. I december 2003 beslutade
              riksdagen om en ny svensk utvecklingspolitik där målet är att
              alla politikområden, inklusive handelspolitiken, ska främja mänskliga
              rättigheter och utgå från fattiga människors behov och perspektiv.
            </seg>
            <seg n="b1cc8750">
              Herr talman! Vi kan konstatera att det snart har gått tio år
              utan att detta mål fått genomslag inom det svenska export- och
              investeringsfrämjandet. Vi vill därför också se en övergripande
              översyn av den sammanslagna organisationens verksamhet med syfte
              att upprätta tydliga människorättskriterier på handelsområdet
              och säkerställa att främjandet sker i samstämmighet med den beslutade
              politiken för global utveckling.
            </seg>
          </u>
          <note type="speaker" n="0c296508">
            Anf. 188 EVA FLYBORG (FP):
          </note>
          <u who="eva_flyborg_5fd00d" xml:id="i-2c65ab4bb76dbf13-1" n="582d2eef">
            <seg n="f638da8c">
              Herr talman! Med dagens beslut görs en sammanslagning av det
              statligt finansierade export- och investeringsfrämjandet, som
              utgörs av Sveriges exportråd och myndigheten för utländska investeringar
              i Sverige, Invest Sweden.
            </seg>
            <seg n="9cfd3878">
              Förslaget innebär att Invest Sweden avvecklas och att investeringsfrämjandet
              från och med den 1 januari 2013 inordnas i Exportrådet. Samtidigt
              byter man dessutom namn och kommer fortsättningsvis att heta Sveriges
              export- och investeringsråd.
            </seg>
            <seg n="73b4aaf5">
              Vi är eniga i utskottet om detta förslag, bortsett från Socialdemokraterna,
              som anser att sammanslagningen möjligtvis inte ger de effektiviseringsvinster
              som avses och att förslaget vilar på otillräcklig grund. Detta
              påstående tål att granskas en smula närmare.
            </seg>
            <seg n="23228292">
              Herr talman! Det finns en rad skäl att göra den här förändringen,
              inte minst tydlighets- och effektivitetsskäl. Låt mig bara ge
              en snabb bild av hur det ser ut just nu.
            </seg>
            <seg n="50cec562">
              Det finns en rad aktörer som är verksamma när det gäller handels-
              och investeringsfrämjande. Förutom Exportrådet och Invest Sweden
              kan jag nämna Exportkreditnämnden, Kommerskollegium, Styrelsen
              för ackreditering och teknisk kontroll, Swedac, Försvarsexportmyndigheten,
              Svenska institutet, AB Svensk Exportkredit, Tillväxtanalys, Visit
              Sweden AB och Nämnden för Sverigefrämjande i utlandet, till exempel.
            </seg>
            <seg n="7c48df29">
              Endast ett fåtal av de här aktörerna har en fast representation
              i utlandet, vilket innebär att svenska ambassader och konsulat
              har en mycket viktig roll i att stödja och samordna alla dessa
              insatser. Däremot, som vi har hört tidigare, har Invest Sweden
              fem kontor och Exportrådet över 60 kontor i 50 länder.
            </seg>
            <seg n="13665e71">
              Förändringar i omvärlden gör att vi måste förändras med den,
              herr talman. Också ökade krav på effektivitet ska mötas. De nya
              förhållandena medför en ökad fokusering på en nätbaserad världsekonomi
              där import, export och investeringar alla är olika vägar för svenska
              företag att nå ökad tillväxt genom internationalisering. Det är
              precis samma ord som Börje Vestlund använde tidigare, fast jag
              ser dem i ett positivt ljus.
            </seg>
            <seg n="ec32335d">
              Gränsöverskridande investeringar kräver ett annat slags stöd
              som vi måste svara på. Och i en kombinerad handels- och investeringsfrämjande
              funktion kan företagen hädanefter erbjudas stöd och rådgivning
              om dessa olika alternativ inom samma organisation. Det är en klar
              förenkling, helt enkelt, för företagen. Konstigare är det inte.
            </seg>
            <seg n="5be993df">
              De besparingar som kan förväntas uppstå ska återinvesteras i
              konkret verksamhet, och vi stärker därmed hjälpen till våra svenska
              företag och ökar möjligheten att investera i Sverige. Noteras
              kan kanske också att allt fler länder väljer att göra just på
              det sätt som föreslås i propositionen och därmed effektivisera
              de export- och investeringsfrämjande åtgärderna.
            </seg>
          </u>
          <note n="67385a5f">
            Herr talman! Jag yrkar bifall till förslaget i betänkandet och
            avslag på motionen.
          </note>
          <note type="speaker" n="089ad9f7">
            Anf. 189 ERIK A ERIKSSON (C):
          </note>
          <u who="unknown" xml:id="i-01a2f8da51f5a7e8-0" n="b98185cc">
            <seg n="c5816681">
              Herr talman! Jag tycker att det är en glädje att vi kan få debattera
              den här frågan som slutligen kommer att landa i ett bra beslut.
            </seg>
            <seg n="059dfb26">
              Som centerpartist brukar man vara negativ till centralisering.
              Är detta en centralisering? Så känner inte jag det, utan det Centerpartiet
              och Alliansen här har fått fram det kan ha gått fort för all del,
              och någon påstod i debatten att det har gått för fort tar sin
              utgångspunkt i de små och medelstora företagen som omskrivs i
              betänkandet. De större företagen finns förstås också med här,
              men de små och medelstora företagen och framför allt de företag
              som ännu inte finns utan är på väg att etablera sig måste kunna
              få den bästa möjligheten att utveckla sina affärsidéer.
            </seg>
            <seg n="2e87f97f">
              Herr talman! Flera före mig har på ett föredömligt sätt redogjort
              för den här frågan, så jag tycker inte att jag behöver gå in i
              detaljer. Jag tycker att Hans Rothenberg var tydlig och hade många
              goda beskrivningar. Låt mig säga att de exportföretag som vi har
              i vårt län Värmland är alldeles oerhört beroende av att vi har
              en god samhällsservice. Det står inte och faller med samhällsservicen
              enbart, men om det här går enkelt och det blir ett bra resultat,
              vilket jag tror, ser jag det som en nystart för Sverige när det
              gäller att kunna möta marknader. Det har fungerat bra tidigare
              på många sätt, men det finns faktiskt kritik inte bara i år utan
              också bakåt i tiden mot att mindre företag trängs undan jämfört
              med de större exportföretagen som vi har i vårt gamla land.
            </seg>
            <seg n="5a5f28d6">
              Jag hoppas och tror, och det måste vi kunna göra, att det här
              är en nystart som är bra och positiv och som ger en service till
              våra företag men också till mottagare och kunder så att Sverige
              blir en attraktiv part även i fortsättningen.
            </seg>
            <seg n="aec6d869">
              Det här är mycket viktigt, och jag kan inte låta bli att tänka
              på det här med regelförenkling. Betänkandet handlar inte om det,
              men jag vill ändå kunna göra en parallell och fundera över de
              drygt 200 miljoner kronor som vi satsar i Exportrådet i dag. Jag
              har ingen invändning mot summan, men jag har testat av med några
              personer och frågat vad de tycker. Detta är inte alls vetenskapligt,
              utan det är i högsta grad min egen version, men jag har alltså
              frågat människor om de vet hur mycket Sverige satsar på exportfrämjande
              åtgärder inom just det vi beskriver och debatterar i dag. Flera
              har reagerat och undrat om det inte är mer pengar, när man ser
              till hur stort värde vi faktiskt får när det kommer till exportintäkter.
            </seg>
            <seg n="93964573">
              Jag vill nämna regelförenklingen igen. Är det här något som förenklar
              för våra företagare? Det kan ingen av oss säga, men det vi vet
              är att det inte var effektivt som det var tidigare. Jag är alldeles
              övertygad om att det kan bli mer effektivt. Jag tycker att det
              här är ett bra betänkande, och därför vill jag yrka avslag på
              reservationen och bifall till utskottets förslag. Jag tror nämligen
              att det här är något som är väldigt bra och att man kommer att
              kunna vara ännu mer effektiv på de drygt 60 kontoren världen över.
            </seg>
            <seg n="6e1c0b65">
              Jag bryr mig egentligen inte om hur många myndigheter vi har
              i egentlig mening, utan det intressanta är hur effektiva vi är
              och hur vi möter vår omvärld och vår marknad. Sverige ska vara
              ett attraktivt land att vilja handla med, och jag tror att vi
              har alla möjligheter att bli ännu mer effektiva och göra ännu
              fler bra affärer.
            </seg>
            <seg n="ec386275">
              De 213 miljonerna om jag minns det rätt, jag läser ur betänkandet
              är dock pengar som kommer från skatteintäkter, och den kopplingen
              måste finnas med. Vi måste fundera över att vi har ett högt skattetryck
              för våra företagare i dag och att det är en hämsko för många.
              Därför är kravet på att vi är effektiva i vår myndighetsutövning
              ännu viktigare.
            </seg>
            <seg n="ffbcb0e8">
              Det finns även skrivningar i betänkandet som rör frågan om uppföljning.
              Det är av största vikt att det blir enkelt att följa upp den här
              verksamheten, och det kommer vi att återkomma till.
            </seg>
          </u>
          <note type="speaker" n="75f72c4a">
            Anf. 190 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-5406cb00dc460245-3" n="a45bbc2d">
            <seg n="f663ae5d">
              Herr talman! Anledningen till att jag begärde replik på Erik
              A Eriksson var egentligen för att säga att vi inte har några skilda
              uppfattningar när det gäller exportverksamheten och Exportrådets
              verksamhet. Det är vi helt överens om. Det här handlar i stället
              om att vi har diskuterat på vilket sätt man ska kunna få kompetensen
              från investeringsmyndigheten att finnas på de 65 kontoren runt
              om i världen. Hur ska detta göras?
            </seg>
            <seg n="da9697fc">
              Det här handlar trots allt inte om några svenska företag, utan
              det handlar om utländska företag som ska investera i Sverige.
              Det senaste stora exemplet var ju Facebookinvesteringen, men Invest
              Sweden är involverat i praktiskt taget alla större investeringar,
              och då handlar det om stora företag. Där tycker jag att det finns
              frågetecken.
            </seg>
            <seg n="95abfcba">
              Vi socialdemokrater vill inte krama om ännu fler myndigheter
              eller motarbeta en minskning av antalet myndigheter, men det där
              brukar vara lättare sagt än gjort. Jag vill minnas att antalet
              myndigheter hela tiden ökar. Det är någon liten myndighet som
              kommer till här och en liten myndighet som kommer till där. Det
              vill vi naturligtvis arbeta emot, men i det här fallet är frågan
              hur man ska bevara den kompetens som i dag finns i Invest Sweden
              i den nya organisationen. Stor oro har uttryckts över detta, inte
              minst i remissvaren.
            </seg>
          </u>
          <note type="speaker" n="3491ac54">
            Anf. 191 ERIK A ERIKSSON (C) replik:
          </note>
          <u who="unknown" xml:id="i-01a2f8da51f5a7e8-1" n="b98185cc">
            <seg n="351acf4f">
              Herr talman! Jag kan inte erinra mig någon apostrofering, så
              jag får vara glad att Börje Vestlund tar replik. Då får jag chans
              att vidareutveckla lite.
            </seg>
            <seg n="4ddaccf9">
              Jag ser möjligheten att stärka investeringssidan ännu mer, att
              finnas över hela världen på fler platser. Det är upp till den
              nya myndigheten att bli så pass duktig och ambitiös och finnas
              på plats, och det blir man om man har tydliga riktlinjer. Vi får
              ändå utgå från att vi kan stödja oss emot att det finns riktlinjer
              för den nya myndigheten. Man åker ju inte in blanko världen över
              och gör ett helt godtyckligt arbete, utan jag utgår från att man
              tar med sig den kompetens som finns i dag in i den nya organisationen
              och dessutom breddar den kompetensen tillsammans med den personal
              som finns i den tidigare myndigheten.
            </seg>
            <seg n="98550363">
              Om två går samman vore det väl märkligt om de inte lyfte varandra.
              Jag är själv gift, och jag inbillar mig att man kan dra den parallellen.
              Utan att bli alltför personlig, herr talman, inser jag att jag
              skulle vara ganska tappad om jag vore ensam. Jag utgår därför
              från att det här giftermålet kommer att vara mycket fruktsamt
              och kommer att ge många avkommor i form av fina affärer.
            </seg>
            <seg n="5ca778ed">
              Däremot finns det kritik, vilket Börje Vestlund redogör för här.
              Han går inte in på detaljer, men det finns ingen som tydligt avråder
              från detta. Hade det funnits det hade vi nog lyssnat mer på Socialdemokraterna
              i detta fall. Men ingen avråder, och ingen kan tydligt säga att
              det blir betydligt sämre med detta giftermål, utan man ser att
              det kan finnas möjligheter. Vi är alldeles övertygade om att vi
              måste handla snabbt. Det är inte alltid man ska det, som den tidigare
              talaren sade, men i det här fallet är det viktigt att vi handlar
              snabbt för att vi ska kunna få bra kontakter.
            </seg>
          </u>
          <note type="speaker" n="0c738661">
            Anf. 192 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-5406cb00dc460245-4" n="a45bbc2d">
            <seg n="2e3e92c3">
              Herr talman! Snabbt är inte alltid bra. Det var just det. Vad
              vi har hakat upp oss på är just det som Erik A Eriksson nämner,
              att det måste finnas tydliga riktlinjer när man slår samman myndigheter.
              Det är vi socialdemokrater de första att ställa upp på. Men om
              dessa riktlinjer inte finns är det kanske bättre att komma tillbaka
              med en sådan här proposition i höst. Det hade räckt. Man hade
              kunnat få en sammanslagning då med, men några månader senare.
              Kom inte och säg att detta är avgörande för Sveriges konkurrenskraft
              eller tillväxten i Sverige! Då överdriver man nog i alla fall
              en smula.
            </seg>
            <seg n="6891f84c">
              Det som är viktigast är just att det måste finnas tydliga riktlinjer,
              annars vet vi inte hur det går. Då får vi sitta på läktaren och
              bara titta på, och det tycker jag inte att vi ska göra som politiker
              och parlamentariker i Sveriges riksdag. Vi ska vara med och tala
              om vad som är viktigt och hur vi ska formulera den ena eller den
              andra verksamheten, i det här fallet investeringsverksamheten
              och exportverksamheten.
            </seg>
            <seg n="80124fbf">
              Vi har ett bristfälligt underlag. Det är inte svårt att konstatera.
              Utredningen är liten. Det står inte så mycket i den, egentligen
              bara att dessa myndigheter ska slås samman och utföra dessa tre
              uppdrag. Regeringen har därutöver lagt till en budgetmässig fråga.
              Den har kommit fram senare. Det är vad som har lagts fram. Det
              står inte så mycket mer tyvärr.
            </seg>
          </u>
          <note type="speaker" n="0a493408">
            Anf. 193 ERIK A ERIKSSON (C) replik:
          </note>
          <u who="unknown" xml:id="i-01a2f8da51f5a7e8-2" n="b98185cc">
            <seg n="d57930e9">
              Herr talman! Jag är helt övertygad om att det finns en bonde
              i oss alla. Nu har Börje Vestlund gett sken av att han kanske
              är lantbrukare i grund och botten. Det välkomnar jag starkt.
            </seg>
            <seg n="4a480d25">
              Börje Vestlund säger att propositionen i stället kan läggas fram
              till hösten. Bonden väntar på skördetid, men han vet aldrig vad
              han får skörda till hösten. Utifrån det känner jag att vi måste
              så ordentligt nu, ge en fin grogrund i myllan och gödsla ordentligt.
            </seg>
            <seg n="db3b1538">
              Detta förslag är naturligtvis inte avgörande, som Börje Vestlund
              säger. Sverige och svensk export står och faller inte med förslaget.
              Det håller jag med om. Men om vi inte gör detta nu kommer Börje
              Vestlund att stå här i höst och undra varför vi inte sådde i våras.
              Det finns inget att tröska nu.
            </seg>
            <seg n="ad4cdd90">
              Vi behöver slå samman myndigheterna så att de kan stå starka
              och hjälpa våra företagare, även med kontakter i andra länder,
              så att fina och kloka affärsbeslut kan fattas. Vi är helt beroende
              av fri handel och export.
            </seg>
            <seg n="d6ceeff4">
              Det finns ett pappersbruk i Värmland. Det var det enda i landet
              som var i gång och fungerade under lågkonjunktur och finanskris.
              Det var tack vare upparbetade försäljningskanaler. Det är av största
              vikt att vi låter andra företag komma upp i samma nivå och ha
              inarbetade kanaler.
            </seg>
            <seg n="35133c86">
              Jag önskar alla bönder och alla andra en trevlig sommar. Jag
              tackar Börje Vestlund för replikskiftet.
            </seg>
          </u>
          <note type="speaker" n="58524dae">
            Anf. 194 LARS ISOVAARA (SD):
          </note>
          <u who="unknown" xml:id="i-3c3c605b6a0b0285-39" n="b98185cc">
            <seg n="ab7b54e8">
              Herr talman! Jag vill börja med att yrka bifall till utskottets
              förslag till riksdagsbeslut.
            </seg>
            <seg n="31a5edeb">
              Förslaget innebär att Invest Sweden avvecklas och att investeringsfrämjandet
              inordnas i Exportrådet. Den nya organisationen föreslås få namnet
              Sveriges export- och investeringsråd.
            </seg>
            <seg n="1b71a154">
              Enligt min mening är en av styrkorna med det nuvarande Exportrådet
              just närvaron i många länder. Antalet länder uppgår till ett sextiotal.
              Totala antalet marknader är betydligt större men då i någon form
              av partnerskap med andra aktörer. En annan styrka Exportrådet
              besitter är satsningar på att främja småföretagens export. För
              att småföretagen ska kunna växa långsiktigt krävs oftast en vilja
              och inte minst ett tidigt försök att utvecklas på en exportmarknad.
              Tidig satsning på export var en av anledningarna till att många
              av de nuvarande svenska storföretagen tidigare kunde växa och
              ge arbetstillfällen i Sverige.
            </seg>
            <seg n="7a7c423e">
              Att vara ute på en exportmarknad utvecklar företagen på alla
              sätt och vis. Om vi menar allvar med att vi vill se småföretagen
              växa bör det rimligen också vara där en stor del av de exportfrämjande
              åtgärderna ska sättas in. Exportrådets affärschansprojekt är ett
              sådant exempel där småföretag ges chansen att pröva på ett exportprojekt.
            </seg>
            <seg n="f1811f96">
              Nu är inte export det enda saliggörande. Ett litet land som Sverige
              har omöjligen de resurser och det kunnande som behövs för att
              självt vara, så att säga, bäst på alla fronter. Låt oss då i stället
              importera tekniska framsteg och nya produkter. Det kan ske i form
              av företagsetableringar eller investeringar i kunskap som kommer
              från andra länder. Det blir en situation där alla i längden blir
              vinnare. Det blir vad som kan kallas för en positiv ekonomisk
              spiral där teknik och kunnande som importeras kan vidareförädlas
              i Sverige för att därefter kunna exporteras.
            </seg>
            <seg n="3c388f2b">
              Herr talman! Mot bakgrund av detta menar jag att det är rätt
              tänkt att både det som ska främja export och det som ska främja
              utländska investeringar i Sverige nu hamnar, så att säga, under
              samma hatt. Egentligen är det väl rätt naturligt att de kontakter
              och det breda kontaktnät som Exportrådet har byggt upp under alla
              dessa år även ska kunna utnyttjas i den andra riktningen. Det
              ena behöver inte motsäga det andra. Ett företag eller en organisation
              sysslar inte bara med att importera och exportera, utan oftast
              finns där en långsiktig planering av expansion på en annan marknad.
              Detta är helt naturligt. Om den nya organisationen som nu ska
              bildas kan locka hit investerare och, i en bortre förlängning,
              detta medför förnyad utvecklingskraft i Sverige ska det ses som
              positivt. En omorganisation torde även på sikt ge en viss minskning
              av de fasta kostnaderna.
            </seg>
            <seg n="36a4a9b8">
              Herr talman! I och för sig är det en annan debatt, men det kan
              finnas skäl att se över vilka andra områden där effektivitetsvinster
              och förenklingar kan vinnas genom sammanslagning av olika myndigheter
              och organisationer. Jag tänker då i första hand på myndigheter
              och organisationer som handhar teknik- och utvecklingsbefrämjande
              uppgifter. Ibland får jag en känsla av att det finns alltför många
              aktörer som oftast utför likartade arbetsuppgifter.
            </seg>
          </u>
          <note n="2c2af40a">
            I detta anförande instämde Mikael Jansson (SD).
          </note>
          <note n="a91f0f2b">
            Överläggningen var härmed avslutad.
          </note>
          <note n="55905015">
            19 § Nordisk stridsgrupp 2015
          </note>
          <note n="5bd5ad0b">
            Föredrogs
          </note>
          <note type="speaker" n="00c5994c">
            Anf. 195 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-77ac51fe88a17990-0" n="7b249509">
            <seg n="bf5de926">
              Herr talman! Frågan om de europeiska stridsgrupperna är egentligen
              större än man kan se utifrån. Den innefattar en del andra saker
              än rena sakfrågan om att sätta upp en stridsgrupp. Jag kommer
              att ta upp ett par sådana saker för att klargöra Vänsterpartiets
              ställningstagande. Jag ska försöka hålla mig kort så att debatten
              inte blir alltför lång.
            </seg>
            <seg n="025ed02e">
              Först ska jag yrka bifall till vår reservation i betänkandet.
            </seg>
            <seg n="c8e1c39d">
              Herr talman! I dag har Sverige ett nära militärt förhållande
              till EU. Sverige har varit med och satt upp stridsgrupper vid
              ett par tillfällen tidigare. Stridsgrupperna ser vi som ett viktigt
              led i EU:s fortsatta militarisering, vilket vi inte tycker att
              Sverige ska bidra till. Med den utveckling vi nu kan se kommer
              vi snart att ha ett mer eller mindre gemensamt EU-försvar, ett
              steg mot Europas förenta stater. Dessutom finns i dag ett mycket
              nära samarbete med Nato.
            </seg>
            <seg n="45ef16c1">
              Sverige är officiellt fortfarande alliansfritt, men i praktiken
              svär vi oss in i åtaganden där vi frångår vårt gamla krav på att
              militära insatser alltid ska föregås av FN-mandat. Det innebär
              alltså att vi egentligen inte kan kalla oss alliansfria. Jag önskar
              att regeringen vågade ta bladet från munnen och säga att Natomedlemskap
              är det som ligger framför oss härnäst men det vågar man inte.
              Det är fortfarande en alldeles för het potatis i dag.
            </seg>
            <seg n="20faffab">
              Vi i Vänsterpartiet vill se ett mycket starkare försvar av vår
              alliansfrihet och en återgång till det som gav Sverige respekt
              i världen när det gäller fredsbevarande insatser med ett starkare
              FN i ryggen för att få en bättre utveckling.
            </seg>
            <seg n="2e3bf65b">
              Herr talman! Till detta kommer farhågorna om att stridsgrupperna,
              troligtvis även den som ska sättas upp 2015, blir kostsamma historier,
              inte minst om Sverige är ramnation. NBG 2008 förskräcker. Den
              gick från 1 till 4 miljarder i kostnader. NBG 2011 drogs också
              med en hel del problem med bland annat den ekonomiska styrningen.
              Försvaret har också enligt Riksrevisionens rapport inte tydliggjort
              vilka åtgärder som vidtogs med anledning av erfarenheterna från
              NBG 2008 inför NBG 2011. Det kan ge vissa fingervisningar om vad
              som kan hända även denna gång i fråga om kostnaderna för den stridsgrupp
              som ska sättas upp.
            </seg>
            <seg n="bcae3e4e">
              Vi har dessutom i dag ett läge där vi står inför stora problem
              med personalförsörjningen i det nya försvaret, inte minst på grund
              av alla de avhopp vi har sett. Jag har sett siffror i dag på att
              mellan 15 och 30 procent avbryter sin anställning. De siffrorna
              har kommit fram i dag. Exakt siffra är svår att se, men jag tror
              att bilden kommer att klarna ännu mer framöver. Vi kommer att
              se ett antal avhopp från försvaret. Det kommer att vara stora
              problem med att på ett bra sätt genomföra nuvarande personalförsörjningspolitik.
            </seg>
            <seg n="72aad9e4">
              Vi vet också att arbetet med att sätta upp en stridsgrupp måste
              börja ett par år innan den ska sättas in. Den innebär att det
              arbetet måste påbörjas nu, eller senast inom ett år, mitt i den
              verksamhet som pågår med att bygga upp vårt nya insatsförsvar
              där personalförsörjningen är så problematisk.
            </seg>
            <seg n="990b610d">
              Jag tycker att man kan skönja vilka problem som kommer att uppstå
              i arbetet med att sätta upp en nordisk stridsgrupp 2015.
            </seg>
            <seg n="da68b158">
              Herr talman! Med alla dessa tydliga varningssignaler är jag förvånad
              att regeringen driver fram att Sverige ska delta i och vara ramnation
              för den nordiska stridsgruppen 2015. Jag yrkar än en gång avslag
              på detta förslag.
            </seg>
          </u>
          <note type="speaker" n="e1242f53">
            Anf. 196 ÅSA LINDESTAM (S):
          </note>
          <u who="asa_lindestam_553116" xml:id="i-1fe80e15f662a7df-0" n="6791ad2b">
            <seg n="75018949">
              Herr talman! Jag börjar med att yrka bifall till förslaget i
              utskottets betänkande. Det handlar, som vi hörde, om att Sverige
              som ramnation ska leda EU:s stridsgrupp i beredskap första halvåret
              2015.
            </seg>
            <seg n="90ac3c8e">
              Det har inte varit lätt att fatta beslut i det här ärendet, tycker
              jag. Vi har två gånger tidigare sett stridsgrupperna ställas upp
              från Sveriges sida. Vi som har varit med ett tag vet att Riksrevisionen
              har granskat den första och den andra gruppen som har ställts
              upp. Vi har tagit del av rapporterna.
            </seg>
            <seg n="42b336fa">
              När det gäller den första gruppen höjde man, utan att riksdagen
              visste det, antalet soldater från 1 100 till 2 350. Det var kostsamt.
              Det kostade en hel del pengar extra. Dessutom beställde man fel
              materiel, och en del materiel saknas. Det borde självklart göras
              mycket bättre. Nästa gång detta hände var 2011. Vi har just fått
              den rapporten i vår hand och läst den. Hade man tillgodogjort
              sig erfarenheterna? Det blev faktiskt lite bättre, men det saknas
              fortfarande materiel och fortfarande är det en kostnadsredovisning
              som inte är riktigt okej. Det saknas information till riksdagen,
              och det är rätt så allvarligt.
            </seg>
            <seg n="a43e0014">
              Nu gäller det alltså en stridsgrupp 2015. Det handlar om EU:s
              gemensamma säkerhets- och försvarspolitik som är en del av utrikes-
              och säkerhetspolitiken i EU. Det arbetet startade redan 2004 när
              man började resonera om stridsgrupperna. Det handlar självklart
              om Sveriges säkerhet, men det handlar också om att klara den tillsammans
              med alla andra länder och i samverkan med dem i en stor gemenskap.
            </seg>
            <seg n="320a46a3">
              Stridsgrupperna ställs upp i två grupper varje halvår. Det handlar
              alltså om fyra grupper totalt per år, och de står i beredskap.
              Det är det som är cloun i detta att de står i beredskap. De är
              inte använda en enda gång ännu. Vi vet vad som hände när man skulle
              ansöka om hjälp till Libyen. Då var vi tvungna att ta ut JAS Gripen
              ur stridsstyrkan trots att den stod i beredskap och göra den till
              ett eget bidrag för att kunna skicka i väg den och hjälpa till
              att upprätthålla flygförbudszonen och skydda de civila.
            </seg>
            <seg n="3f828157">
              Varför kan man inte sätta in stridsstyrkan som den är? Varför
              kan man inte sätta in en del av stridsstyrkan? Detta måste lösas.
            </seg>
            <seg n="ca702afd">
              Namnet stridsgrupper kan man också fundera över. Det kanske inte
              alltid syftar på att det är en särskild sorts grupp. Det syftar
              egentligen på storleken på gruppen och på att den ska kunna agera
              inom tio dagar. Det gäller på hela konfliktområdet både i kaos
              och i konflikt. Man ska också kunna använda styrkan vid naturkatastrofer.
              Det är ju bra att då ha fått öva på alla de nivåerna.
            </seg>
            <seg n="2b95874f">
              Som socialdemokrater kan vi undra varför Sverige måste leda den
              här gruppen varje gång. Vi ställde som krav för att gå med på
              utredningen att vi skulle få en luftförsvarsutredning. Den är
              på väg. Regeringen har nu tagit initiativ till en luftförsvarsutredning.
              Den kommer förmodligen att tillsättas ganska snart. Den tar avstamp
              i 2040, alltså en lång tid framöver. Vad ska vi ha för luftförsvar
              efter 2040? Vi som har varit med ett tag vet att det krävs många
              år av planering och framtagande av ny materiel om vi ska byta
              något eller förstärka det vi har.
            </seg>
            <seg n="6b230729">
              Det gäller också att stärka det nordiska och nordisk-baltiska
              samarbetet i gruppen. Våra grannar och vi måste hjälpas åt. Inget
              land kan i dag självt klara att försvara sig. Därför måste vi
              vara tillsammans. Det gäller också att grupperna sätts in innan
              man förlorar förtroendet för dem. Som Torbjörn Björlund sade måste
              man komma tillbaka till riksdagen för att få ett erkännande och
              ett avgörande. Det är vi i riksdagen som beslutar om utrikes styrka.
            </seg>
            <seg n="2f6a3225">
              Vi välkomnar att det blir en översyn av den här gruppen. Den
              ska drivas av regeringen, tycker vi. Man ska titta på användbarheten.
              Den europeiska utrikestjänsten har i rådsslutsatserna från Europeiska
              unionens råd fått i uppdrag att göra en översyn. Det ser vi som
              en första start på utvärderingen. Det är viktigt att vi här i
              riksdagen får kontinuerlig information om ärendet och om hur vår
              stridsstyrka sätts ihop och hur det kommer att bli framöver. Den
              informationen behöver utskottet få kontinuerligt.
            </seg>
            <seg n="17d7ed10">
              Med det yrkar jag bifall till förslaget i betänkandet.
            </seg>
          </u>
          <note type="speaker" n="98880405">
            Anf. 197 ANNICKA ENGBLOM (M):
          </note>
          <u who="annicka_engblom_cb9ca3" xml:id="i-1d7ae5996248e206-0" n="3737407d" next="i-31c4c9dd85173664-0">
            <seg n="53131045">
              Herr talman! Regeringen föreslår att riksdagen godkänner att
              Sverige som ramnation leder en av EU:s stridsgrupper i beredskap
              under första halvåret 2015. Det ska göras tillsammans med tidigare
              väl inövade samarbetspartner, nämligen Finland, Norge, Estland
              och Irland, i form av Nordic Battlegroup. I bred majoritet, vilket
              är både viktigt och glädjande, välkomnar försvarsutskottet detta
              initiativ och förslag i betänkande FöU8, som vi diskuterar i dag,
              och föreslår att riksdagen godkänner förslaget. Till försvarsutskottets
              betänkande finns en reservation från Vänsterpartiet och två särskilda
              yttranden från Miljöpartiet och Sverigedemokraterna.
            </seg>
            <seg n="f4c127b4">
              Herr talman! Sverige har en lång tradition av att vara med och
              ta ansvar för fred och säkerhet, både i vårt närområde och i andra
              delar av världen. Det är en viktig markering att Sverige inte
              bara deltar utan också är berett att leda insatser, vilket vi
              har gjort vid ett flertal tillfällen tidigare. Sverige har både
              kunskap och förmåga att göra detta och vi är, av våra samarbetsländer,
              en mycket uppskattad partner i internationella insatser. Sverige
              levererar. Sverige besitter också ett antal förmågor som visat
              sig vara bristvaror i andra länders försvarsstyrkor. Svensk försvars-
              och utrikespolitik har som grundbult att vi bygger säkerhet tillsammans
              med andra. Nordic Battlegroup är ett tydligt uttryck för detta.
            </seg>
            <seg n="ff41125e">
              Herr talman! De fruktansvärda erfarenheterna från kriget på Balkan
              under 90-talet och den dåvarande oförmågan från Europa att hantera
              konflikten föranledde EU-länderna att i Helsingfors 1999 anta
              gemensamma mål för unionens militära krishanteringsförmåga.
            </seg>
            <seg n="6acf83dc">
              Konflikter kan byggas upp under lång tid. Konflikter kan blossa
              upp över en natt. Det är då viktigt att förmågan finns på plats
              för att kunna ingripa och skilja stridande parter åt och för att
              skydda civilbefolkningen när det bränner till. Det var insikten
              om att denna förmåga fattades i efterdyningarna av Balkankriget
              som föranledde Storbritannien och Frankrike att 2004 presentera
              förslaget om ett stridsgruppskoncept för EU, vilket det sedan
              förhandlades och beslutades om av medlemsländerna. Stridsgruppskonceptet
              välkomnades av FN:s generalsekreterare, som underströk betydelsen
              av att stridsgrupperna skulle göras tillgängliga för att stödja
              FN i oroshärdar. Detta har sedermera också blivit verklighet.
            </seg>
            <seg n="3b043311">
              Herr talman! Om riksdagen i sin visdom godkänner regeringens
              förslag blir detta tredje gången som Sverige deltar i stridsgruppernas
              beredskap. Tidigare har detta skett 2008 och 2011.
            </seg>
          </u>
          <note n="d62c4491">
            Inför Nordic Battlegroup 08 hade jag tillsammans med den tidigare
            ledamoten från Kristdemokraterna, Rosita Runegrund, förmånen att
            under några dagar följa de slutliga förberedelserna, vilka huvudsakligen
            skedde i Lidköping i Skaraborg.
          </note>
          <u who="annicka_engblom_cb9ca3" xml:id="i-31c4c9dd85173664-0" n="3737407d" prev="i-1d7ae5996248e206-0">
            <seg n="0b4f59e4">
              Rosita och jag besökte samtliga enheter och hade många samtal
              med de deltagande. Vi möttes av många frågor och mycket osäkerhet.
              Vad trodde vi skulle man sättas in? Det fanns brister i materiel
              skulle man få det? Hur såg det ut på försäkringssidan? Hur skulle
              de anhöriga tas om hand på hemmaplan om man blev utkallad?
            </seg>
            <seg n="3ecf04e6">
              Men minns att styrkan 2008 till delar fortfarande var en tillfälligt
              sammansatt sådan, likt de utlandsmissioner som vi under lång tid
              satt upp och att Försvarsmakten i egentlig mening ännu inte börjat
              anträda omställningen till ett insatsförsvar.
            </seg>
            <seg n="ada545cf">
              När Rosita och jag vid fyratiden på morgonen anslöt till övningen
              låg dimman tät över bron över Lidan. Genom dimman skymtade vi
              avspärrningar, taggtråd, brinnande oljefat och tungt beväpnad
              milis. Scenen var kusligt verklig och som hämtad från kriget på
              Balkan. Medan dagen tog form följde vi hur man förhandlade, hur
              man strategiskt agerade för att skilja stridande parter, kommunicerade,
              gav eldgivning, tog hand om sårade och skyddade hjälpkonvojer.
              Det gick inte att ta miste på styrkans vilja att göra insats,
              var nu än detta skulle ske. Man kände sig övad och redo att sättas
              in.
            </seg>
            <seg n="0fa23412">
              Men nu skedde aldrig det. Ska vi se det som negativt? Nej, jag
              tycker inte det. Världen inom NBG:s räckvidd och ansvarsområde
              var konfliktmässigt lugn under det halvår den stod i givakt. Det
              tycker jag att vi alla ska vara glada för. Erfarenhetsmässigt
              har deltagandet i NBG 08 för Sveriges del i uppbyggandet av vårt
              eget insatsförsvar varit ovärderligt, bland annat i utvecklingen
              av genderfrågan, hur kvinnor påverkas i konflikter. Det är ett
              arbete som initierades av chefen för NBG 08, brigadgeneral Engelbrektsson.
            </seg>
            <seg n="98afe592">
              Herr talman! Även inför NBG 11 följde jag förberedelserna, men
              då på närmare håll i och med att stridsflygenheten av NBG leddes
              från flygflottiljen F 17 i mitt hemlän Blekinge, en enhet som
              sedermera som bekant blev insatt i operation Unified Protector
              i Libyen.
            </seg>
            <seg n="f6030b7b">
              NBG 11 var i sin form men också i sin organisation ett helt annat
              koncept än det förutvarande. Med några år på nacken in i omställningen
              till insatsorganisationen hade Försvarsmakten och därmed också
              den svenska delen av NBG inlemmats i ordinarie förbandsverksamhet,
              vilket var målet, och vilket också märktes både föreberedelse-
              och kostnadsmässigt.
            </seg>
            <seg n="f8b39da5">
              När det sedermera beslutades att sätta in delar av NBG 11 i Libyen
              var man väl förberedd och övad, vilket också bevisades genom den
              snabbhet med vilken man kunde vara på plats på Sigonellabasen
              på Sicilien. Man kan i sammanhanget också notera med vilken snabbhet
              den politiska processen gick från förhandlingar till beslut. Även
              i denna kammare visades prov på insatsberedskap. Kl. 11 fredagen
              den 1 april tryckte vi här i kammaren på knapparna. Kl. 18 samma
              dag träffade jag styrkan tillsammans med deras familjer på F 17.
              Och kl. 10 följande dag var de första Gripenplanen i luften.
            </seg>
            <seg n="bb6c1ef5">
              Erfarenheterna av NBG 11 visade att Försvarsmakten och vi beslutsfattare
              tagit lärdom av vad som inte fungerade under NBG 08. Där finns
              fortfarande en del att göra. För den intresserade finns detta
              mycket väl beskrivet i de utmärka rapporterna från Riksrevisionen
              som bland andra Åsa Lindestam tog upp här.
            </seg>
            <seg n="99ad4827">
              Vilka erfarenheter som explicit har dragits av insatsen i Libyen
              diskuteras fortfarande, bland annat uthållighet i insats och reservmaterielförsörjning.
              Men för EU:s och Natos del gjorde Sveriges bidrag i form av flygövervaknings-
              men framför allt bildtolkningsförmåga det uppenbart att det fanns
              glapp i förmågan.
            </seg>
            <seg n="030903f8">
              Herr talman! Trots att vår värld i dag totalt sett utgör en lugnare
              och fredligare plats att bo på uppstår konflikter. Behovet av
              snabbinsatsstyrkor, som EU:s stridsgrupper utgör, är lika stort
              i dag som förr.
            </seg>
            <seg n="65bd14bc">
              Att Sverige 2015 föreslås leda den nordiska stridsgruppen är
              positivt. Vi tar ett solidariskt ansvar för internationell frihet
              och säkerhet. Deltagandet är viktigt både för det svenska försvaret
              och för samarbetet och kompetensutvecklingen med våra nordiska
              grannar.
            </seg>
          </u>
          <note n="16bde601">
            Jag yrkar därmed bifall till förslaget i betänkandet och avslag
            på motionen.
          </note>
          <note type="speaker" n="15a06ae3">
            Anf. 198 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-77ac51fe88a17990-1" n="7b249509">
            <seg n="e395087d">
              Herr talman! Annicka Engblom använde faktiskt en del vackra ord
              när det gäller hur det kan vara och hur bra det kan fungera med
              insatser på olika sätt och talade också om den hemska vardagen
              i stridande områden. Men hon berörde egentligen inte alls de frågor
              som jag tog upp. Ser Annicka Engblom några problem med alliansfriheten
              för Sveriges del, att vi går in i dessa samarbeten på ett sådant
              sätt som gör att vi faktiskt inte kan komma undan och inte kan
              välja själva? Ser Annicka Engblom denna utveckling mot att vi
              går in mycket mer och blir en del av EU som blir mer militariserat
              och där vi på många sätt blir tvungna att ställa upp på andra
              länders villkor utan att kunna påverka så mycket som vi vill?
              Det finns alltså risk för att vi hamnar i icke önskvärda situationer.
              Det är det vi kan göra med våra stridsgrupper. Finns det någon
              fara för att vi också hamnar i Nato? Vad tycker Annicka Engblom
              om Nato? Ska vi kanske gå med i Nato? Det skulle vara bra att
              veta om det är den vägen som vi ska gå.
            </seg>
            <seg n="845fc680">
              Min andra fråga handlar om personalförsörjningen. Hur ser det
              ut i dag? Vi vet att det är mycket stora problem med personalförsörjningen
              till den nya insatsorganisationen. Till det kommer alltså detta,
              alltså att vi ska börja jobba med både materielförsörjning och
              personalförsörjning till en stridsgrupp som eventuellt ska sättas
              in 2015. Hur ser man på det? Det måste finnas något slags tanke
              bakom att man faktiskt gör det samtidigt som man har så stora
              problem med att försörja försvaret med personal till den vanliga
              insatsorganisationen. Det måste finnas några varningsklockor som
              ringer.
            </seg>
            <seg n="6faecb08">
              Jag tycker också att det finns en konstig koppling till att just
              stridsgrupper skulle kunna göra genderfrågan aktuell. Det måste
              finnas många andra sätt att lyfta fram genderfrågan i stridsområdena
              eller på alla möjliga sätt när det gäller att utveckla detta.
              Det har vi gjort tidigare på många sätt.
            </seg>
          </u>
          <note type="speaker" n="3538d557">
            Anf. 199 ANNICKA ENGBLOM (M) replik:
          </note>
          <u who="annicka_engblom_cb9ca3" xml:id="i-bbc1aa826df94d51-0" n="3737407d">
            <seg n="ecc1b407">
              Herr talman! De två frågorna utvecklades till fyra. Jag ska försöka
              besvara alla.
            </seg>
            <seg n="0b10ded9">
              Nej, jag ser inget hot i form av att man utvecklar Europas förenta
              stater. Jag ser däremot en mycket positiv utveckling av våra egna
              förmågor och tillsammans med andra bygger vår egen kompetens och
              vårt eget försvar.
            </seg>
            <seg n="828d60e2">
              Att bygga kompetenser tillsammans, att både handla och i de mest
              essentiella stridssituationerna bygga kompetenser tillsammans,
              borgar också för fred hur det än låter. Vår grundbult i försvars-
              och säkerhetspolitiken är att bygga fred och säkerhet tillsammans
              med andra länder. Vi har i denna kammare, genom Lissabonfördragets
              solidaritetsförklaring, förbundit oss att ta ansvar för varandra.
              Och i det nordiska konceptet har vi fördjupat detta. Då innebär
              det också att man övar tillsammans och att man blir interoperabel
              med varandra. För mig är det inga konstigheter.
            </seg>
            <seg n="231333cc">
              Vad händer om vi hamnar i icke önskvärda situationer? Det är
              ytterst denna kammare som avgör vilka insatser som vi till slut
              beslutar oss för att delta i och i vilka former det ska ske, vilket
              sker i förhandlingar. Nej, jag ser inga som helst hot om att vi
              skulle hamna i icke önskvärda situationer eftersom detta alltid
              går genom denna kammare. Om Vänsterpartiet då väljer att stå bakom
              detta eller inte lär vi bli varse.
            </seg>
            <seg n="efcb7ed5">
              Jag hinner inte svara på alla Torbjörn Björlunds frågor. Men
              när det gäller personalförsörjningen kan jag säga att vid alla
              förbandsbesök som jag gör när jag träffar unga tjejer och killar
              i GMU är en uttalad önskan från dem, när de har tagit värvning
              i svensk försvarsmakt, att de faktiskt vill göra skillnad. Där
              är NBG verkligen ett instrument för att göra verklig skillnad.
            </seg>
          </u>
          <note type="speaker" n="9e8929fc">
            Anf. 200 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-77ac51fe88a17990-2" n="7b249509">
            <seg n="6e1b6eb9">
              Herr talman! När Annicka Engblom talar om att vi ska göra saker
              tillsammans handlar det om att vi på något sätt ändå aldrig går
              in och berör vår alliansfrihet. Det är den som bygger Sveriges
              styrka. Det har den gjort i många år. Vi ska själva bestämma med
              vilka och när vi ska samarbeta. Så fungerar det inte i dag. Vi
              har en solidaritetsklausul som gör att vi faktiskt måste göra
              det.
            </seg>
            <seg n="39fecfef">
              Min uppfattning är att det alltid blir så att trycket på Sverige
              i slutändan kommer från de stora länderna, men framför allt från
              USA i bakgrunden, för att vi ska vara med på dessa saker. Det
              kan vara oerhört tvivelaktiga saker som ska genomföras, men vi
              är ändå tvungna att ställa upp på det. Jag tror att det finns
              en stor fara i det.
            </seg>
            <seg n="7a1f58cb">
              Det innebär alltså att Annicka Engblom skulle kunna säga rakt
              ut att vi inte är alliansfria och att vi inte heller ska vara
              det. Det vore lite klädsamt om hon kunde säga rakt ut att vi inte
              ska vara alliansfria oavsett vad vi officiellt är.
            </seg>
            <seg n="ed21b4ec">
              Jag tror också att ungdomar vill göra skillnad. Så har det alltid
              varit. Jag har aldrig upplevt något annat när det gäller värnpliktiga,
              anställda i försvaret eller sådana som varit på internationella
              uppdrag tidigare. Det är ingen skillnad mot förr. Det var likadant
              när jag deltog i olika insatser som reservofficer. Alla vill göra
              skillnad. De som sökte till de internationella uppdragen gjorde
              det just för att de ville göra skillnad. Det har inget med en
              stridsgrupp att göra, utan här försöker man göra det lite vackrare.
              Det är jättebra att man vill göra en bra insats, men det är ingen
              skillnad mot förut.
            </seg>
            <seg n="63298703">
              Sedan har vi genderfrågan. Jag tror att det finns många saker
              att göra när det gäller jämställdheten inom försvaret, för att
              få fler kvinnor att jobba där och för att få ett bättre utfall
              även när det gäller internationella insatser.
            </seg>
          </u>
          <note type="speaker" n="4b9bfedf">
            Anf. 201 ANNICKA ENGBLOM (M) replik:
          </note>
          <u who="annicka_engblom_cb9ca3" xml:id="i-bbc1aa826df94d51-1" n="3737407d">
            <seg n="b2265e24">
              Herr talman! Läs regeringsförklaringen, Torbjörn Björlund! Vi
              är militärt alliansfria. Det finns inte några andra planer i dagsläget
              när det gäller detta.
            </seg>
            <seg n="a15eae48">
              Däremot är vi inte ensamma, och vi är inte protektionistiska.
              Vi har många vänner runt omkring som vi bygger säkerhet med. Vi
              känner också ansvar och samhörighet och solidaritet med dem, vilket
              också uttrycks i solidaritetsförklaringen. Där förbinder vi oss
              att ta hand om varandra. På vilka sätt det sker beror på den situation
              där det kan behöva tas till. Det vet vi inget om i dag. Jag har
              inte den kristallkula som Torbjörn Björlund uppenbarligen har.
              Jag tycker i alla fall att det är väldigt skönt att ha vänner
              omkring mig. De tycker säkert också att det är skönt att Sverige
              finns med den kapacitet som vi har och att vi ställer upp solidariskt
              om kris och konflikt uppstår.
            </seg>
            <seg n="9f3b2c14">
              Den avgörande skillnaden kan ligga i synen på hur vi jobbar med
              omvärlden och framför allt gentemot EU. Torbjörn Björlunds parti
              är ju inte EU-vänner eller EU-tillvända. Det är Alliansen. Därmed
              uttrycks det också på ett annat sätt.
            </seg>
            <seg n="2b0d938d">
              När jag hör att Torbjörn Björlund också uppfattar att de unga
              män och kvinnor som söker sig till Försvarsmakten för att ta anställning
              där vill göra en insats förstår jag egentligen inte Vänsterpartiets
              invändning att uppsättandet av stridsgrupper skulle utgöra ett
              hot mot personalförsörjningen. Det går inte ihop. Alla kan inte
              vara med i Aghanistan, men att tränas till att medverka i internationella
              insatser är något som ses som positivt.
            </seg>
            <seg n="74739964">
              Genderfrågan väcktes av brigadgeneral Engelbrektsson. Det var
              där det började. I dag har vi ett gendercenter.
            </seg>
          </u>
          <note type="speaker" n="61aa71af">
            Anf. 202 PETER RÅDBERG (MP):
          </note>
          <u who="peter_radberg_0f74c9" xml:id="i-d69915ac900de601-0" n="315f17dc">
            <seg n="1ecbbe1a">
              Herr talman! Internationella insatser är här för att stanna.
              Om Sverige ska verka i internationella operationer ska det alltid
              föregås av ett FN-beslut. Under Kongokrisen på 60-talet var närmare
              100 procent av våra soldater under ren FN-flagg. I dag ligger
              den siffran på ungefär 2 procent. Det är ca 20 personer som verkar
              direkt under FN. Vi finns i dag nästan uteslutande under Natoflagg
              när vi deltar i internationella operationer. Det är en utveckling
              som Miljöpartiet beklagar. Vårt och svenska FN-förbundets mål
              är att minst 50 procent av våra soldater inom kort tid ska verka
              under FN-flagg. Under FN ska Sverige ställa upp på internationella
              uppdrag för att lindra nöden i världen och bidra till stabiliteten.
              Vi ska vara mycket noggranna med vilka uppdrag vi ska delta i.
              Våra insatser ska främja fred, fattigdomsbekämpning och demokrati.
            </seg>
            <seg n="7ac44fde">
              Herr talman! EU:s stridsgrupp, Battlegroup, kom till 1999. Det
              var framför allt USA som ville att Europa skulle ta ett större
              ansvar för sin egen säkerhet. Vi anser att intentionerna med EU:s
              stridsgrupp var felaktiga från början. EU och EU:s stridsgrupper
              har utgått från att lösa en eventuell konflikt i världen genom
              ett militärt ingripande på ett eller annat sätt. Vi anser att
              det i grunden är ett feltänk.
            </seg>
            <seg n="e19b911a">
              Battlegroup har aldrig kommit ut, och någon militär insats har
              inte varit aktuell sedan starten 1999. Det borde få vilken strateg
              eller politiker som helst att börja fundera på om detta var den
              rätta vägen att lösa eventuella konflikter.
            </seg>
            <seg n="50969e59">
              Vi i Miljöpartiet har tidigare sagt nej till ramansvar, men den
              senaste gången har vi accepterat att delta i Nordic Battlegroup.
              Vi är fortfarande principiellt emot att Sverige ska ha ramansvar
              gång på gång. Den bördan borde fördelas mellan olika länder. Ramansvaret
              binder oftast upp alldeles för mycket resurser som skulle kunna
              utnyttjas bättre för andra ändamål än att stå till förfogande
              för EU:s stridsgrupp som aldrig kommer ut.
            </seg>
            <seg n="22deb6b3">
              Europeiska unionens råd, European External Action Service, har
              från den 1 december 2011 fått i uppdrag att göra en översyn av
              användandet av EU:s stridsgrupper. Regeringen kommer också att
              se över konceptet för EU:s stridsgrupper och verka för att de
              ska arbeta med humanitära insatser i samband med olika typer av
              katastrofer. Detta tycker jag personligen är mycket bra. Miljöpartiet
              välkomnar det. Det är något som vi länge har efterlyst. Vi kommer
              naturligtvis att följa regeringens och EU:s nya ambitioner för
              Battlegroup mycket noga.
            </seg>
            <seg n="58cc9ee7">
              För att möta och hindra framtida hot, såväl nationellt som internationellt,
              måste det finnas ett utökat informationsutbyte mellan militära
              och civila myndigheter och aktörer. Vi i Sverige ska dock vara
              varsamma så samverkan inte skapar en otydlighet och en överlappning
              av kompetenser och kostnader. Vi ska också beakta de risker med
              ökad samverkan som humanitära aktörer påtalar.
            </seg>
            <seg n="9fc971a5">
              Flexibilitet och utvecklingsförmåga måste därför utgöra en integrerad
              del av det framtida försvaret. Det är detta vi ser embryot till
              just nu, och det välkomnar vi i Miljöpartiet.
            </seg>
            <seg n="e3641226">
              Det är viktigt att myndigheter med rätt kompetens får ansvar
              för internationella uppdrag. När det gäller Nordic Battlegroups
              medverkan i humanitära insatser bör erforderlig kompetens för
              sådana insatser säkerställas.
            </seg>
            <seg n="79570a5b">
              Herr talman! Vi anser att säkerhet måste ses ur ett bredare perspektiv.
              En bredare säkerhetspolitik beaktar de många olika, potentiella,
              direkta hoten med begreppet positiv fred som grund. Vi måste åtgärda
              själva problemet som utlöser konflikten eller hotet i stället
              för att använda det vi kallar för negativ fred som inriktar sig
              på att militärt sätt stopp för själva konflikten.
            </seg>
            <seg n="7cff9ba2">
              Vi vill se en säkerhetspolitik som sätter den mänskliga säkerheten
              före den territoriella säkerheten. En mängd nya hot som varken
              är territoriella eller militära har tillkommit samtidigt som de
              gamla ändrat karaktär och inte längre kan bemötas på samma sätt
              som tidigare.
            </seg>
            <seg n="bc1a4087">
              Så länge EU:s stridsgrupper finns kvar måste de verka i den nya
              tidens hotbild och inte i den gamla som till stor del präglats
              av kalla krigets syn på att lösa konflikter. EU:s stridsgrupper
              tar nu ett viktigt steg i rätt riktning. EU kommer att se över
              sina stridsgrupper, vilket regeringen anser är riktigt och bra.
              Regeringen har också betonat att EU:s stridsgrupper ska användas
              till just humanitära insatser. Vi ska betona vikten av FN:s säkerhetsråds
              resolution 1325 om kvinnor, fred och säkerhet och resolution 1820
              om sexuellt våld mot civila i konflikter. Detta är något som Miljöpartiet
              har drivit i många år. Vi välkomnar därför att regeringen nu har
              ändrat uppfattning i sak.
            </seg>
            <seg n="3876fcce">
              Herr talman! Därmed yrkar jag bifall till förslaget i betänkandet.
              Jag vill också hänvisa till vårt särskilda yttrande.
            </seg>
          </u>
          <note type="speaker" n="6315a95c">
            Anf. 203 STAFFAN DANIELSSON (C):
          </note>
          <u who="staffan_danielsson_40fac6" xml:id="i-79da51eacfae423e-0" n="85a64c65">
            <seg n="9c662df1">
              Herr talman! Vi diskuterar åter här i kammaren viktiga frågor
              kring vårt svenska försvar. Denna gång handlar det om huruvida
              det ska bli en tredje nordisk stridsgrupp, sedan 2008 och fram
              till 2015 ledd av Sverige.
            </seg>
            <seg n="ec061448">
              Det är glädjande att en bred riksdagsmajoritet efter en dialog
              ställer sig bakom detta. Det parti som vill avslå motionen är
              Vänsterpartiet, som anser att ingripanden för att upprätthålla
              fred och säkerhet från EU:s sida endast bidrar till EU:s militarisering.
              Jag beklagar Vänsterpartiets isolationistiska linje. Jag tycker
              inte att man har lärt sig något från till exempel Balkankrigen,
              som Annicka Engblom nämnde.
            </seg>
            <seg n="da108a27">
              Om inte EU kan agera när fred och säkerhet hotas, till exempel
              i Europa, återstår nog bara Nato. Är det så Vänsterpartiet har
              resonerat? Torbjörn Björlund verkar tro att Sveriges militära
              alliansfrihet hotas genom vårt EU-medlemskap och genom att Sverige
              solidariskt inom ramen för detta bidrar till fred och säkerhet
              genom att leda en stridsgrupp. Så är alls inte fallet.
            </seg>
            <seg n="70f096c4">
              Vänsterpartiet talar gärna om solidaritet men tycker inte att
              Sverige ska bidra till att förhindra inbördeskrig och övergrepp.
              Det får andra syssla med. Jag är glad att riksdagens majoritet
              är beredd att visa solidaritet och tycker att vi ska ta vårt ansvar
              för svåra konflikter i världen där människor lider svårt.
            </seg>
            <seg n="b4bc9399">
              Centerpartiet anser att regeringens proposition och utskottets
              betänkande är väl avvägda, och vi står bakom beslutet. Vad frågan
              handlar om har redovisats väl i den hittills förda debatten, så
              jag nöjer mig med att understryka några punkter. Viktigast är
              att Sverige fortsätter att ta sitt ansvar för fred och säkerhet
              i och utanför vårt närområde genom att första halvåret 2015 ta
              ansvar för att leda en av EU:s två stridsgrupper.
            </seg>
            <seg n="b1080aba">
              Miljöpartiet var inne på att vi inte ska leda så mycket utan
              i stället backa tillbaka och låta andra länder leda Estland, Finland,
              Danmark eller så. Vi är dock större än de, och det är nog inte
              alla länder som klarar detta. Jag är därför stolt över att Sverige
              tar sitt ansvar på ett, tycker jag, rimligt sätt.
            </seg>
            <seg n="5f5a383b">
              Det är bra att stridsgrupperna ska vara användbara i ett brett
              spektrum av situationer, det vill säga även för uppgifter av humanitär
              art och räddningsuppgifter med mera i samband med katastrofer.
              Det är också bra att det nya insatsförsvaret gör att ordinarie
              förband ur insatsorganisationen kan utgöra utgångspunkten för
              det svenska bidraget till stridsgruppen.
            </seg>
            <seg n="5d46a67f">
              Vi är också brett överens om angelägenheten i att EU:s stridsgrupper
              även kan ställas till Förenta nationernas förfogande om FN så
              begär. Som Annicka Engblom nämnde har FN:s generalsekreterare
              välkomnat detta EU-initiativ för att bidra till fred och säkerhet.
            </seg>
            <seg n="1bbc7a41">
              Slutligen är det som Åsa Lindestam med flera framhöll naturligtvis
              inte bra att stridsgrupperna hittills inte har använts. Hade de
              inte behövts hade det varit bra, som Annicka Engblom sade, men
              sett över hela perioden finns det nog tillfällen här och där då
              de nog borde ha använts. Som framgår av betänkandet har dock EU
              nu börjat göra en översyn av konceptet och hur det kan förbättras.
              Det tycker jag är bra, och här har Sverige varit pådrivande.
            </seg>
          </u>
          <note n="4b56f547">
            Med detta, fru talman, yrkar jag bifall till förslaget i utskottsbetänkandet
            och avslag på motionen.
          </note>
          <note type="speaker" n="8f0984e9">
            Anf. 204 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-77ac51fe88a17990-3" n="7b249509">
            <seg n="f160df95">
              Fru talman! Du brukar vara rätt bra på att spetsa till saker,
              Staffan Danielsson. Jag märker väldigt väl när du vill ha replik.
              Så är det bara.
            </seg>
            <seg n="5da14ae3">
              När det gäller om vår linje är isolationistisk eller inte kan
              man titta på hur historien ser ut, alltså hur Vänsterpartiet och
              vänsterkrafterna i Sverige tidigare har agerat och vilka solidaritetsarbeten
              vi har gjort ute i världen för förtryckta folk som har funnits.
              Vad har Centerpartiet gjort i denna fråga? Varför väljer man alltid
              den militära lösningen i stället för den solidariska vägen, att
              faktiskt stödja människor som är i nöd?
            </seg>
            <seg n="e4b2017d">
              Vi har varit mycket bättre, vill jag påstå, än många borgerliga
              partier på att vara just solidariska på rätt sätt. Vad är det
              för solidaritet att alltid sätta in militära insatser? Staffan
              Danielsson talar om att NBG ska vara något som också kan göra
              humanitära insatser. Det går att göra på många andra sätt, utan
              militärer. Erfarenheter från Afghanistan visar att det faktiskt
              kan vara kontraproduktivt att ha soldater som på något sätt ska
              in och göra det man kallar insatser. Människor blir nämligen rädda.
              Det måste vara annan personal.
            </seg>
            <seg n="84686f29">
              Jag tycker att det finns en helt annan bild man kan måla upp
              och som Staffan Danielsson inte ser. Han ser bara en väg. Det
              är det som är farligt i detta, för det gör att man binder fast
              sig vid just den väg som ska gå genom EU, genom EU:s militarisering
              och genom att militären ska göra saker inte att humanitära insatser
              görs av andra. Det gäller även den väg Staffan Danielsson nämner:
              in i Nato. Det är Nato som på något sätt styr detta. Vilka styr
              Nato? Jag vill påstå att USA som stormakt är en oerhört pådrivande
              faktor, för sina intressen. Vilken solidaritet är det med världens
              folk? Det vill jag ha svar på.
            </seg>
            <seg n="2bd7b379">
              Sedan finns det också en massa andra saker som dessutom skulle
              komma till, exempelvis de ekonomiska problem som finns med NBG
              och som på något sätt kommer att påverka personalförsörjningen
              för försvaret. Det vill vi också på ett bra sätt ha svar på, om
              det går.
            </seg>
          </u>
          <note type="speaker" n="0fa9ac35">
            Anf. 205 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-79da51eacfae423e-1" n="85a64c65">
            <seg n="bb295039">
              Fru talman! Jag är inte expert på Vänsterns fredsarbete genom
              decennierna. Jag vet att ni samarbetade väldigt nära med Sovjetunionen
              och Kuba under många år. Bättre exempel torde finnas, med flera
              länder.
            </seg>
            <seg n="c0c36741">
              Grundfrågan är: Ska EU och Sverige i dagens verklighet ta sitt
              ansvar när det händer fruktansvärda konflikter där människor lider,
              genom att kunna gripa in med freds- och säkerhetsinsatser? Eller
              ska vi isolera oss i Sverige, öva i Sverige och inte låta våra
              fredsbevarande soldater lämna landet?
            </seg>
            <seg n="3d10206f">
              Man kan säga nej till detta, som Vänstern gör, och säga att andra
              länder får fixa det eller att vi kan organisera det på andra sätt.
              Det är möjligt, men just när konflikterna händer innebär det att
              Sverige inte tar ansvar utan överlåter åt andra att göra det.
              Om inte EU:s länder tillsammans tar ett ansvar för detta är det
              väl bara Nato som återstår. Jag kan inte se annat än att Vänsterpartiet
              överlåter åt andra att gripa in när det händer fruktansvärda saker
              under FN:s mandat.
            </seg>
            <seg n="730c0b72">
              Torbjörn tog också upp hur vi organiserar det svenska försvaret
              och att 2015 inte är någon bra tidpunkt för att leda en stridsgrupp.
              Vi gör en övergång till insatsförsvar på frivillighetens grund,
              vilket kommer att innebära att det blir lättare att ställa upp
              i fredsinsatser genom att vi kan utnyttja en befintlig enhet ur
              försvaret.
            </seg>
            <seg n="a27e8758">
              Kommer personalförsörjningen att lyckas, eller är det ett stort
              fiasko? Jag tror på detta. Det är på rätt väg. Mycket jobb återstår,
              och en viss avgång kommer det att bli. Den ska vi minimera. Skulle
              den bli för stor får Försvarsmakten självfallet vidta åtgärder.
            </seg>
          </u>
          <note type="speaker" n="2f019741">
            Anf. 206 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-77ac51fe88a17990-4" n="7b249509">
            <seg n="5122f710">
              Fru talman! Jag hör vad Staffan Danielsson säger, och jag håller
              med om att Staffan Danielsson inte är expert på det fredsarbete
              vi har gjort. Tittar man historiskt ser man att vi har en helt
              annan historia när det gäller typ Vietnamkriget, Chilekonflikten
              eller Sydafrika, där det var stora problem med förtryck och där
              diktaturer helt enkelt hade makten. Det som då hände med de borgerliga
              partierna kan man kanske komma tillbaka till en annan gång, men
              det finns alltså en historia som är helt annorlunda.
            </seg>
            <seg n="022ec465">
              Det är det som är poängen här: Varför måste vi gå in i ett EU
              som i dag bara inriktar sig på en lösning? Varför ska vi gå in
              i ett EU som bara ser militarisering som sin lösning? Varför kan
              inte vi välja hur vi jobbar med detta, med andra länder, frivilligt
              precis som vi har gjort förut? Det har fungerat oerhört bra i
              många decennier för svensk del. Vänsterpartiet har varit drivande
              och med på många fredsbevarande insatser genom åren, men framför
              allt under FN-mandat och med en inriktning på fredsbevarande och
              humanitära insatser. Det måste vara det som gäller.
            </seg>
            <seg n="bfbdb010">
              Det innebär också att man när man på något sätt anger riktningen
              om man går rakt in i just EU och Nato hamnar fel. Det är det som
              är vår poäng med detta. Varför inte använda vår alliansfrihet
              och säga: Vi väljer själva, men vi vill göra på detta sätt. Vi
              vill inte undandra oss vårt ansvar utan göra det på vårt sätt,
              och det ska vara med nationer som vill vara med och jobba på det
              sätt vi tycker.
            </seg>
            <seg n="84acfba3">
              När det gäller avgångar och personalförsörjning tror jag att
              man inte ska underskatta de problem som kommer. Jag tror nämligen
              att det om vi hamnar på 30 eller 40 procents avgång när det gäller
              insatsförsvaret garanterat kommer att påverka Nordic Battlegroup
              2015 definitivt. Har man inte detta klart för sig kommer man också
              att hamna i de problem som blir, nämligen att det kommer att kosta
              mycket mer än man har beräknat eftersom det kommer att krävas
              rekrytering på rekrytering. Ansvaret att hantera detta på ett
              bra sätt ligger på regeringen, menar jag. Därför tror jag definitivt
              att det kommer att påverka NBG 2015.
            </seg>
          </u>
          <note type="speaker" n="4214509c">
            Anf. 207 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-79da51eacfae423e-2" n="85a64c65">
            <seg n="a3c07584">
              Fru talman! Övergången till det nya frivillighetsförsvaret tror
              jag var nödvändig. Det är en svår uppgift. Det kommer att gå bra,
              men det kräver mycket jobb och engagemang från oss alla Försvarsmakten,
              försvarsutskottet och så vidare. Jag tror att man jobbar bättre
              med det om man ger Försvarsmakten kredit för det jobb de gör,
              diskuterar de bekymmer som kan uppkomma och har möjlighet att
              utgöra ett stöd i det läget.
            </seg>
            <seg n="34bf36d9">
              Torbjörn tar det lite riskabla greppet att hylla Vänsterpartiets
              föregångare, Sveriges kommunistiska parti och Vänsterpartiet kommunisterna,
              och höja deras politik till skyarna. De samarbeten som Torbjörn
              pratar om skedde på 50-, 60- och 70-talet, kanske också 40-talet.
              Jag är dock inte expert på detta.
            </seg>
            <seg n="1889f8f1">
              Torbjörn säger också att Sverige visst kanske ska kunna hjälpa
              till, men på vårt sätt. Andra länder får ställa upp och acceptera
              hur vi ska ha det, och så småningom kan vi göra en insats. Men
              du inser väl att det du säger när du formulerar det så är nej?
              Sverige ska inte bidra när människor lider och plågas i inbördeskrig.
              Vi ska inte ta ansvar. Andra länder ska göra det, kanske andra
              länder i EU jag vet inte om du är emot det också. Nato kan gripa
              in och har ofta gjort det under FN-mandat. Det är tråkigt att
              Vänsterpartiet är så isolationistiskt och tror att världen blir
              bättre om Sverige inte tar sitt ansvar tillsammans med andra för
              att jobba för fred och säkerhet när de hotas på olika håll i världen.
            </seg>
          </u>
          <note type="speaker" n="3e9aa66f">
            Anf. 208 ÅSA LINDESTAM (S) replik:
          </note>
          <u who="asa_lindestam_553116" xml:id="i-1fe80e15f662a7df-1" n="6791ad2b">
            <seg n="d103d05d">
              Fru talman! Staffan Danielsson har tagit upp en del saker som
              jag skulle vilja resonera vidare om. Men allra först skulle jag
              vilja säga att när vi förhandlade med regeringen sade vi att styrkan
              skulle kunna verka mellan 2015 och 2018. Där någonstans skulle
              vi ha kunnat ta lead. Vi tror att det är väldigt svårt att klara
              av insatsorganisationen, som ska vara på plats till 2014. Vi vet
              att vi har ett bekymmer med personalbemanningen. Detta hade kunnat
              få vänta lite grann. Men nu är det som det är. Vi är lite oroliga.
            </seg>
            <seg n="da62a418">
              Jag skulle vilja fråga om det solidariska som Staffan Danielsson
              pratar om. Hur ska vi kunna få styrkan användbar? När det är skarpt
              läge och vi behöver en styrka i Libyen skulle den kunna tas direkt
              från den styrkan, flyga i väg ned dit och vara det nordiska bidraget.
              I stället måste vi ta ut våra flygplan från Nordic Battlegroup,
              sätta in dem som ett enskilt bidrag från svenska soldater och
              skicka ned dem dit alldeles på egen hand, även om det sker i samverkan
              med Nato.
            </seg>
            <seg n="b672fac0">
              Någonting är fel i organisationen. På vilket sätt skulle Staffan
              Danielsson kunna hjälpa till och styra om så att detta blir en
              användbar grupp, så att man också skulle kunna få ett uppdrag
              i hela den styrkan eller i delar av den? Jag skulle vilja veta
              hur man skulle kunna göra för att få den användbar.
            </seg>
            <seg n="d853593f">
              Vi har ett behov i Europa av att ha en sådan här styrka. Där
              delar jag Staffan Danielssons uppfattning. Det som hände tidigare
              i Bosnien ska inte hända igen. Det får vi verkligen hoppas. Vi
              ska inte heller behöva be någon annan att ta ansvar för det som
              händer i vårt närområde, utan det ska vi själva göra. Men hur
              ska vi bete oss? Så här har det varit år efter år i styrka efter
              styrka. Vi har inte kunnat använda dem.
            </seg>
          </u>
          <note type="speaker" n="5ccd3459">
            Anf. 209 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-79da51eacfae423e-3" n="85a64c65">
            <seg n="3dafcc82">
              Fru talman! Åsa Lindestam ställer berättigade frågor, och jag
              ska försöka vara flexibel och konstruktiv i mina svar på båda
              de frågor hon ställer.
            </seg>
            <seg n="352748c6">
              Exakt vilket år ska Sverige leda en stridsgrupp? Det kan vara
              2014, 2015 eller 2016. Jag står bakom överenskommelsen. Sedan
              får vi diskutera när vi gör det igen. Men jag tror att det är
              bra att Sverige då och då tar sitt ansvar för fred och säkerhet
              genom stridsgruppsdeltagande. Även detta med lead eller inte är
              givetvis något man får diskutera. Men nu blir det lead 2015 i
              en bred överenskommelse, vilket jag är väldigt glad för.
            </seg>
            <seg n="f03ca6ac">
              Den andra frågan handlade om den rätt stora ansträngning som
              EU:s länder gemensamt gör för att ha två stridsgrupper i beredskap
              fyra varje år, som Åsa sade. Sedan används de inte, trots att
              det pågår konflikter på många håll i världen. Jag är fullt enig
              med Åsa Lindestam om att det är något som inte funkar i konceptet.
              Det kan bero på finansieringen eller annat. Sverige har drivit
              på för att se över detta. Det är för stelbent i dag. Jag välkomnar
              förändringar i upplägget som gör att det blir lättare att sätta
              in stridsgrupperna när fred och säkerhet hotas på andra håll i
              världen.
            </seg>
          </u>
          <note type="speaker" n="c93e06bc">
            Anf. 210 ÅSA LINDESTAM (S) replik:
          </note>
          <u who="asa_lindestam_553116" xml:id="i-1fe80e15f662a7df-2" n="6791ad2b">
            <seg n="b0f3ebb2">
              Fru talman! Jag tackar för svaret. Vi delar oron, men regeringen
              måste trycka på, och Staffan Danielssons parti tillhör regeringen.
              Därför faller ett rätt tungt ansvar på honom att göra någonting
              i den här delen.
            </seg>
            <seg n="1b12cf66">
              Jag skulle också vilja att vi funderade lite mer tillsammans
              över det här med att ta ledningen över en styrka. När jag läser
              Riksrevisionens rapporter erfar jag att planeringen inte gjorts
              i tillräckligt god tid. Vi hörde också från talarstolen tidigare
              att man kanske skulle ha en möjlighet att börja planera det här
              nästa år. Jag tror att detta måste planeras här och nu. Med en
              dålig planering blir det så att Sverige får ta ett väldigt stort
              ansvar. I den första styrka vi satte upp fick Sverige ställa upp
              med fem sjättedelar av de soldater som skulle finnas med. Så kan
              vi inte ha det. Att ha ledningen för en sådan här styrka innebär
              en lång planering för att man ska kunna få de andra med.
            </seg>
            <seg n="7c785f5a">
              På vilket sätt skulle man kunna göra detta så att det blev en
              bättre ledning? Hur skulle man kunna fördela ansvaret? Jag tror
              att det finns andra länder som också skulle behöva ta ledningen
              för att träna och lära. Vi kan också se i våra dokument att om
              man får det kan man också få officerare på högre nivå, vilket
              Försvarsmakten tycker är väldigt bra, för det är också träning
              i att kunna leda stora styrkor men finnas i de övre delarna av
              ledningen. Men hur ska vi bete oss för att få styrkan att bli
              ledd av även andra, inte bara Sverige, när vi deltar?
            </seg>
          </u>
          <note type="speaker" n="11e4578c">
            Anf. 211 STAFFAN DANIELSSON (C) replik:
          </note>
          <u who="staffan_danielsson_40fac6" xml:id="i-79da51eacfae423e-4" n="85a64c65">
            <seg n="ead5034a">
              Fru talman! Man kan se på det här på två sätt. Det är självklart
              att det är ett tyngre ansvar att vara ramnation än att ingå som
              en nation som stöttar ramnationen. EU:s stridsgrupper sätts i
              rätt stor utsträckning upp från de stora EU-länderna, som sätter
              in befintliga bataljoner och så vidare. Men även de mindre länderna
              ställer upp så mycket de kan.
            </seg>
            <seg n="8d9afb85">
              Jag har inte överblick över detta, men Sverige med tio miljoner
              människor har klarat detta, vilket jag är stolt över, låt vara
              att det kunde ha gått bättre. Riksrevisionen pekar på misstag
              som begåtts. Det kan ske i alla sammanhang. Även Erik Hamrén planerade
              och grejade, men misslyckades tyvärr i fotbollsmatchen inga jämförelser
              i övrigt.
            </seg>
            <seg n="9fde95e6">
              Det är bra att Sverige tar ansvar och att de mindre länderna
              ställer upp för stridsgruppsansvaret. Men jag är som jag sade
              lite osäker på om Estland, Finland och Danmark klarar ett stridsgruppsansvar.
            </seg>
            <seg n="97c619cf">
              Jag håller med om att detta är förhandlingsbart. Hur ofta ska
              vi vara med? Hur ofta ska vi leda en stridsgrupp? Hur ofta kan
              vi delta på annat sätt? Vi får ta den diskussionen ett tag efter
              nästa stridsgrupp.
            </seg>
            <seg n="5cc16048">
              Jag tror att det i grunden är bra att vi tar vårt ansvar och
              ställer upp. Jag är stolt över att Sverige kan vara ramnation.
              Det kostar en del, men det ger mycket tillbaka också, som Annicka
              Engblom sade. Vi tar vårt ansvar för det här på ett bra sätt.
              Detta tycker jag att vi ska resonera tillsammans om i Sveriges
              riksdag. När vi skickar svenska soldater utomlands på insatser
              krävs det bred enighet.
            </seg>
          </u>
          <note type="speaker" n="b6387769">
            Anf. 212 MIKAEL JANSSON (SD):
          </note>
          <u who="mikael_jansson_9fa8c8" xml:id="i-558da00adf6d0efa-0" n="ffa36a5b" next="i-b265b409e1bfa5f7-0"/>
          <note n="0baceb86">
            Fru talman! Jag yrkar bifall till vår reservation i betänkandet.
          </note>
          <u who="mikael_jansson_9fa8c8" xml:id="i-b265b409e1bfa5f7-0" n="ffa36a5b" prev="i-558da00adf6d0efa-0">
            <seg n="2a5dd386">
              Sverigedemokraterna anser att den svenska försvarsmakten i första
              hand ska ta ansvar för försvaret av Sverige. I andra hand ska
              svenska försvaret ta ansvar för en nordisk gemensam territoriell
              integritet. I tredje hand bör svenska försvaret ta ansvar för
              att möta internationella kriser genom deltagande i fredsbevarande
              insatser med FN-mandat.
            </seg>
            <seg n="67922882">
              Vi delar i huvudsak ambitionerna i Stoltenbergrapporten.
            </seg>
            <seg n="44435f9d">
              Sveriges försvar ska ledas av Sverige, men samarbetet med de
              nordiska grannländerna bör drivas så långt det går genom delat
              ansvar för resursmaximering. Nordefco är avgjort en bra början
              som kan leda till ytterligare fördjupat samarbete.
            </seg>
            <seg n="84b357bd">
              Som ni hörde räknade jag inte upp EU:s stridsgrupper som ett
              av Försvarsmaktens verksamhetsområden. Sverigedemokraterna anser
              att Sverige inte ska delta i EU:s stridsgrupper. Sveriges deltagande
              hittills i EU:s stridsgrupper har varit kostsamt och har lett
              till att medel som kunnat användas till uppbyggande av svensk
              försvarsförmåga har förslösats.
            </seg>
            <seg n="c80bc179">
              Förutom att stridsgrupperna är kostsamma att sätta upp finns
              det en djupare och farligare aspekt av stridsgrupperna. Stridsgrupperna
              riskerar att bli början till en förskjutning i frågan om vems
              den svenska försvarsmakten är. Även om försvaret är en mellanstatlig
              fråga inom EU finns en rörelseriktning mot överstatlighet. Det
              finns flera tecken på detta.
            </seg>
            <seg n="d5105958">
              För det första talas det alltmer inom försvarsmaterielområdet
              om pooling and sharing på EU-språk eller smart defense på Nato-språk.
              Det innebär gemensamt ägande av försvarsmateriel tillsammans med
              andra länder. Pooling and sharing kan vara nödvändigt för att
              få ned kostnader. Det kan också vara säkerhetspolitiskt positivt
              med ömsesidigt militärt beroende. Men det finns samtidigt risker
              med pooling and sharing. Sverige kan bli alltför beroende av andra
              länder så att vår handlingsfrihet i praktiken försvinner.
            </seg>
            <seg n="863481ca">
              För det andra är EU:s stridsgrupper ytterligare ett tecken på
              att kontrollen över Försvarsmakten är på väg att förskjutas. Även
              om stridsgrupperna just nu berör en mindre del av Europas olika
              väpnade styrkor kommer det inte att förvåna någon om systemet
              vidareutvecklas, lika lite som det skulle förvåna någon om det
              lades fram ett förslag om att försvaret ska bli en överstatlig
              fråga inom EU. Det är viktigt att se tendensen i tid så att vi
              inte investerar oss i fel riktning. Med fel riktning menar jag
              en riktning mot att alliansfriheten upphör.
            </seg>
            <seg n="677fb63b">
              Jag är medveten om att det finns politiker i Sverige som gärna
              ser Sverige som medlem i Nato och att ett militärt EU-kommando
              borde upprättas, men dessa är i minoritet i Sverige i dag. En
              sådan linje har inte heller något stöd bland det svenska folket.
            </seg>
            <seg n="3874fa28">
              Natos strategi i dag är att medlemsländernas försvarskrafter
              tillsammans ska angripa USA:s och Europas fiender globalt. Tanken
              bakom EU:s stridsgrupper är ungefär densamma.
            </seg>
            <seg n="6ced4dfe">
              När vi ser det svenska försvaret omvandlas till mindre enheter
              som ska kunna flygas ut i världen, när vi lever med inriktningen
              i försvarsbeslutet 2009 med reducering av förmågan att kunna möta
              en invasion, är det tydligt att regeringen styr mot ett uppgivande
              av Sveriges möjligheter att försvara eget territorium.
            </seg>
            <seg n="40fe644e">
              Sveriges mångåriga alliansfrihet har tjänat oss väl. Med detta
              sagt vill jag på inget sätt förringa Natos betydelse. Det är nu
              allmänt känt hur mycket vi egentligen samarbetade med Nato under
              kalla kriget. Då kan man ställa frågan: Gjorde Sverige fel som
              under kalla kriget stod alliansfritt? Jag tycker inte det. Det
              fanns en balans i Sveriges agerande. Vi verkade tvivelsutan för
              freden.
            </seg>
            <seg n="89a1bc6b">
              Sverigedemokraterna anser att det finns goda skäl att Sverige
              står utanför de stora militärallianserna även nu när kalla kriget
              är blott ett minne. Detta är dock inte de EU-positiva partiernas
              linje. Det finns starka krafter som verkar för en EU-allians.
              I Lissabonfördraget finns därför en mycket långtgående allianspolicy.
            </seg>
            <seg n="84d47024">
              I artikel 42.7 står det: Om en medlemsstat skulle utsättas för
              ett väpnat angrepp på sitt territorium är de övriga medlemsstaterna
              skyldiga att ge den medlemsstaten stöd med alla till buds stående
              medel i enlighet med artikel 51 i Förenta nationernas stadga.
            </seg>
            <seg n="e13af896">
              Det är mycket tveksamt om Sverige i längden enligt Lissabonfördraget
              har möjlighet att stå alliansfritt. För närvarande har alliansprincipen
              i Lissabonfördraget inte implementerats på grund av Irlands protester.
            </seg>
            <seg n="7400f344">
              För att det ska vara möjligt att stå alliansfritt krävs att vi
              redan nu säger nej till EU:s militära ambitioner. Vi måste åter,
              liksom under kalla kriget, finna en balanspunkt för det svenska
              försvaret.
            </seg>
            <seg n="e50a0840">
              Det finns många olika förutsättningar för ett återskapande av
              försvarsförmågan. Man kan räkna upp ett antal förutsättningar:
              Den aktuella hotbilden är låg. Militär upprustning sker i Ryssland
              och Kina. Vi vet väldigt lite om framtida maktförskjutningar i
              världen. Produktion av dyr avancerad försvarsmateriel kräver samverkan
              mellan länder. Det tar lång tid att återbygga en officerskader
              om försvaret först reducerats till ett minimum.
            </seg>
            <seg n="44ca87b0">
              Det är mycket som måste vägas in när försvaret planeras.
            </seg>
            <seg n="72b369e2">
              Våra prioriteringar är att bygga upp ett avvägt existensförsvar
              som trovärdigt skapar en tröskel mot angrepp mot Sverige och att
              söka långtgående samverkan med våra nordiska grannländer kring
              försvaret av Norden.
            </seg>
            <seg n="ea3d9416">
              Sammanfattningsvis: EU:s stridsgrupper sätts in i insats av EU,
              och medlemsländerna har tio dagars veto att hålla inne med sitt
              truppbidrag. Allt pekar på att det svenska engagemanget i EU:s
              stridsgrupper är en övergångsfas innan vi hamnar i ett gemensamt
              EU-försvar. Det är bara en tidsfråga innan EU kommer att föreslå
              att försvaret blir överstatligt med EU-kommando.
            </seg>
            <seg n="c349383f">
              Fru talman! Låt oss värna vår alliansfrihet redan nu genom att
              inte delta i EU:s stridsgrupper.
            </seg>
          </u>
          <note type="speaker" n="f92bfcbe">
            Anf. 213 ROLAND UTBULT (KD):
          </note>
          <u who="roland_utbult_bfeef4" xml:id="i-4c2df026662f26c7-0" n="c778f8a5" next="i-145714684c53442f-0">
            <seg n="099ef631">
              Fru talman! När frågan om nordisk stridsgrupp, Nordic Battlegroup,
              var uppe till debatt senast i kammaren handlade det om hur vi
              i framtiden skulle kunna leda en av EU:s stridsgrupper. I dag
              är vi framme vid ett tydligare bemyndigande för ytterligare en
              beredskapsperiod. År 2015 ligger inte så långt in i framtiden.
            </seg>
            <seg n="c9587c39">
              Utskottets förslag till riksdagen är att godkänna att Sverige
              nu går in som ramnation för att leda den nordiska stridsgruppen
              under det första halvåret 2015. Jag yrkar bifall till utskottets
              förslag i dess helhet.
            </seg>
            <seg n="c9bce439">
              Detta är ett beslut som jag menar ligger väl i linje med den
              tradition vi har i Sverige, att delta i fredsfrämjande operationer
              runt om i världen, i närområdet men också lite längre bort. Vi
              har i vår historia antagit utmaningar inom ramen för FN i Cypern,
              Gaza, Kongo, Libanon, Bosnien, Kosovo, Afghanistan och så vidare.
              I dag har den svenska utlandsstyrkan personal vid elva konfliktområden
              runt om i världen, och män och kvinnor från vår försvarsmakt gör
              viktiga fredsinsatser där.
            </seg>
            <seg n="04ac61f5">
              Nu handlar vårt beslut om att Sverige inom ramen för EU ska leda
              den nordiska stridsgruppen 2015. Den historiska bakgrunden är,
              som vi vet, de tragiska krigen i Bosnien och Kosovo då det blev
              uppenbart att EU inte klarade den militära krishanteringen utan
              behövde hjälp utifrån. Olika beslut kring millennieskiftet ledde
              fram till det vi har i dag.
            </seg>
          </u>
          <note n="e9d2cd15">
            Redan 2008 ledde Sverige sin första snabbinsatsstyrka, som inbegrep
            Sverige, Norge, Finland, Estland och Irland. Beredskapsperioden
            sträckte sig från januari till juni 2008. Första halvåret 2011
            var det åter dags, nu tillsammans med soldater och sjömän från
            de tidigare länderna samt Kroatien.
          </note>
          <u who="roland_utbult_bfeef4" xml:id="i-145714684c53442f-0" n="c778f8a5" prev="i-4c2df026662f26c7-0">
            <seg n="ab206eff">
              Nu, liksom vid tidigare insatser, är syftet med snabbinsatsstyrkan
              att snabbt inom tio dagar kunna vara på plats vid händelse av
              konflikt eller annan kris. Insatsområdet är utanför EU men fortfarande
              i vårt närområde. Dessutom ska styrkan kunna delta i humanitära
              insatser inklusive katastrofhjälp och som stöd vid flyktingkatastrofer
              om FN så begär.
            </seg>
            <seg n="2c6f82de">
              Fru talman! Liksom utskottet i stort välkomnar vi kristdemokrater
              att vi gemensamt kan gå in och på nytt ta detta ansvar för fred
              och säkerhet. Vi menar också att det är viktigt att stridsgruppen
              kan ställas just till FN:s förfogande om det internationella samfundet
              begär det.
            </seg>
            <seg n="7f2c9a72">
              Sveriges säkerhet bygger numera på gemenskap och samverkan med
              andra länder. Sverige är alltjämt alliansfritt, men vi är inte
              längre neutrala. Vi har genom solidaritetsförklaringen i det senaste
              försvarsbeslutet bundit oss starkt till våra nordiska och europeiska
              syskon. Vi har just kunnat läsa om hur regeringscheferna i Norden
              diskuterat om vi ska gå in och ta ett större ansvar för Island.
            </seg>
            <seg n="a4755f21">
              Den lösning vi debatterar i dag, att EU inte har eller ska ha
              ett eget försvar men bygger en samverkan byggd på de nationella
              försvaren, är viktig.
            </seg>
            <seg n="63b2288f">
              Grunden för detta har vi i den för Kristdemokraterna så viktiga
              subsidiaritetsprincipen. Detta är rätt väg, för vi är fortfarande
              suveräna stater och tänker inte överlåta vårt försvar till en
              överstatlig nivå.
            </seg>
            <seg n="79830c45">
              Nu vidtar ett stort arbete för Försvarsmakten att få allt på
              plats inom två och ett halvt år. Planering, utbildning och övning
              blir centrala. Sverige har som ramnation ett särskilt ansvar.
              Även detta arbete är viktigt, och även om det kräver resurser
              beskriver Försvarsmakten själv hur detta ska gå till. Förhoppningsvis
              kan det fortsatta arbetet inom Nordic Battlegroup gynna det vi
              talar om här i dag.
            </seg>
          </u>
          <note n="a91f0f2b">
            Överläggningen var härmed avslutad.
          </note>
          <note n="ae51754a">
            20 § Diskriminering som har samband med kön i fråga om försäkringstjänster
            m.m.
          </note>
          <note n="5bd5ad0b">
            Föredrogs
          </note>
          <note type="speaker" n="0568ad06">
            Anf. 214 ANN-CHRISTIN AHLBERG (S):
          </note>
          <u who="ann-christin_ahlberg_a0cd71" xml:id="i-57cb2a7972777e0c-0" n="9477e300">
            <seg n="7d85785c">
              Fru talman! Ca 600 dagar har gått sedan remisstiden på utredningen
              Bortom fagert tal gick ut. Ändå har inget hänt.
            </seg>
            <seg n="a93f3a7a">
              Vi har en ansvarig minister som säger att bristande tillgänglighet
              ska ses som diskriminering. Vi har borgerliga ledamöter som har
              sagt att de ska jobba för tillgänglighet men reserverar sig när
              förslaget behandlas i arbetsmarknadsutskottet. Det är dags att
              gå från ord till handling.
            </seg>
            <seg n="7d7563d0">
              Det här handlar om människor som har precis samma behov som du
              och jag. Det handlar om människor som har mänskliga och demokratiska
              rättigheter, precis som du och jag. Det handlar om människor som
              stängs ute från skolor, arbetsplatser och fritidsintressen. Det
              handlar om att man blir utestängd från att kunna mötas på olika
              arenor, till exempel kulturlivet eller de intressen man har med
              sin familj.
            </seg>
            <seg n="0281b4a6">
              Att inte kunna mötas innebär att vi förminskar vår möjlighet
              att lära mer av varandra och lära känna varandra. Att träffa och
              umgås med människor med en större funktionsnedsättning har berikat
              mig mycket och lärt mig mycket i mitt liv.
            </seg>
            <seg n="57d30762">
              Det går faktiskt att se skillnad på svart och rött garn med fingrarna
              om man inte ser. Det fick jag som barn lära mig av min farmor.
              Och när jag blev lite större fick jag av min farfar lära mig hur
              man kunde köpa snus utan att kunna komma in i affären.
            </seg>
            <seg n="f288c1e5">
              Fru talman! Alla kommer vi med största sannolikhet att ha eller
              få någon funktionsnedsättning, tillfälligt eller bestående, under
              våra liv. En del av oss drabbas av det för att vi får leva ett
              långt liv, en del har en medfödd funktionsnedsättning, och några
              drabbas för att de råkar ut för olycka.
            </seg>
            <seg n="80b5675c">
              Frågan om tillgänglighet handlar inte bara om att tillfredsställa
              behoven hos människor med funktionsnedsättning utan om sådant
              som är bra för oss alla. Utan att vi tänker på det använder vi
              oss gärna av de hjälpmedel som i dag finns lite här och där, även
              om de är för få. Vem har inte känt att räddningen är en dörröppnare
              när man kommer med tunga kassar, eller sovande barn på armen,
              eller att hissen har varit räddningen när man har haft tungt bagage
              eller en barnvagn att ta med sig upp i lägenheten? För att inte
              tala om handikapptoaletter, som jag de senaste åren har upplevt
              är en räddning när man ska hjälpa barnbarnen på toaletten, för
              det är bara där man får plats om man är flera. Det handlar också
              om hörselslingor som gör att mormor och morfar kan få behållning
              av tal, teaterföreställningar och sportkommentatorer, liksom att
              känna glädjen av att höra barnbarnen sjunga Idas sommarvisa på
              skolavslutningen.
            </seg>
            <seg n="8bc848e1">
              Personer med funktionsnedsättning ska ha lika stora förutsättningar
              som alla andra att kunna delta i arbetslivet och i samhället i
              stort. Det får vi alla nytta av.
            </seg>
            <seg n="83b68531">
              Det här är också en fråga om människosyn och mänskliga rättigheter
              som är fastslagen i FN:s konvention om rättigheter för personer
              med funktionsnedsättning, som Sverige har anslutit sig till.
            </seg>
            <seg n="d8b519ed">
              Jag tror att fler än jag kan förstå och känna hur kränkande det
              är och vilket utanförskap det kan vara att som människa inte kunna
              gå på restaurang eller på bio tillsammans med sina kamrater eller
              sin familj, eller att inte kunna köpa sig en glass, gå in på ett
              fik eller köpa sina kläder själv, för man kommer inte in i butiken.
              Trots att man är tillräckligt vuxen kan man inte göra det man
              borde få göra på egen hand.
            </seg>
            <seg n="47db2df9">
              Låt mig ta några andra exempel: Det finns barn och ungdomar som
              inte kan ta sig till sin egen skolavslutning på grund av olika
              hinder. Det finns föräldrar som inte kan ta sig till barnens olika
              aktiviteter för att de har en funktionsnedsättning. Vårt samhälle
              är fortfarande fullt av många och olika hinder, trots att vi har
              haft regler och lagar sedan 70- och 80-talet. Problemet är att
              kraven inte på långt när efterlevs och att vi många gånger inte
              gör rätt.
            </seg>
            <seg n="bf4e944c">
              Ta SJ som ett exempel på att vi inte alltid gör rätt. I sin upphandling
              hade SJ från början inte tagit med att man skulle ha rullstolsramp,
              så vid jultid kunde vi i medier läsa och höra att människor i
              rullstol inte fick åka med på X 2000-tåget. Eller se på den uppmärksammade
              AD-domen om den blinde juristen med hög kompetens och de bästa
              referenserna. Försäkringskassan hade upphandlat it-system för
              stora belopp men inte hållit sig till reglerna om att interna
              it-system ska följa internationella tillgänglighetsstandarder.
              Sådant får inte ske i Sverige 2012! Teknik och utrustning finns
              för att möjliggöra för fler människor med funktionsnedsättning
              att få ett jobb.
            </seg>
            <seg n="15b3cfd5">
              Vi måste få en lagförändring i diskrimineringslagstiftningen
              när det gäller bristande tillgänglighet eftersom det inte har
              hänt tillräckligt mycket trots att vi har haft regler och lagar
              sedan 70- och 80-talet.
            </seg>
            <seg n="15eca43c">
              Handikapprörelsen har i många år kämpat för att få ökad tillgänglighet,
              bland annat genom att anordna Marschen för tillgänglighet på många
              orter i vårt land. Man har krävt en lag som klassar bristande
              tillgänglighet som diskriminering. Jag vet att många av oss politiker
              har gett löften om förändring.
            </seg>
            <seg n="cc50ff4d">
              Självklart kommer detta att kosta, men kostnaderna måste ses
              mot bakgrund av hela befolkningens nytta med lagregleringens möjligheter.
              Vi måste våga se att det är en investering för oss alla och för
              framtiden. Vi måste se det som en investering på samma sätt som
              broar, vägar och skolor. Att vänta minskar inte kostnaderna.
            </seg>
            <seg n="194ce581">
              Fru talman! Vi blir allt äldre, och 2009 fanns det 550 000 personer
              i åldern 7585 år. År 2025 beräknas det i samma åldersgrupp finnas
              870 000 personer, alltså en ökning med 58 procent.
            </seg>
            <seg n="6aa151d5">
              Det är inte så långt tills vi är där. Ändå har vi inte gjort
              speciellt mycket. Vi kan göra mycket mer.
            </seg>
            <seg n="ad9b4166">
              Detta talar för sig själv. Vi kommer att bli fler som kommer
              att få en funktionsnedsättning. Vi vet att när vi blir äldre får
              många av oss nedsatt rörelseförmåga, hörsel och syn och andra
              funktionsnedsättningar.
            </seg>
            <seg n="bcd5e15c">
              Vi vet att allt fler äldre bor kvar hemma och klarar sig själva.
              En del gör det helt själva, och en del gör det med hjälp av hemtjänst.
              Om vi då bygger våra bostäder rätt är det något som vi tjänar
              in stora belopp på.
            </seg>
            <seg n="221bfa6c">
              Men man behöver inte ha en funktionsnedsättning, som jag har
              sagt tidigare, eller vara äldre för att ha nytta av bättre tillgänglighet.
              Den som kör barnvagn eller kundvagn, bär barn eller matkassar
              eller lastar in eller ut varor med mera får också en bättre arbetsmiljö.
              Och det är viktigt då allt fler förväntas finnas kvar i arbetslivet
              högre upp i åldrarna. Om statsministern får som han vill ska vi
              vara kvar i arbetslivet ända till vi blir 75 år.
            </seg>
            <seg n="c2569d05">
              Att få in tillgänglighet i diskrimineringslagstiftningen är alltså
              bra för oss alla. När man bygger nytt eller planerar för framtiden
              kommer vi med stor sannolikhet att kunna se att det var en god
              investering som vi gjorde, om vi gör rätt, givetvis. Det är oerhört
              viktigt att vi tillsammans med handikapporganisationer och experter
              också ser till att det blir rätt.
            </seg>
            <seg n="aebcd01b">
              Olika beräkningar har presenterats med helt olika ekonomiska
              analyser, och i morgon kommer ytterligare en ny rapport om vad
              det här eventuellt skulle kunna kosta eller om det kommer att
              kosta.
            </seg>
            <seg n="0ca37f31">
              Men vi måste också titta på de vinster som det kan bli om vi
              alla får tillgänglighet. Till exempel har Svensk Handel beräknat
              köpkraften hos personer med funktionshinder till ca 100 miljoner.
              Därtill kommer givetvis de som följer med, till exempel kompisar
              eller en familjemedlem. Det är nog ganska troligt att även de
              kommer att handla. Det kanske rör sig om 130140 miljoner, enligt
              deras beräkning.
            </seg>
            <seg n="21196e46">
              Vi vet att arbetslösheten är stor, att inträdet i arbetslivet
              förhindras för unga människor med funktionsnedsättningar och att
              allt fler unga personer med funktionsnedsättningar tvingas till
              förtidspension eller aktivitetsstöd. Enligt SCB har det ökat med
              63 procent när det gäller 19-åringar mellan 2005 och 2011.
            </seg>
            <seg n="5374acc4">
              Om vi bara kunde minska det något skulle det vara en vinst både
              för den enskilde och för oss alla.
            </seg>
            <seg n="49f12226">
              Om arbetsplatser och skolor var tillgängliga för alla skulle
              fler med funktionsnedsättningar kunna arbeta eller utbilda sig
              och försörja sig genom eget arbete. Om bara en liten del till
              kom in i arbetslivet skulle det bli vinster för såväl den enskilde
              som verksamheten och samhället.
            </seg>
            <seg n="bf324a14">
              Fru talman! Vi vet också att föräldrar till barn med funktionshinder
              uteblir mycket från arbetslivet eller minskar tiden på grund av
              att barnen inte har möjligheter att ta sig till skolan eller till
              fritidsaktiviteter själva. Det krävs att någon vuxen eller förälder
              följer med.
            </seg>
            <seg n="72bc7b20">
              Riksrevisionen har i en rapport räknat fram att det är enorma
              summor i fråga om produktionsbortfallet för föräldrar som har
              barn med funktionshinder. Även här skulle vi kunna få vinster
              i samhället om vi kunde få tillgänglighet för allt fler.
            </seg>
            <seg n="a5f3e097">
              Vi måste se på möjligheterna, för det här skapar också nya arbetstillfällen.
              Vi behöver mer och nya jobb i Sverige. Det är saker som ska åtgärdas
              och planeras, men det kan också skapa möjligheter till nya uppfinningar,
              såsom teknik, nya hjälpmedel och andra produkter.
            </seg>
            <seg n="b2c935e3">
              Vi socialdemokrater vill att regeringen skyndsamt återkommer
              till riksdagen med ett lagförslag om bristande tillgänglighet
              som diskrimineringsgrund. Regeringen behöver inte utreda fler
              gånger. Det har redan utretts i bland annat Hans Ytterbergs utredning
              Bortom fagert tal . Det finns alltså ingen anledning att fördröja
              en lagreglering på det här området.
            </seg>
            <seg n="49341f7a">
              Ansvarig minister Erik Ullenhag brukar hänvisa till att frågan
              bereds i Regeringskansliet och att det inte är någon hemlighet
              att ministern och Folkpartiet anser att bristande tillgänglighet
              kan ses som diskriminering. Han har makten över dessa frågor.
              Ändå förhalar han denna fråga.
            </seg>
            <seg n="05685b39">
              Men det är inte bara Folkpartiets minister som har lovat, utan
              flera andra regeringspartier lovade förändringar i valrörelsen
              2010. Ändå kommer inget förslag fram.
            </seg>
            <seg n="11502875">
              Regeringen har faktiskt visat tidigare att de kan förändra väldigt
              fort om de bara vill, men då handlade det tyvärr om att försämra
              för människor.
            </seg>
            <seg n="96beeb32">
              Nu har regeringen en ny chans upp till bevis att snabbt återkomma
              med ett bra lagförslag. Det är bra för alla oss människor men
              speciellt för personer med funktionsnedsättning.
            </seg>
            <seg n="d04442e8">
              Fru talman! Detta betänkande handlar inte bara om bristen på
              tillgänglighet, utan det handlar också om lönekartläggning, psykosocial
              arbetsmiljö och diskriminering samt om Diskrimineringsombudsmannen.
              Där har vi socialdemokrater reservationer och ett särskilt yttrande.
              Men i dag är det här den viktigaste frågan att diskutera.
            </seg>
          </u>
          <note n="fd8ef78c">
            Avslutningsvis vill jag yrka bifall till utskottets förslag under
            punkt 7 och till vår reservation nr 11.
          </note>
          <note type="speaker" n="4646f384">
            Anf. 215 GUSTAV NILSSON (M):
          </note>
          <u who="gustav_nilsson_e40443" xml:id="i-403157f68aae2730-0" n="c234d6c2" next="i-cb720aa02b209a5f-0"/>
          <note n="e2dced83">
            Fru talman! Vi debatterar i dag arbetsmarknadsutskottets betänkande
            AU11, Diskriminering som har samband med kön i fråga om försäkringstjänster
            m.m.
          </note>
          <note n="ddc27166">
            Det finns en motion väckt med anledning av propositionen. I betänkandet
            behandlas också 67 motionsyrkanden om diskriminering.
          </note>
          <u who="gustav_nilsson_e40443" xml:id="i-cb720aa02b209a5f-0" n="c234d6c2" prev="i-403157f68aae2730-0">
            <seg n="acf6f844">
              I propositionen föreslås att det generella undantaget i diskrimineringslagen
              från förbudet mot diskriminering som har samband med kön vid tillhandahållande
              av försäkringstjänster tas bort. I stället införs ett särskilt
              förbud mot att ha olika försäkringspremier och ersättningar för
              kvinnor och män om skillnaderna grundas på beräkningar där kön
              används som en faktor.
            </seg>
            <seg n="59b04e36">
              Premier beräknas olika på grund av kön när det exempelvis handlar
              om livförsäkring, sjukförsäkring, bilförsäkringar och privattecknade
              pensionsförsäkringar. Försäkringar har således fått undantag från
              förbudet mot könsdiskriminering. Men i en dom den 1 mars förra
              året slog EU-domstolen fast att den punkt i direktivet som tillåter
              undantag för försäkringar är ogiltig.
            </seg>
            <seg n="0a615e7a">
              Det kommer enligt domstolen att bli förbjudet att ha olika försäkringsvillkor
              för kvinnor och män. Sverige är då skyldigt att anpassa diskrimineringslagen
              så att den är förenlig med EU-domstolens dom.
            </seg>
            <seg n="ce2b1bcb">
              Regeringens förslag är att det nuvarande undantaget i diskrimineringslagen
              för försäkringar tas bort och att det blir ett förbud mot att
              ha olika försäkringspremier och ersättningar för kvinnor och män.
              Kvinnor och män kommer genom ändringen att få lika försäkringar.
            </seg>
            <seg n="cafb94fd">
              Den lagändring som föreslås gäller bara nya försäkringsavtal
              och grundar sig således på en EU-dom. Det ska alltså vara lika
              behandling enligt EU-domen när det gäller beräkning av premier
              och ersättningar.
            </seg>
            <seg n="146d8baf">
              En anpassad diskrimineringslag, förenlig med EU-domstolens dom,
              har också fördelen att den är ytterligare ett steg mot de jämställdhetspolitiska
              målen, att uppnå jämställdhet mellan kvinnor och män i samhället.
            </seg>
            <seg n="61f7a9ee">
              Alliansregeringens satsning på att utveckla och stärka jämställdheten
              inom olika områden är omfattande. Regeringens arbete för en jämställd
              arbetsmarknad ska även fortsättningsvis ha hög prioritet.
            </seg>
            <seg n="5b11de73">
              Kvinnor och män bör dela makt och inflytande i alla delar av
              samhällslivet. Kvinnors och mäns kompetens och skaparkraft ska
              tillvaratas och främjas.
            </seg>
            <seg n="91ae043b">
              I Sverige arbetar både kvinnor och män i stor utsträckning jämfört
              med många andra länder. Allt fler män tar ett aktivt föräldraansvar.
              Och nyföretagandet bland kvinnor ökar. Det är några exempel.
            </seg>
            <seg n="f9aea336">
              Här har LOV, lagen om valfrihetssystem, betytt mycket. Fler kvinnor
              startar nu egna företag inom vården. Fler privata alternativ förbättrar
              också lönesättningen.
            </seg>
            <seg n="fb4b3276">
              Sverige lyfts ofta fram som ett föredöme och en förebild när
              det handlar om jämställdhet, men visst finns det fortfarande brister
              och mer kvar att göra inom området. Vi måste börja redan i skolan,
              och vi måste skapa bättre möjligheter att kunna kombinera arbete
              och familjeliv samt komma till rätta med ojämlika löneskillnader
              och karriärmöjligheter och en alltför könsuppdelad arbetsmarknad.
            </seg>
            <seg n="52cfd2b4">
              Det skrivs rätt mycket om handlingsplaner i det här betänkandet,
              och det är viktigt. Arbetsgivarna är skyldiga att upprätta handlingsplaner
              för jämställdhetsarbetet och jämställda löner. Jämställdhetsplaner
              är ett viktigt instrument för ett aktivt jämställdhetsarbete,
              och lönekartläggningsarbetet som finns i dag bidrar till att vi
              får lönejusteringar som innebär mer jämställda löner. Men som
              sagt finns det mer att göra. Det är inte rimligt att det fortfarande
              finns löneskillnader mellan kvinnor och män som utför samma jobb.
              Det ska vara lika lön för lika arbete.
            </seg>
            <seg n="2382be34">
              Fru talman! Flera motioner berör diskrimineringsfrågorna inom
              olika områden. En effektiv och heltäckande lagstiftning är en
              nödvändig förutsättning för att Sverige ska kunna uppnå målet
              om ett samhälle fritt från diskriminering. I dag är skyddet mot
              diskriminering på grund av kön, religion eller annan trosuppfattning,
              funktionshinder och sexuell läggning omfattande och mer omfattande
              än skyddet mot diskriminering på grund av ålder.
            </seg>
            <seg n="e034a6b0">
              Det är viktigt att notera att undersökningar visar att ålder
              tillsammans med kön är de vanligaste grunderna för upplevd diskriminering
              i vårt land. Anmälningarna till DO ökar trots att förbudet mot
              åldersdiskriminering i dag endast gäller för arbetslivsområdet
              och utbildningsområdet.
            </seg>
            <seg n="96c02603">
              Vi välkomnar regeringens lagrådsremiss som föreslår att ett förbud
              mot åldersdiskriminering införs på de områden i samhället där
              det i dag saknas ett sådant skydd i diskrimineringslagen. Utgångspunkten
              måste alltid vara den att den enskilde ska bemötas utifrån sina
              förutsättningar, sina egenskaper och sin förmåga och inte utifrån
              sin ålder. Sverige har en alltmer åldrande befolkning, och då
              är det viktigt att också motarbeta åldersdiskriminering och bättre
              ta till vara de äldres kunskaper och erfarenheter.
            </seg>
            <seg n="37f4c03a">
              Lika viktigt är att uppmärksamma diskriminering och etnicitet.
              Sverige ska vara ett tolerant och humant samhälle som präglas
              av mångfald och respekt för individens mänskliga fri- och rättigheter.
              Här har även vår diskrimineringslagstiftning stor betydelse. Syftet
              med den lagstiftningen är ju att värna principen om alla människors
              lika värde och allas rätt att bli behandlade som individer på
              lika villkor.
            </seg>
            <seg n="caab7ec4">
              I oktober 2011 tillsatte regeringen en utredning som skulle titta
              närmare på hur arbetskraftsdeltagandet bland utrikes födda kvinnor
              och anhöriga ska öka. Med detta vill jag påstå att regeringen
              har uppmärksammat många av de utmaningar som förvisso finns och
              som nämns i ett antal motioner.
            </seg>
            <seg n="53e2f70f">
              En annan viktig fråga är diskriminering och hbt, en fråga som
              Sverige aktivt arbetar med både hemma och inom EU. Det viktiga
              arbetet ska inte hamna i glömska när vi debatterar diskriminering.
              Sverige ska fortsätta att ha en ledande roll i arbetet för hur
              hbt-personers rättigheter och möjligheter bäst främjas. Även denna
              fråga bereds för närvarande såväl inom Regeringskansliet som inom
              EU.
            </seg>
            <seg n="0d4a5321">
              Fru talman! Att vårt samhälle har en hög tillgänglighetsgrad
              är en viktig demokrati- och tillgänglighetsfråga. Bristande tillgänglighet
              påverkar vår vardag och hindrar oss från att vara delaktiga på
              lika villkor. Bristande tillgänglighet är en fråga om grundläggande
              mänskliga rättigheter och är, som sades här innan, fastslagen
              i FN:s konvention om rättigheter för personer med funktionshinder
              som Sverige har anslutit sig till.
            </seg>
            <seg n="c66ac9a4">
              Viktigt är också att framhålla de insatser regeringen gör för
              att få fler människor med funktionsnedsättning i arbete, in på
              arbetsmarknaden. Det gäller att förändra attityder och att se
              förmågan och möjligheter i stället för problem. Stat, kommuner
              och landsting framför allt måste bli bättre på att anställa människor
              med funktionsnedsättningar.
            </seg>
            <seg n="c1a1e3f1">
              Frågan om bristande tillgänglighet har utretts genom exempelvis
              promemorian Bortom fagert tal . Den promemorian var inte tillräcklig.
              Regeringen lät därför Statskontoret göra en samhällsekonomisk
              kostnadsanalys av förslagen. Till skillnad från vad som framkom
              i promemorian Bortom fagert tal visade Statskontorets undersökning
              på mycket långtgående konsekvenser och att en förändrad lagstiftning
              skulle föra med sig mycket stora kostnader.
            </seg>
            <seg n="31cefe55">
              Man konstaterade att ett förbud mot diskriminering i form av
              bristande tillgänglighet för personer med funktionsnedsättning
              kan leda till betydande samhällsekonomiska kostnader inom såväl
              privat som offentlig sektor. Kostnadernas storlek kommer självklart
              att avgöras av vilken rättspraxis som skulle utvecklas och i vilken
              takt man gör samhället mer tillgängligt. Statskontoret skriver
              också att det är svårt att uppskatta kostnader och intäkter, men
              man konstaterar som sagt att förslaget på sikt kan föra med sig
              mycket stora kostnader.
            </seg>
            <seg n="df06176f">
              Man skriver i texten att om detta exempelvis leder till att 10
              procent av fastighetsbeståndet förnyas på 20 år i stället för
              på 70 år som är normalfallet hamnar kostnaderna i storleksordningen
              200 miljarder eller en ökning av samhällskostnaderna med 10 miljarder
              per år. Statskontoret påpekar också att detta är det minst kostsamma
              alternativet. Det är viktigt att notera.
            </seg>
            <seg n="f8ad33a5">
              SKL, Sveriges Kommuner och Landsting, har haft möjlighet att
              yttra sig under handläggningen och utskottsbehandlingen av frågan.
              Det har också Statens fastighetsverk haft möjlighet att göra.
              Statens fastighetsverk skriver bland annat att ökad tillgänglighet
              till fastigheter kan regleras och förbättras i nu gällande plan-
              och bygglag. Man kan alltså göra väldigt mycket redan i dag med
              den lagstiftning som finns. Man skriver också att diskrimineringslagstiftningen
              bör förtydligas och att kostnaderna är svårbedömda.
            </seg>
            <seg n="6c27325d">
              SKL avvisar utan reservationer förslaget, och alla partier inom
              Sveriges Kommuner och Landsting har, om jag har förstått det hela
              rätt, tyckt likadant. Man menar att om förändringar ska ske så
              måste kostnaderna först beräknas på ett tillförlitligt sätt. Dessutom
              bör en ordentlig konsekvensbedömning göras.
            </seg>
            <seg n="0aec169f">
              SKL konstaterar att det fortfarande finns brister i tillgängligheten
              inom stora delar av samhället, och det fick vi ett bra bevis på
              i Ann-Christin Ahlbergs inledningsanförande om kollektivtrafiken.
              Det finns redan i dag en lagstiftning, så kommuner och landsting
              får ta sig i kragen för att rätta till det här.
            </seg>
            <seg n="341a6f23">
              SKL tar också upp finansieringsfrågan och beskriver två vägar.
              Det handlar om omfattande bidrag från staten om nu riksdagen skulle
              gå lagstiftningsvägen, det vill säga finansieringsprincipen, vilket
              innebär att om staten bestämmer något ska man också se till att
              finansiera det. Det menar SKL. Alternativet är, skriver man, att
              kommuner och landsting själva finansierar detta, och det kan resultera
              i hög kommunalskatt vilket ju påverkar sysselsättning och tillväxt
              på ett mycket negativt sätt; det känner vi till.
            </seg>
            <seg n="f2b8ec8b">
              Det skulle vara intressant att höra vilket alternativ oppositionen
              i riksdagen förespråkar.
            </seg>
            <seg n="27920942">
              SKL beräknar också kostnaden till 200 miljarder för sina medlemmar,
              alltså landets kommuner och landsting, och Statskontoret hävdar,
              om man läser riktigt noggrant, att kostnaderna kan vara högre
              än så, men man utgår från det här med 200 miljarder.
            </seg>
            <seg n="e6ad776f">
              Vi noterar att flertalet av oppositionspartierna inte har anslagit
              några medel för detta ändamål. En reform om ökad tillgänglighet
              är mycket viktig och angelägen, men budgeterar man inte för ett
              budgetpåverkande förslag tar man inte ekonomiskt ansvar. Jag skulle
              vilja fråga Ann-Christin Ahlberg hur ert samlade förslag på finansiering
              ser ut. Vem ska betala och hur? Varför vilja lagstifta utan att
              invänta de beredningar som pågår?
            </seg>
            <seg n="a2e26e46">
              Vi är nog överens om att bristande tillgänglighet kan vara ett
              hinder för att personer med funktionsnedsättning ska kunna delta
              fullt ut i samhället. En alltmer åldrande befolkning innebär samtidigt
              att åldersrelaterade funktionssvårigheter ökar. Vår strävan måste
              vara att skapa ett mer tillgängligt samhälle.
            </seg>
            <seg n="ea967992">
              Men det är också så, och det ska vi komma ihåg, att det redan
              finns lagstiftning, och den måste nog användas bättre. Redan i
              plan- och bygglagen samt i lagen om handikappanpassad kollektivtrafik
              finns ju bestämmelser om tillgänglighet. Denna lagstiftning ska
              givetvis följas, följas upp och utvärderas.
            </seg>
            <seg n="6b1864ee">
              Regeringen har också stärkt skyddet mot diskriminering inom flera
              andra områden, exempelvis för människor med funktionsnedsättning.
              Alliansen anser att när det gäller förslaget att införa bristande
              tillgänglighet för personer med funktionshinder som diskrimineringsgrund
              är det viktigt att förändringar av regelverk bedöms på ett sätt
              som omfattar såväl budgeteffekter som samhällsekonomiska effekter
              i stort.
            </seg>
            <seg n="57b19abe">
              Att förbättra tillgängligheten är mycket angeläget, men det gäller
              också att ta ekonomiskt ansvar och i så fall anvisa medel till
              en så stor och omfattande reform som det handlar om. Vi välkomnar
              att regeringen tar initiativ till att fortsätta arbetet att utreda
              och komplettera beslutsunderlaget i fråga om bristande tillgänglighet.
              En av de frågor som diskuteras är huruvida bristande tillgänglighet
              ska utgöra diskriminering enligt lag. Det är viktigt att reformarbetet
              fortsätter så att även personer med funktionsnedsättning kan känna
              full delaktighet i samhället.
            </seg>
            <seg n="279a3bdb">
              Med ett genomarbetat och väl underbyggt ekonomiskt beslutsunderlag
              ökar förutsättningarna att bedöma konsekvenserna av olika förslag
              till åtgärder. Det är viktigt att beredningsarbetet fullföljs.
              En av de frågor som diskuterades i Regeringskansliet är om bristande
              tillgänglighet enligt lag ska utgöra grund för diskriminering.
            </seg>
            <seg n="2a05a824">
              Fru talman! Vi har viktiga utmaningar framför oss. Samhället
              bär ett ansvar. Genom att förändra attityder, tillåta människor
              att växa och skapa tillgängliga miljöer för människor med funktionsnedsättningar
              kan fler leva det liv de önskar. Det är vårt mål i det fortsatta
              arbetet för bättre tillgänglighet.
            </seg>
            <seg n="cd5367be">
              Mot bakgrund av att regeringen redan bereder frågan om tillgänglighet
              yrkar jag bifall till förslaget i utskottsbetänkandet såvitt avser
              punkterna 16 och 816.
            </seg>
          </u>
          <note n="6eaca80a">
            Krav på tillgänglighet finns redan i dag i grundlagen och andra
            lagar som diskrimineringslagen, plan- och bygglagen, lagen om
            handikappanpassad kollektivtrafik och genom principer som lagts
            fram av riksdagen för den nationella funktionshinderspolitiken.
          </note>
          <note type="speaker" n="b1d7e49c">
            Anf. 216 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-1" n="9477e300">
            <seg n="160e38c7">
              Fru talman! I dag tänker jag inte debattera jämställdhet. Det
              kan vi göra en annan gång, Gustav Nilsson. Gustav Nilsson brukar
              inte vara med i de debatterna.
            </seg>
            <seg n="cf6a04fb">
              I dag är det oerhört viktigt att vi debatterar hur vi ska komma
              till rätta med den bristande tillgängligheten. Vi socialdemokrater
              har alltid tagit ekonomiskt ansvar. Det vet Moderaterna mycket
              väl. Däremot har ditt parti inte alltid velat ta ett ekonomiskt
              ansvar. Vi vill också ta ansvar för människor. Det handlar om
              att människor ska få ett bra liv. Det handlar om att människor
              ska få rätt att få vara de de är i samhället och få tillgång till
              samhällets olika delar. Det är både en mänsklig rättighet och
              en demokratisk rättighet.
            </seg>
            <seg n="32b3985b">
              Tillgängligheten är bra för oss alla, och man kan räkna på bara
              kostnaderna eller vinsterna.
            </seg>
            <seg n="f089361d">
              Jag måste ställa ett par frågor till Gustav Nilsson. Handikappförbunden
              ställde frågor till oss riksdagsledamöter inför valet. De undrade
              om man kommer att arbeta aktivt för att en ny diskrimineringslag
              som omfattar bristande tillgänglighet ska träda i kraft 2011.
              På den listan står det att Gustav Nilsson, Moderaterna, skulle
              arbeta aktivt i frågan. Ändå har Gustav Nilsson reserverat sig
              i frågan i arbetsmarknadsutskottet. Hur kommer det sig? Hur kommer
              det sig att ditt parti inte tycker att det är viktigt att alla
              ska få tillgodogöra sig sina mänskliga rättigheter i vårt Sverige?
            </seg>
          </u>
          <note type="speaker" n="65e770fc">
            Anf. 217 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-0" n="c234d6c2">
            <seg n="283aa737">
              Fru talman! Det är oerhört viktiga frågor. Vi jobbar alla för
              att personer med funktionsnedsättning ska känna större delaktighet,
              få delta aktivt i samhällslivet, få en bättre fritid, lättare
              få jobb och så vidare.
            </seg>
            <seg n="1fc65e18">
              Samtidigt ska man när en sådan fråga diskuteras ha klart för
              sig att man kan svara upp mot finansieringen av en sådan reform.
              Det gäller att se helheten. Det är viktigt att alla åtgärder är
              underbyggda och att det går att redovisa hur de ska finansieras.
            </seg>
            <seg n="bf591b71">
              Frågan är inte ordentligt utredd. Statskontorets slutsats är
              att kostnaden kan bli upp till 200 miljarder. Det är fråga om
              mycket stora kostnader. Departementspromemorian Bortom fagert
              tal ger en annan bild, att reformen nästan kan finansiera sig
              själv, vilket jag har svårt att tänka mig. Det är departementets
              bild.
            </seg>
            <seg n="3898ee0b">
              Man måste i det här sammanhanget ta till sig vad SKL, Sveriges
              Kommuner och Landsting, talar om. Socialdemokratiska kommunalråd
              och landstingsråd är oroade. Partiet spretar åt olika håll. Kommun-
              och landstingsföreträdare för Socialdemokraterna avvisar förslaget
              och hänvisar till det vi säger, nämligen att frågan måste utredas
              vidare.
            </seg>
            <seg n="de2c5048">
              Ann-Christin Ahlberg måste svara på hur Socialdemokraterna tänker
              finansiera reformen. Alla vill väl att det ska hända mer och att
              frågan ska drivas framåt. Det handlar också om att kunna betala
              för en så stor reform. Därför är det viktigt att det finns ett
              bra underlag innan det här skrivs in i lagtexten.
            </seg>
            <seg n="18f722d9">
              Hur tänker Socialdemokraterna finansiera detta? Ska kommunerna
              stå för notan, eller ska pengarna tas ur statsbudgeten och ges
              till kommunerna? Det är viktiga frågor.
            </seg>
          </u>
          <note type="speaker" n="c2cba225">
            Anf. 218 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-2" n="9477e300">
            <seg n="993d751f">
              Fru talman! Man kan bara titta på kostnaderna om man vill, men
              man måste också se vinsterna för personerna i fråga, för samhället
              och för verksamheterna i övrigt.
            </seg>
            <seg n="e555f68b">
              Jag kan återigen ta upp exemplet med min farmor och farfar. Min
              farmor blev blind i vuxen ålder. Hon kunde inte lära sig att gå
              ut på egen hand. Men min farfar kunde under många år hjälpa henne.
            </seg>
            <seg n="2fa0d446">
              Sedan tog de av benen för farfar olyckligtvis, som han själv
              sade. Han blev rullstolsbunden. Min farfar och farmor flyttade
              till en lägenhet anpassad för rullstol. Farfar kunde hjälpa min
              farmor och ta vara på sig själv utan någon större insats från
              samhället, mer än att de hade en bostad de klarade av att vara
              i.
            </seg>
            <seg n="046ca528">
              Det var en enorm vinst för både farmor och farfar, och det var
              en enorm vinst för kommunen, för oss anhöriga och för samhället.
              Byggnaden där lägenheten fanns var byggd för funktionsnedsatta.
              De hade möjlighet att åka ned med hissen, gå till kafeterian och
              restaurangen. De kunde komma ut på torget. Det var trevligt tyckte
              min farfar. Men han kunde inte komma in i affären med rullstolen
              och köpa snus. Det var helidiotiskt även för alla oss andra. Om
              man gick med en barngrupp snubblade barnen på det konstiga trappsteget
              mitt ute på trottoaren. Det hade varit bra om den hade tagits
              bort.
            </seg>
            <seg n="2ee425c0">
              Samhällsvinsten blir oerhört mycket värdefullare för den med
              funktionsnedsättning och för oss anhöriga. Min farfar och farmor
              fick ett bra liv, trots deras funktionsnedsättningar.
            </seg>
          </u>
          <note type="speaker" n="561be548">
            Anf. 219 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-1" n="c234d6c2">
            <seg n="31470be5">
              Fru talman! Jag kan hålla med mycket av det som har sagts. Det
              visar att det finns mycket att göra i samhället.
            </seg>
            <seg n="fa182c66">
              Det är viktigt att följa upp vad kommunerna och landstingen gör
              för till exempel kollektivtrafiken. Kommunal- och landstingsägda
              trafikbolag måste också se till att det finns en kollektivtrafik
              som följer lagstiftningen. Det är likadant med byggandet. Det
              fordras att fler kommuner gör mer än i dag. En del kommuner och
              landsting gör nog vad de kan och vidtar viktiga åtgärder, men
              det finns också kommuner som inte gör vad de ska enligt nu gällande
              lagstiftning.
            </seg>
            <seg n="818565f4">
              Ann-Christin Ahlberg har beskrivit hur det kan vara med funktionsnedsättning.
              Det är viktigt att vi hela tiden strävar framåt och försöker göra
              förbättringar. Man kan inte komma ifrån att man kan lova hur mycket
              som helst, men det kommer också en nota där någon ska betala.
              Vem ska betala, Ann-Christin Ahlberg, om vi går direkt lagstiftningsvägen,
              det blir rättspraxis och sanktionsavgifter för kommuner och fastighetsägare?
              Det är fråga om enorma samhällskostnader.
            </seg>
            <seg n="981f50ef">
              Det finns säkert också intäkter, och Statskontoret har gjort
              vissa beräkningar. Det går att göra besparingar på hemtjänsten
              med 2 miljarder. Fler personer med funktionsnedsättning i arbete
              ger 10 miljarder. Det finns säkert intäkter. Vi vet inte riktigt
              vad kostnaderna och intäkterna blir. Vi måste jobba vidare med
              frågan så att vi får en bra kostnadsbild. Det är grunden för fortsättningen.
              Sedan är vi nog överens att vi måste göra mer för människor med
              funktionsnedsättningar.
            </seg>
          </u>
          <note type="speaker" n="adc6dcc5">
            Anf. 220 AGNETA LUTTROPP (MP):
          </note>
          <u who="agneta_luttropp_1e8337" xml:id="i-b090e7342ae4bd41-0" n="d99c3db4" next="i-91c8b838065a2437-0"/>
          <note n="fe6ad03b">
            Fru talman! Jag börjar med att säga ja till punkt nr 7 i utskottets
            förslag.
          </note>
          <u who="agneta_luttropp_1e8337" xml:id="i-91c8b838065a2437-0" n="d99c3db4" prev="i-b090e7342ae4bd41-0">
            <seg n="336e9500">
              Delaktighet eller inte det är frågan. I dag ska vi debattera
              diskriminering och bristande tillgänglighet för personer med funktionsnedsättning.
              Det är viktigt att se tillgänglighet i ett större perspektiv.
              Tillgänglighet är inte bara ramper eller fasade trottoarer; det
              handlar om så mycket mer. Det handlar naturligtvis om fysisk tillgänglighet,
              men också om tillgänglighet som en förutsättning för delaktighet.
              Tillgänglighet är ett sätt att nå det centrala i handikappolitiken,
              nämligen delaktighet. Tillgänglighet är en viktig väg för att
              nå dit.
            </seg>
            <seg n="82a4ab89">
              Tillgänglighet är också i hög grad en demokratifråga. Sverige
              är i många delar ett tillgängligt land. Mycket har gjorts för
              att nå målet full delaktighet. Frågan är om det räcker. Nej, det
              gör inte det. Sverige har skrivit under standardregler för att
              tillförsäkra människor med funktionsnedsättning delaktighet och
              jämlikhet. Det gjordes 1993 det är alltså snart 20 år sedan. Snacka
              om att handikapprörelsen har ett oändligt tålamod.
            </seg>
            <seg n="36af78fd">
              Ändå är det mycket kvar innan vi har nått fram till det vi har
              lovat, nämligen delaktighet i förskola, skola och samhällsliv,
              tillgång till teckenspråkstolkar, kollektivtrafik, affärer, biografer,
              teatrar med mera. Det är, som sagt, inte bara fråga om tillgänglighet
              i form av ramper och hissar utan också om tillgänglighet till
              information information på nätet och informationsskyltar. Det
              gäller till exempel informationsskyltar på tågstationer för personer
              med grava synskador. Varifrån går mitt tåg? Är det försenat?
            </seg>
            <seg n="2238dc99">
              Vi kan fortsätta med kollektivtrafiken. Det händer då och då
              att tåg är försenade; det vet vi alla. Det kan vara signalfel
              eller något annat. De kan byta spår precis vid avgång. Hur ska
              man som döv nås av den information som ges i högtalarna? Vi har
              också alla de som är rullstolsburna och inte kan räkna med att
              ta tåget eftersom många tåg inte tar emot rullstolar. Det är något
              som enligt handlingsplanen skulle ha varit åtgärdat 2010. Det
              är snart ett och ett halvt år sedan. Handikappförbunden har ett
              stort tålamod.
            </seg>
            <seg n="8a21f2c5">
              Tänk så många innovativa idéer som skulle komma fram om vi gjorde
              Sverige mer tillgängligt. Det är ett arbete som gynnar fler än
              bara personer med funktionsnedsättning. Det gäller att ha tillgång
              till personer som kan och förstår konsekvenserna av bristande
              tillgänglighet. Som när det gäller så mycket annat handlar det
              om kunskap och attityder. Så länge brist på tillgänglighet inte
              anses som diskriminering är risken stor att tillgänglighetsbristen
              inte kommer att åtgärdas och då finns bara ord, policydokument
              och standardregler på papperet. Verkligheten är annorlunda, så
              väldigt annorlunda.
            </seg>
            <seg n="87918059">
              Alla har samma rätt till delaktighet i samhället. Det kräver
              ett starkt skydd mot diskriminering av personer med funktionsnedsättning
              genom fysisk tillgänglighet som ger alla möjlighet att använda
              olika tjänster. Det finns behov av offensiva metoder för att kunna
              inkludera personer med funktionsnedsättning i förskola, skola,
              arbetsliv och samhället i övrigt.
            </seg>
            <seg n="d0523e9f">
              Fru talman! Jag ska kort nämna något om vad vi har lovat. Vi
              har EU:s nya funktionshinderstrategi 2011. Strategin har åtta
              ledord, varav tillgänglighet är ett, ett annat är delaktighet
              och ytterligare ett är diskriminering. Det är alltså tre ord som
              passar in precis på det som vi pratar om i dag. Det är tre ord
              som vi har lovat som land.
            </seg>
            <seg n="44791c6d">
              Ur FN:s konvention om rättigheter för personer med funktionsnedsättning
              läser jag en artikel: För att främja jämlikhet och avskaffa diskriminering
              föreskrivs i punkt 3 att konventionsstaterna ska vidta alla ändamålsenliga
              åtgärder för att säkerställa att en skälig anpassning säkerställs.
            </seg>
            <seg n="a848b05e">
              Om tillgänglighet står det i artikel 9: så att personer med funktionsnedsättning
              får tillgång på samma villkor som andra till den fysiska miljön,
              till transporter, till information och till kommunikation.
            </seg>
            <seg n="efef29f6">
              I Sveriges första rapport till FN:s kommitté om rättigheter för
              personer med funktionsnedsättning 2011 konstaterar Regeringskansliet
              att mycket arbete pågår men att mycket återstår. Ja, det kan man
              nog säga. Fortfarande är bara ungefär hälften av landets grundskolor
              och gymnasieskolor tillgängliga för elever som är rullstolsberoende.
              Tåg kan man, som sagt, bara åka ibland. Arbete är, som tidigare
              har nämnts, en stor bristvara för personer med funktionsnedsättning
              och så vidare. Arbetsplatserna är helt enkelt inte tillgängliga;
              det är ett problem.
            </seg>
            <seg n="67ce31c6">
              Jag träffade en ung man som i vuxen ålder hade åsamkat sig en
              skada som gjorde att han blev rullstolsburen. Han blev tvungen
              att omskola sig och skulle ut på en praktikplats. Det var bara
              det att han inte kom in på praktikplatsen eftersom han satt i
              rullstol. Han bad att få en annan praktikplats. Han fick då svaret:
              Jaså, du nekar. Nej, jag nekar inte; jag kommer inte in. Den rutan
              har vi inte, fick han höra. Det hette alltså att han nekade.
            </seg>
            <seg n="9df3f323">
              Diskrimineringskommittén föreslog 2006 ett diskrimineringsförbud,
              vilket innebar att om inga åtgärder vidtogs för att ge tillgänglighet
              för personer med funktionsnedsättning skulle det räknas som diskriminering
              och införas i diskrimineringslagen. Det kom en proposition 2007,
              Ett starkare skydd mot diskriminering . Regeringen valde att avstå
              med motiveringen att frågan bör beredas ytterligare. Känner ni
              igen det? Handikapporganisationerna har ett otroligt tålamod.
            </seg>
            <seg n="d45cdf56">
              Det var 2007; det är fem år sedan. Nu får det vara färdigberett
              och färdigutrett. Det måste vara tufft att ha rättigheter men
              inte kunna använda dem. Det är precis det som det är fråga om.
            </seg>
            <seg n="8bbb5aa1">
              Vi har en utredning som heter Bortom fagert tal . I den utredningen
              föreslår man att bristande tillgänglighet ska betraktas som diskriminering.
              Man säger också att det inte har några betydande ekonomiska konsekvenser.
            </seg>
            <seg n="25d6ce69">
              Norge införde en lag om förbud mot diskriminering för två och
              ett halvt år sedan. I Norge är man så klok att man när man stiftar
              en ny lag har ett avsnitt som heter Ekonomiska och administrativa
              konsekvenser. Där kan man i detalj läsa vad det kostar att till
              exempel införa ett kölappssystem som alla kan använda. Det är
              en merkostnad med 5 00015 000 norska kronor. Man kan läsa vad
              tillgänglighet till transporter, byggnationer, it och så vidare
              kostar.
            </seg>
            <seg n="3d2b5bda">
              När det gäller kostnader finns det exempel från Econ, som är
              centrum för ekonomisk analys i Norge. Det finns en Vistautredning
              i Norge. Det är ett företag som under en längre tid har genomfört
              projekt med anknytning till universell design och tillgänglighet
              för funktionshindrade för nationella och lokala offentliga organ.
              Det finns något som heter NIBR Norsk institutt for by- og regionforskning.
              Det finns något som heter Australian Building Codes Board. Det
              finns alltså en hel del beräkningar.
            </seg>
            <seg n="42a2ab10">
              I den norska lagen är man också förnuftig nog att ta fram de
              fördelar som finns med lagen, som att den innebär flera hundra
              personer ytterligare i arbete, att fler kan använda den fysiska
              miljön och på så sätt ta del av utbildning och arbetsliv, att
              fler klarar sig på egen hand vid fler tillfällen och behöver mindre
              hjälp, och sist men inte minst, ökad livskvalitet för alla som
              detta berör.
            </seg>
            <seg n="f5bd2617">
              Jag var på Island på konferens om sällsynta diagnoser när jag
              fick besked om utfallet i arbetsmarknadsutskottet. Det var en
              konferens med många som arbetar i branschen runt funktionsnedsättning.
              Svenskarna gratulerades och gladdes. Norrmännen sade: Det var
              på tiden. Äntligen ska ni också följa detta.
            </seg>
            <seg n="d60ad53d">
              Jag frågade norrmännen om ekonomin. De sade att det inte har
              varit några vidare diskussioner om vådliga utgifter för att nå
              tillgänglighet. Däremot går arbetet enligt det norska handikappförbundet
              trögt.
            </seg>
            <seg n="6e1528e3">
              Jag tänker sluta där jag började. Våra politiska ambitioner får
              inte bara bestå av policydokument och konventioner. Det måste
              finnas handling utifrån de mål som är uppsatta i olika dokument.
              Det handlar om delaktighet i vardagslivet där tillgänglighet är
              en förutsättning. Därför är denna lag så otroligt viktig att få
              igenom.
            </seg>
            <seg n="83140029">
              Som slutkläm kan jag inte låta bli att säga att jag förstår att
              anledningen till att Alliansen säger nej är kostnaderna. Om det
              är så skulle Sverige inte ha skrivit under FN-konventionerna man
              skulle inte ha gjort en strategi för genomförande av en funktionshinderspolitik
              och många andra dokument, bland annat EU-dokument. Man skulle
              inte ha bejakat detta. Det har man gjort. Då är det vår skyldighet
              att uppfylla det som vi tillsammans som nation har lovat.
            </seg>
            <seg n="9a12cc85">
              Återigen: Det är ett otroligt tålamod hos handikapporganisationerna.
            </seg>
          </u>
          <note type="speaker" n="eabfa980">
            Anf. 221 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-2" n="c234d6c2">
            <seg n="158a9838">
              Fru talman! Agneta Luttropp sade i sitt inlägg att mycket är
              gjort men att mycket arbete återstår. Det kan jag gärna instämma
              i därför att det naturligtvis återstår mycket för att få ett samhälle
              som är tillgängligt för alla människor med funktionsnedsättningar.
              Men det handlar återigen också om att ta ett samhällsansvar och
              att ta ansvar för både budget och samhällsekonomi.
            </seg>
            <seg n="fd2684ab">
              Jag tror att vi är överens om nästan allting när det gäller att
              vi måste göra mer för att vi ska få ett tillgängligare och bättre
              samhälle för alla människor, inte minst för de människor som har
              en funktionsnedsättning.
            </seg>
            <seg n="9b7dc270">
              Men låt oss också titta på den lagstiftning som redan finns.
              Agneta Luttropp tog upp skolorna. Det stämmer säkert att många
              skolor ute i landets kommuner inte är anpassade för barn med funktionsnedsättningar.
              Här finns det mycket att göra.
            </seg>
            <seg n="204c5e72">
              Jag kan även nämna kollektivtrafiken som också nämndes tåg och
              bussar. Självklart återstår det mycket att göra även där. Men
              det är framför allt ett kommunalt ansvar att se till att man följer
              den lagstiftning som redan finns. Jag tycker att vi ska ställa
              större krav på kommuner och landsting att de verkligen följer
              lagen. Som jag sade inledningsvis är det säkert många som gör
              det. Men det finns också kommuner som ligger långt efter i detta
              arbete.
            </seg>
            <seg n="dfbe56a2">
              Återigen till finansieringsfrågorna. Man kan inte bara säga att
              vi måste göra mer. Visst ska vi göra det. Men det handlar också
              om att kunna betala notan, och vem ska göra det?
            </seg>
            <seg n="cf7d348a">
              Det finns säkert bra exempel från både Norge och andra länder.
              Men när det gäller Norge har den nya lagen funnits i bara ett
              par år. Jag tror därför att det är lite för tidigt att utvärdera
              vilka effekter den nya lagstiftningen i Norge har haft.
            </seg>
          </u>
          <note type="speaker" n="d27c71f9">
            Anf. 222 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-0" n="d99c3db4">
            <seg n="4b2e7cf0">
              Fru talman! Jag tror att jag börjar med det ekonomiska ansvaret.
              Jag tycker att man har ett medmänskligt ansvar. Det tycker jag
              inte att man kan bortse från på något sätt. Detta är sådant som
              vi har lovat. Vi har sagt ja till detta. Att sedan säga nej det
              är det vi gör är inte att ta ansvar. Det är en annan sorts ansvar.
            </seg>
            <seg n="acb32140">
              När det gäller det ekonomiska ansvaret kan man läsa hur det ser
              ut i Norge. Det finns en otroligt detaljerad genomgång av allt.
              Jag tog upp detaljen med kölapparna för att man ska förstå att
              lagen är på en mycket detaljerad nivå.
            </seg>
            <seg n="d230aa6d">
              När jag var på Island talade jag en hel del med norska män och
              kvinnor, både från handikappområdet och från departementet. Det
              var ingen av dem som så att säga gick omkull när vi talade om
              ekonomi, utan för dem var detta en självklarhet. Lagen har ändå
              funnits i två och ett halvt år, vilket inte är så otroligt kort
              tid.
            </seg>
            <seg n="713ebfbf">
              När det gäller kommuner och landsting skrivs det i Bortom fagert
              tal mycket om att detta är en underlåtenhet och att kommuner och
              landsting inte har tagit på sig det. Dessa lagar och policydokument
              har funnits under ganska lång tid.
            </seg>
            <seg n="f7c2b5b0">
              Jag tror inte förlåt mig, kommunerna att det händer någonting
              om vi inte gör detta till en lag. Det är många års underlåtenhet,
              och det borde ha varit åtgärdat. Men det har inte gjorts. Jag
              är rädd att det inte görs om vi inte tar i med hårdhandskarna
              och stiftar en lag när det gäller denna diskriminering.
            </seg>
          </u>
          <note type="speaker" n="86d9c2ae">
            Anf. 223 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-3" n="c234d6c2">
            <seg n="b35a4f22">
              Fru talman! Vi känner alla ett medmänskligt ansvar. Jag kan också
              konstatera att det återstår mycket att göra. Man bör kontrollera
              hur det verkligen står till i kommunerna och vad de gör och inte
              gör. Lagstiftningen ska följas. Det måste vara det grundläggande.
            </seg>
            <seg n="6199a1da">
              Det finns säkert många bra exempel från Norge. Jag tycker att
              det är viktigt att man i det fortsatta beredningsarbetet tittar
              på Norge. Har det blivit bra i Norge, eller har det inte blivit
              bra? Det ska vara en del i den fortsatta utredningen.
            </seg>
            <seg n="f2470fad">
              Om man ska fatta beslut i en så viktig fråga det är en stor och
              omfattande reform som kostar mycket pengar ska man ha ett bra
              underlag. I promemorian Bortom fagert tal talas det om att det
              egentligen inte skulle kosta någonting utan att det bara är att
              klubba igenom lagen. Statskontoret talar om 200 miljarder. Bara
              den aspekten gör att vi måste fortsätta utredningsarbetet för
              att få fram kostnadsbilden. Vad kostar det egentligen? Det kanske
              finns intäkter som man kan räkna in. Att fatta ett beslut på så
              lösa grunder är inte ansvarsfullt. Man tar inte ekonomiskt ansvar
              om man gör det. Det är möjligt att Miljöpartiet vill höja skatten
              ytterligare. Enligt sitt förslag med anledning av vårbudgeten
              vill man höja skatten med 33 miljarder. Man kanske vill lägga
              på en ytterligare skattebörda som slår igenom och drabbar löntagare
              och företagande och ser till att tillväxt och sysselsättning minskar.
              Det är kanske den vägen som ni vill gå.
            </seg>
            <seg n="fcdcdf44">
              Kommunerna kommer nog att kräva någonting sådant. Kommunerna
              kommer att kräva en finansiering av staten via finansieringsprincipen
              om de ska genomföra detta. Den diskussionen får man ta med kommunerna.
              Där får Agneta Luttropp ta en diskussion med sina partivänner
              eftersom Miljöpartiet är på vår linje i denna fråga. Man menar
              att vi ska fortsätta att utreda och se till att vi får ett bra
              underlag innan vi fattar ett beslut.
            </seg>
          </u>
          <note type="speaker" n="5bec18d3">
            Anf. 224 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-1" n="d99c3db4">
            <seg n="b1494800">
              Fru talman! Jag tycker att det är otroligt trist att stå och
              tala om pengar när det handlar om ett så viktigt beslut. Det gäller
              att följa lagen.
            </seg>
            <seg n="4ba3e74c">
              Man kommer gudskelov inte att bereda detta eftersom det i hur
              många år som helst har varit klart hur detta skulle se ut. Man
              har haft många år på sig att bereda, undersöka och så vidare.
              Det är en del av detta. Men det får vara nog nu. Det får vara
              färdigberett. Om man bereder detta, vilket ni tycker att man ska,
              blir det billigare då? Eller tycker man att detta kostar 1 miljard
              för mycket? Då ger man katten i det.
            </seg>
            <seg n="faad96a7">
              Ni har ingen aning om vad det kostar, enligt Statskontoret. I
              Bortom fagert tal har man en annan syn på det. I Norge har man
              absolut en annan syn på det, och där har man en viss erfarenhet
              efter två och ett halvt år.
            </seg>
            <seg n="b92abe6f">
              Jag undrar bara vad som skulle bli bättre om vi bereder. Det
              är en retorisk fråga eftersom Alliansen tycker att vi ska bereda
              vidare. Det blir ingen annan kostnad om vi bereder, och detta
              är någonting som vi måste göra i princip oavsett vad det kostar
              eftersom det är ett löfte som vi har gett. Det är många människor
              som har väntat länge på detta. Låt oss därför gå till handling
              nu.
            </seg>
          </u>
          <note type="speaker" n="20b31d3b">
            Anf. 225 ISMAIL KAMIL (FP):
          </note>
          <u who="ismail_kamil_3e7930" xml:id="i-c6183d78c41737bb-0" n="93ea68c2">
            <seg n="ea2c1f34">
              Fru talman! I samband med att vi ser en alltmer åldrande befolkning
              ser vi också ökade åldersrelaterade funktionsnedsättningar och
              svårigheter. Bristande tillgänglighet utgör i dag ett hinder för
              att personer med funktionsnedsättning ska kunna delta fullt ut
              i samhället. Vi kan också konstatera att det finns stora skillnader
              mellan personer med funktionsnedsättning och den övriga befolkningen
              vad gäller ohälsa, utbildningsnivå, inkomster med mera.
            </seg>
            <seg n="e77fe5a9">
              Ett tillgängligt samhälle innebär med andra ord vinster på individnivå
              och för samhället i stort. Ett tillgängligt samhälle bidrar till
              bättre utbildning och bättre förvärvsfrekvens bland personer med
              funktionsnedsättning. Med ett tillgängligare samhälle får vi helt
              enkelt ett bättre samhälle.
            </seg>
            <seg n="6b3c4b3f">
              Fru talman! Regeringen arbetar med att på olika sätt säkra de
              bestämmelser om tillgänglighet som redan finns i dag när det gäller
              lagstiftningen, till exempel PBL och lagen om handikappanpassad
              kollektivtrafik. De ska följas.
            </seg>
            <seg n="8c4bdd24">
              Vi har sett att regeringen under senare år har stärkt skyddet
              mot diskriminering. Arbetet med att säkerställa skydd oavsett
              diskrimineringsgrund pågår så att lagstiftningen blir så heltäckande
              och effektiv som möjligt. För mig finns det ingen tvekan. Jag
              ser otillgänglighet som diskriminering. Därför är det viktigt
              att ha ett lagligt stöd för detta.
            </seg>
            <seg n="fc73f8e1">
              Vad gäller diskriminering som har samband med kön i fråga om
              försäkringstjänster bör riksdagen anta regeringens förslag till
              lag om ändring i diskrimineringslagen. Sverige är skyldigt att
              anpassa diskrimineringslagen så att den är förenlig med EU-domstolens
              dom. Därför ska det generella undantaget från förbudet mot könsdiskriminering
              vid tillhandahållandet av försäkringstjänster i diskrimineringslagen
              tas bort.
            </seg>
            <seg n="d7a5f50c">
              Vi ska vara stolta över ett Sverige som är ett humant och tolerant
              samhälle präglat av principen om alla människors lika värde, mångfald
              och allas rätt att bli behandlade som individer på lika villkor.
              Det är viktigt att diskriminering på grund av etnisk tillhörighet
              motverkas. Lika rättigheter och möjligheter ska främjas oavsett
              kön, etnicitet, religion, sexuell läggning, funktionshinder och
              ålder. Det är inte acceptabelt att hbt-personer fortfarande utsätts
              för diskriminering och andra kränkningar i det svenska samhället.
              Det är viktigt att understryka hur angeläget det är att främja
              hbt-personers rättigheter och möjligheter. Detta kräver stora
              insatser på många plan.
            </seg>
            <seg n="6e8000dc">
              Fru talman! Förhållandena i arbetslivet påverkar människors livssituation.
              Därför måste vi ha ett långsiktigt och hållbart arbetsliv. En
              god arbetsmiljö är en förutsättning för att förhindra diskriminering
              och kränkningar på arbetsplatsen. Jämställdhetsplaner utgör ett
              viktigt instrument i det aktiva jämställdhetsarbete som ska bedrivas
              på arbetsplatserna.
            </seg>
            <seg n="d215353d">
              Diskrimineringsombudsmannen, DO, har i uppgift att inom sitt
              verksamhetsområde förebygga diskriminering. Med hjälp av information,
              utbildning och samarbete mellan myndigheter och företag kan detta
              ske mer effektivt. DO ska genom tillsyn och vidtagande av åtgärder
              verka för att förebygga diskriminering i samhället. För att arbetet
              mot diskriminering ska få effekt behövs mer kunskap och bättre
              riskanalyser. Diskrimineringsombudsmannens roll är att bidra till
              att skapa ett samhälle där individens möjligheter inte hindras
              eller begränsas på någon av de diskrimineringsgrunder som lagen
              omfattar.
            </seg>
            <seg n="141a3730">
              Fru talman! Andelen äldre har ökat kraftigt i Sverige de senaste
              2030 åren. Därför är det angeläget att skapa ett samhälle som
              också är anpassat för en äldre befolkning. En viktig del i detta
              arbete är att motarbeta åldersdiskriminering.
            </seg>
            <seg n="2b2051cd">
              Mot bakgrund av de punkter som jag har tagit upp vill jag säga
              att regeringen bereder frågan om tillgänglighet. Det är viktigt
              att ge regeringen en chans att komma med slutsatser efter utredningen.
            </seg>
          </u>
          <note n="a53dc5da">
            Jag yrkar bifall till förslaget i utskottets betänkande under
            punkterna 16 och punkterna 816.
          </note>
          <note type="speaker" n="a18fc9a9">
            Anf. 226 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-3" n="9477e300">
            <seg n="3e9ac1d9">
              Fru talman! Löften kan ges, men löften ska också hållas. Inför
              valet 2010 ställde handikappgrupperna en fråga till partierna.
              Frågan var: Vad kommer ditt parti att göra för oss de närmaste
              åren?
            </seg>
            <seg n="b3fe66c2">
              Jag tror att Ismail Kamil vet vad Folkpartiet svarade, men för
              säkerhets skull vill jag läsa upp det. Det är inte säkert att
              alla här i kammaren vet vad ni svarade. Ni svarade: Det är en
              prioriterad fråga för oss. De senaste åren har det gällt just
              tillgänglighet. Vi vill att bristande tillgänglighet ska betraktas
              som diskriminering. Det skulle innebära en möjlighet för den som
              drabbas av problemen att få ersättning samtidigt som det sätter
              press på de ansvariga att åtgärda de hinder som finns. Nyamko
              Sabuni från Folkpartiet är ansvarig minister för diskrimineringsfrågorna.
              Hon har nyligen skickat ut ett sådant lagförslag på remiss. När
              vi fått in synpunkterna från alla remissinstanser vill vi gå vidare
              och stifta en lag. Så skriver ni inför valrörelsen 2010.
            </seg>
            <seg n="ed027eb0">
              Remissinstanserna har svarat, och det är nästan 600 dagar sedan.
              Men ni har ändå inte tagit fram något lagförslag. Ismail Kamil
              har också själv skrivit att han skulle jobba aktivt för en ny
              diskrimeringslag som skulle träda i kraft 2011. Men ändå reserverar
              du dig mot att göra det möjligt. Varför håller ni inte ert löfte?
            </seg>
          </u>
          <note type="speaker" n="3b96d0bf">
            Anf. 227 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-c6183d78c41737bb-1" n="93ea68c2">
            <seg n="7185316a">
              Fru talman! Tack för frågan, Ann-Christin! Jag ska informera
              dig om att jag hade kontakt med HSO i Uppsala när jag var landstingsråd.
              Jag tycker att de här frågorna är jätteviktiga. Tillgänglighetsfrågor
              är oerhört viktiga. I mitt anförande har jag också sagt att det
              inte är någon tvekan om vad Folkpartiet vill och står för. Bristande
              tillgänglighet ska betraktas som diskriminering. Det är diskriminering.
            </seg>
            <seg n="51492387">
              Jag har varit med i tillgänglighetsmarschen i Uppsala. Tyvärr
              var jag den enda politikern. Jag blev väldigt besviken på dina
              kolleger och på andra kolleger. Inte en enda kommunpolitiker eller
              landstingspolitiker var där. Vi är 13 riksdagsmän från Uppsalabänken,
              men inte någon av dem var med.
            </seg>
            <seg n="e5ce956b">
              Vi är självklart för tillgänglighet. Jag har arbetat med tillgänglighetsfrågor
              och handikappfrågor i 13 år i landstinget som landstingspolitiker
              och landstingsråd med ansvar för hälso- och sjukvård. Jag tycker
              att de här frågorna är viktiga.
            </seg>
            <seg n="88bd0f33">
              Men när man har olika informationskällor är det också viktigt
              att kolla vad det innebär. Jag tror inte att det kommer att kosta
              mer. Jag tror att det kommer att vara en vinst för samhället och
              inte kostnader. Vi får se var vi hamnar efter själva utredningen.
              Det är egentligen det Folkpartiet har sagt.
            </seg>
            <seg n="72e3e151">
              Folkpartilinjen är klar. Vi är för att bristande tillgänglighet
              ska betraktas som diskrimineringsgrund, men samtidigt vill vi
              avvakta och se vad regeringsunderlaget ger för besked.
            </seg>
          </u>
          <note type="speaker" n="2a24936c">
            Anf. 228 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-4" n="9477e300">
            <seg n="b39afe3a">
              Fru talman! Det är som man säger: Att tala är en sak, men att
              verkställa och göra är något helt annat. Folkpartiets företrädare
              står nu här och säger att man, precis som vi Socialdemokrater
              tycker, borde ha en lagstiftning som förändrar möjligheten för
              den som har funktionsnedsättning. Ändå kommer ni, Ismail Kamil,
              att rösta emot det. Hur går det ihop?
            </seg>
            <seg n="8bc1a282">
              Ni lovade detta inför valet 2010, med dåvarande ansvarig minister
              Nyamko Sabuni. I dag säger nuvarande ansvarig minister Erik Ullenhag
              att han också tycker att detta ska in i diskrimineringslagstiftningen.
              Han är högst ansvarig, och ändå sker ingenting. Remissyttranden
              och så vidare gjordes för nästan 600 dagar sedan. De lagar och
              förordningar som har funnits skapades på 70- och 80-talen. Det
              är 3040 år sedan, och det har inte hänt så väldigt mycket. Hur
              länge ska vi vänta? Det kommer inte att bli billigare. Är det
              3040 år till Folkpartiet tycker att vi ska vänta?
            </seg>
            <seg n="8a191627">
              Nu har ni faktiskt chansen att rösta med oss. Då går det säkert
              snabbare. Frågan är nämligen utredd. Vi har fortfarande så otroligt
              mycket hinder kvar, trots lagstiftningar sedan 70- och 80-talen.
              De som har en funktionsnedsättning har all rätt att nu få vara
              en del i samhället på samma villkor som du och jag.
            </seg>
          </u>
          <note type="speaker" n="edda2d04">
            Anf. 229 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-c6183d78c41737bb-2" n="93ea68c2">
            <seg n="8c5e023d">
              Fru talman! Tack för detta, Ann-Christin Ahlberg.
            </seg>
            <seg n="4318af55">
              Kom ihåg två saker! Folkpartiet har varit tydligt i denna fråga.
              Jag tycker därför inte att du ska beskylla oss för att ha varit
              otydliga på denna punkt. Vi vet också utifrån vad som har hänt
              i Norge och utifrån att LO till exempel har kommit med en utredning
              om vinsterna att det inte är kostnaderna som är det avgörande.
              Vi måste ha en kalkyl över ungefär vad det kostar. Jag tycker
              faktiskt inte att Socialdemokraterna, som inte har budgeterat
              för denna utgift som är direkt budgetpåverkande, tar ansvar för
              detta.
            </seg>
            <seg n="e3ad1aa0">
              Nu ser vi till att det blir en utredning. Nu kommer vi som har
              ansvaret vår folkpartistiska minister har ansvar för detta område
              att göra allt för att så fort som möjligt kunna skapa olika möjligheter
              för att sätta i gång detta arbete. Jag och Folkpartiet med mig
              tycker att bristande tillgänglighet är diskriminering. Låt oss
              nu vänta och avvakta den utredning som är på gång! Vi kommer tillsammans
              att se till att det blir bra för handikapprörelsen när den kommer.
            </seg>
          </u>
          <note type="speaker" n="1a33c9a0">
            Anf. 230 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-2" n="d99c3db4">
            <seg n="8a4419af">
              Fru talman! Det kan inte vara lätt att tycka något och uttrycka
              något annat. Alliansföreträdarna säger: Bristande tillgänglighet
              är diskriminering ja, men inte just i dag.
            </seg>
            <seg n="b70f7279">
              Det blir lite dubbla budskap som jag som riksdagsledamot och
              säkert också handikapprörelsen har svårt att förstå. Ni säger:
              Ja, vi är för att det inte ska finnas diskriminering, men inte
              i dag utan en annan dag.
            </seg>
            <seg n="775f04d4">
              Så har det varit år efter år. Nu vill Folkpartiet ändå säga:
              Ja, vi tycker att diskrimineringsklassning är toppen men vi vill
              ha ännu en utredning ovanpå alla de utredningar som är gjorda.
              Ja, det ska bli en lag mot diskriminering, men någon annan gång,
              en annan dag. Det kanske är billigare om några år.
            </seg>
            <seg n="1d335ee8">
              Är detta det budskap ni vill ge till handikapprörelsen? Ni säger:
              Ja, vi tycker att det är viktigt, men vi tycker inte att det är
              viktigt nu, utan någon annan gång är det viktigt.
            </seg>
          </u>
          <note type="speaker" n="f8d09e7a">
            Anf. 231 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-c6183d78c41737bb-3" n="93ea68c2">
            <seg n="4e83d9cd">
              Fru talman! Jag tycker inte att du ska lägga ord som vi ska säga
              till handikapprörelsen i min mun, Agneta.
            </seg>
            <seg n="d7f27927">
              Jag har varit tydlig med budskapet om var Folkpartiet står och
              var alliansregeringen står i denna fråga. Vi tycker att man har
              ett ekonomiskt ansvar att budgetera för detta, och därför avvaktar
              vi den beredning som är på gång. När beredningen är klar kommer
              beskedet om vad vi gör. Vi ska också komma ihåg, Agneta, att det
              inte blir billigare att vänta ytterligare några månader eller
              kanske på sin höjd ett år. Vi har när det gäller sjukvård lärt
              oss att det blir dyrare när vi inte behandlar patienterna i tid,
              både för landstingen och för patienterna i form av lidande.
            </seg>
            <seg n="4af272cc">
              I denna fråga, när det gäller tillgänglighet, är Folkpartiet
              hur tydligt som helst i sitt budskap: Otillgänglighet är som vi
              ser det diskriminering. Vi tycker att det ska öppnas möjligheter
              för människor med funktionsnedsättning att arbeta och delta i
              samhällsutvecklingen. Därför är tillgänglighet oerhört viktigt.
              Låt oss avvakta den utredning som kommer! Det är inga nya utredningar.
            </seg>
            <seg n="14ff83f1">
              Jag bara nämner några saker för att man ska veta att det inte
              är så lätt egentligen. Vi har SKL som kommer med en siffra, vi
              har Statskontoret och vi har LO. Vi har Norge. Vi ser att det
              blir marginella kostnader. Vi från Folkpartiets sida tror att
              det blir marginella kostnader, men låt oss se! Vi kanske har fel,
              och vi kanske har rätt.
            </seg>
            <seg n="3874dab1">
              Jag tror att det är viktigt att vi avvaktar den utredning som
              pågår i Regeringskansliet. Låt oss se resultatet innan vi fäller
              våra domar!
            </seg>
          </u>
          <note type="speaker" n="d0a55a31">
            Anf. 232 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-3" n="d99c3db4">
            <seg n="526dad40">
              Fru talman! Utredningen om ett starkare skydd mot diskriminering
              från 2009 behöver man inte bry sig om och inte heller Bortom fagert
              tal från 2010. Det är utredningar som är gjorda, men ni vill ändå
              det är uttryck man säkert älskar i handikapprörelsen avvakta ytterligare.
              Det ska vara ytterligare utredning. Det är det jag inte får ihop.
              Det är här det trots allt blir otydligt. När man har så många
              kort på bordet och när man är så välvilligt inställd till att
              göra detta till en lag förstår jag inte att man ändå backar när
              det kommer till skarpt läge. Man säger: Nja, det är väl bra, men
              inte nu.
            </seg>
            <seg n="863d5b93">
              Jag håller med om att det blir dyrare efter några år. Som jag
              förstår det är det pengarna som är nageln i ögat på Alliansen.
              Jag håller med om att det antagligen inte blir billigare utan
              snarare tvärtom. Ändå är man beredd att vänta. Då kan jag inte
              låta bli det är här det blir lite otydligt för mig att undra:
              Är det så att man egentligen inte vill alls?
            </seg>
          </u>
          <note type="speaker" n="1867fbb9">
            Anf. 233 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-c6183d78c41737bb-4" n="93ea68c2">
            <seg n="1f887961">
              Fru talman! Jag är väldigt förvånad över att du tar upp detta,
              Agneta Luttropp. Om det är så viktigt för Miljöpartiet, varför
              har ni inte budgeterat för det? Då hade ni i dag kunnat gå ut
              starkt och säga: Vi har i vårt budgetförslag en summa pengar som
              är avsatt för detta.
            </seg>
            <seg n="c8ce3b29">
              Jag tycker egentligen inte att man ska gå på handikapprörelsen
              på det sättet. De har lidit tillräckligt mycket. Det är inte fråga
              om att detta skulle ha varit på plats för ett och ett halvt år
              sedan; det borde ha varit på plats för tio år sedan. Även under
              den socialdemokratiska regeringen borde detta ha varit i gång.
              Det är inte sådant det är fråga om, utan det är att det faktiskt
              ligger i sakens natur att ta ett ekonomiskt ansvar för detta eftersom
              det är budgetpåverkande.
            </seg>
            <seg n="6f1dcd6d">
              Jag och Folkpartiet tror utifrån våra erfarenheter att det inte
              blir särskilt stora kostnader. Vi tror snarare på vinst på sikt.
              Det är det man ska komma ihåg, inte vad det kostar i dag. Långsiktigt
              kommer dessa kostnader i stället att ge vinst tillbaka, när det
              gäller såväl kommuner och landsting som alla andra aktörer, privata
              som offentliga. Låt oss i stället jobba tillsammans för att de
              som har funktionsnedsättning ska bli likvärdiga de övriga! De
              har lidit tillräckligt mycket, och jag tycker att det har gått
              alldeles för lång tid.
            </seg>
            <seg n="81fa6b8b">
              När jag var på tillgänglighetsmarschen ropade man att tillgänglighet
              är en rättighet, att det är fråga om rättvisa och jämställdhet.
              Jag sade att det borde vara en självklarhet för oss alla.
            </seg>
          </u>
          <note type="speaker" n="5490358c">
            Anf. 234 ANNIKA QARLSSON (C):
          </note>
          <u who="annika_qarlsson_10ba5c" xml:id="i-3856abd093821a05-0" n="36355f27">
            <seg n="5e9e7286">
              Fru talman! Dagens debatt utgår från betänkandet AU11, Diskriminering
              som har samband med kön i fråga om försäkringstjänster m.m. I
              betänkandet behandlar utskottet en proposition om ett förbud mot
              att ha olika försäkringspremier och ersättningar för kvinnor och
              män om skillnaderna grundas på beräkningar där kön använts som
              en faktor. Det är en viktig fråga. Men utöver propositionen finns
              också många motioner som berör diskriminering i olika former.
              Ett antal motioner har blivit ett tillkännagivande om bristande
              tillgänglighet för personer med funktionshinder, vilket stöds
              av S, MP, SD och V.
            </seg>
            <seg n="40d56726">
              Den första delen i propositionen handlar om försäkringar. Tidigare
              har det funnits möjlighet att i försäkringar och ersättningar
              göra skillnader som grundat sig på kön. Det har varit ett undantag
              från könsdiskriminering som vi länge velat få bort. Nu finns den
              ändringen på EU-nivå, så vi har möjligheten att göra den ändringen
              även i svensk lagstiftning.
            </seg>
            <seg n="6df64942">
              Det vi gör nu är att dels ta bort undantaget, dels göra det möjligt
              att införa förbudet. Jag tror att det är en viktig del, även om
              den stora delen när det gäller könsdiskriminering redan är införd
              i lagen tidigare. Det är ytterligare en bit som faller på plats
              i ett steg mot de jämställdhetspolitiska målen. Jag välkomnar
              förändringen.
            </seg>
            <seg n="9f8d384e">
              EU-domstolens dom innebär att det under alla förhållanden är
              oförenligt med principen om likabehandling av kvinnor och män
              att ha olika försäkringspremier och ersättningar om skillnaden
              är ett resultat av att man använder kön som en försäkringsteknisk
              faktor. Däremot finns det skillnader som kan påverka det hela.
              Men kön får inte vara den enda faktorn. Det handlar om att det
              finns ett berättigat syfte och att de medel som används är lämpliga
              och nödvändiga för att uppnå syftet.
            </seg>
            <seg n="de762574">
              I betänkandet visar vi två olika exempel som kan göra skillnad.
              Det skiljer inte mellan bilförsäkringar vad gäller kön men däremot
              om det är olika storlek på bilmotorn. När det gäller fysiken kan
              vi konstatera att det finns olika sjukdomar som drabbar kvinnor
              och män på olika sätt och att sjukdomshistorien därför skiljer
              sig åt. Det kan vara orsak till att använda de skillnaderna.
            </seg>
            <seg n="1ffc8f5f">
              Förändringen välkomnas, och den har varit på gång ett bra tag.
              Vi hade väntat på att få möjlighet att ändra på detta.
            </seg>
            <seg n="69849adf">
              I betänkandet tar vi också upp frågan om diskriminering på grund
              av ålder. Där har vi infört olika delar. På förslag av alliansregeringen
              införde vi ett förbud mot åldersdiskriminering inom arbetslivs-
              och utbildningsområdet för tre år sedan. Det vi har tittat över
              är ett bredare förbud. Därför har vi nu i maj 2012 gått ut med
              en lagrådsremiss där vi föreslår att förbud mot åldersdiskriminering
              införs på de områden i samhället där det i dag saknas sådant skydd
              i diskrimineringslagen. Vi har alltså fördjupat det arbetet ytterligare.
            </seg>
            <seg n="95128d04">
              Hbt-personer homosexuella, bisexuella och transpersoner kan utsättas
              för diskriminering. Vi har infört sexuell läggning som diskrimineringsgrund,
              vilket är oerhört viktigt. Men vi har också ett arbete som pågår
              med att främja lika rättigheter och möjligheter oavsett sexuell
              läggning, könsidentitet och könsuttryck. Vi har sett att det måste
              intensifieras.
            </seg>
            <seg n="53a0533b">
              Utskottet välkomnar att frågan om hur hbt-personers rättigheter
              och möjligheter bäst främjas nu bereds av Regeringskansliet. I
              slutet av november förra året arrangerade man en utfrågning för
              att få möjlighet att diskutera problem som uppmärksammats. Det
              bedrivs ett arbete hos DO. Vi har också Forum för levande historia
              som har ett uppdrag. Även Ungdomsstyrelsen jobbar med dessa frågor.
            </seg>
            <seg n="12b80c9c">
              Det som döljer sig under med mera i dagens betänkande är den
              stora fråga som vi debatterar här i dag: tillgänglighet som diskrimineringsgrund.
              Vi har en enighet mellan de flesta partier. Vi anser att detta
              är en diskrimineringsgrund och att det ska införas i lagstiftning.
            </seg>
            <seg n="36c6d16e">
              Det vi inte är riktigt överens om mellan de olika partierna är
              vilket underlag som krävs för att fatta besluten. I de utredningar
              som gjorts tidigare har vi sett att det skiljer väldigt stort
              mellan vad man kommer fram till i kostnadsbild. Även om budget-
              och kostnadsfrågor kan kännas små och futtiga när man pratar om
              rättighetsfrågor är det ändå ett ansvar som riksdag och regering
              har. Det är viktigt att ha det underlaget på plats.
            </seg>
            <seg n="07fd8f5f">
              För Centerpartiets del har vi stämmobeslut på att detta ska införas
              som diskrimineringsgrund. Vi har arbetat med att flytta fram positionerna
              i dessa frågor. Det vi gör i nuläget är att komplettera det utredningsmaterial
              som redan finns men där det är väldigt stor skillnad mellan de
              resultat som kommit fram. I den ena utredningen landar man i att
              det inte är någon kostnad över huvud taget, och i den andra sägs
              det vara väldigt stora kostnader. Jag tror därför att det är viktigt
              att vi ser till att få en mer samlad bild som ger ett underlag
              som vi kan gå till beslut på.
            </seg>
            <seg n="b55fdf57">
              Det kommer att ta lite tid. Det brukar utredningar göra. Det
              vi som sitter i de fyra allianspartierna kan ta på oss är att
              se till att det inte tar så lång tid som det ibland har förmåga
              att göra. Det ansvaret ligger på var och en som sitter på de här
              frågorna i respektive parti. Jag kan bara hoppas att det inte
              tar för lång tid. Som både oppositionen och mina allianskolleger
              säger är det i sak en viktig fråga. Men vi är inte beredda att
              gå på ett tillkännagivande här och nu.
            </seg>
          </u>
          <note n="09bed159">
            Jag yrkar bifall till förslaget i betänkandet AU11 under punkterna
            16 och 816.
          </note>
          <note type="speaker" n="cb6203ec">
            Anf. 235 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-5" n="9477e300">
            <seg n="7197d2b3">
              Fru talman! Här kommer ytterligare en ledamot från arbetsmarknadsutskottet
              och säger att man egentligen tycker precis som vi socialdemokrater
              men ändå tillstyrker reservationen mot beslutet. Jag tror att
              väldigt många som är aktiva i den här frågan, speciellt handikapporganisationerna,
              undrar hur länge ni ska utreda frågan. Vi socialdemokrater tycker
              att den är färdigutredd.
            </seg>
            <seg n="d1d1af76">
              Som vi sagt tidigare tittar och räknar man bara på kostnaderna,
              men man måste också titta på vinsterna. När människor får möjlighet
              att komma till skolan eller jobbet eller har möjlighet att vara
              ute och vara aktiva i samhället är det en otrolig samhällsvinst
              för oss alla. Många av de hinder som finns i samhället är det
              bra för oss alla om vi blir av med, oavsett om det rör sig om
              en handikapptoalett, en trottoarkant, en hiss eller vad det nu
              är. Det är inte bara bra för dem som har en funktionsnedsättning.
            </seg>
            <seg n="21ff9884">
              Om vi får bli gamla, du och jag, kommer vi antagligen båda två
              att få någon typ av funktionsnedsättning, om vi inte redan har
              det i dag. Funktionsnedsättningen finns i den miljö man befinner
              sig i. En gång när jag var på ett årsmöte på Dövas Förening kände
              jag verkligen att jag hade en stor funktionsnedsättning. Jag fattade
              inte alls vad som pågick på det årsmötet fast jag är van vid att
              vara på årsmöten. Där hade jag en funktionsnedsättning.
            </seg>
            <seg n="51d72374">
              Det handlar om den miljö vi befinner oss i, och den vill vi förbättra.
            </seg>
          </u>
          <note type="speaker" n="d9868ee2">
            Anf. 236 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-3856abd093821a05-1" n="36355f27">
            <seg n="bee0c311">
              Fru talman! Jag instämmer till fullo med Ann-Christin Ahlberg.
              Det är miljön och omgivningen som är funktionshinder, inte personen
              i fråga eller handikappet i sig.
            </seg>
            <seg n="9d090574">
              Det var ju vårt parti som tillsammans med Ann-Christin Ahlbergs
              som på 90-talet, efter en fruktansvärd kris, var med och plockade
              fram en budgetlag och såg till att det måste finnas balans i statens
              finanser. Det är en förutsättning för dem som är i störst behov
              av samhälleligt stöd att det finns balans. Jag vet att vi fortfarande
              har precis samma uppfattning om det.
            </seg>
            <seg n="b288cd43">
              Därför tror jag att det snarare blir kontraproduktivt att försöka
              göra det till en skiljelinje. Vi har samma uppfattning om att
              det ska införas. Men för att kunna göra det måste vi ha ett fullständigt
              underlag som det går att göra beräkningar på, som det går att
              budgetera och se till att det kommer in. I nuläget finns inte
              det. Det är en oerhört stor skillnad på de uppgifter som finns
              i de utredningar som i så fall skulle ligga till grund för ett
              lagförslag här och nu.
            </seg>
            <seg n="57f4ac83">
              Låt oss ta fram ett underlag som det går att bygga en lagstiftning
              på. Det är mitt svar. Jag är inte emot att det ska införas som
              diskrimineringsgrund.
            </seg>
          </u>
          <note type="speaker" n="539bd01f">
            Anf. 237 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-6" n="9477e300">
            <seg n="a27d5c32">
              Herr talman! Jag fick inget svar från Annika Qarlsson om hur
              länge till det ska utredas och hur länge till människor som har
              en funktionsnedsättning ska vänta på att få sina mänskliga och
              demokratiska rättigheter tillgodosedda för att kunna vara i samhället
              fullt ut som alla andra. Det skulle jag jättegärna vilja ha svar
              på.
            </seg>
            <seg n="cb4f7abe">
              Inför valet 2010 svarade också Annika Qarlssons partiledare Annie
              Lööf ja på den här frågan. Ni har sagt ja, och ni har sagt att
              det ska in i diskrimineringslagstiftningen. Ni har också sagt
              att ni ska jobba för att den ska träda i kraft 2011. Nu är det
              2012. Utredningen var färdig för nästan 600 dagar sedan, och 130
              remissinstanser var väldigt positiva. Ni sitter i Regeringskansliet
              och kan påverka att lagförslaget läggs fram. Ni har en oerhörd
              makt att påverka hur det ska se ut.
            </seg>
            <seg n="75eb8f7b">
              Vi socialdemokrater tycker att människor ska få denna rätt nu
              och inte behöva vänta längre.
            </seg>
            <seg n="0db2a032">
              Vi genomförde de förra förändringarna på 70- och 80-talet, men
              de efterlevs fortfarande inte i dag. Då måste man ändå våga sätta
              ned foten och göra något nu. Man kan inte vänta längre. Det är
              dags att alla människor får använda sig av hela samhället. Jag
              frågar igen: Hur länge ska man vänta?
            </seg>
          </u>
          <note type="speaker" n="2e80fcbb">
            Anf. 238 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-3856abd093821a05-2" n="36355f27">
            <seg n="9fa93023">
              Herr talman! Jag kan inte svara på frågan hur länge man ska vänta,
              men jag kan från min sida ge löftet att jag kommer att ligga på
              för att det ska gå så fort som möjligt.
            </seg>
            <seg n="8ddafbdb">
              Jag kan också bara konstatera att under min första mandatperiod
              var det jag som stod i Ann-Christins talarstol och hennes företrädare
              som stod i denna och hade en budgetlag och ett utredningsansvar
              att ta hänsyn till.
            </seg>
            <seg n="8b92e7f7">
              Det vi kan konstatera är att det finns lagar som redan i dag
              kräver en tillgänglighet i nybyggnationer och i kollektivtrafik,
              och ändå efterlevs det inte. Jag tror att det någonstans gäller
              att se till att första steget är att göra otillgängligheten till
              en diskrimineringsgrund, att få det på plats. Innan det sedan
              får full effekt ute i samhället kommer det att ta ytterligare
              år.
            </seg>
            <seg n="ef2af194">
              Därför håller jag med Ann-Christin om att det är viktigt att
              det går undan. Men jag vill inte tumma på att vi ska ha ett bra
              underlag att grunda detta beslut på.
            </seg>
          </u>
          <note type="speaker" n="3fd82751">
            Anf. 239 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-2c3a81a677d95a5b-0" n="4aa0df65" next="i-1e110a1afe6c3184-0">
            <seg n="e8aadaa9">
              Herr talman! Först vill jag säga att jag håller med Ann-Christin
              Ahlberg om att förslaget om förbud mot diskriminering på grund
              av bristande tillgänglighet för personer med funktionsnedsättningar
              är viktigt. Jag vill tacka henne för ett bra och viktigt anförande.
            </seg>
            <seg n="02eeba8e">
              Jag kommer däremot att i huvuddelen av mitt anförande tala om
              de två sverigedemokratiska reservationerna i betänkandet.
            </seg>
            <seg n="64e68cef">
              Jag vill börja med att yrka bifall till våra två reservationer.
            </seg>
            <seg n="ee2bf238">
              Jag vill också förvarna om att jag i detta anförande kommer att
              läsa upp citat som kan anses stötande, innehåller olämpliga ordval
              för kammaren och skulle kunna anses bryta mot svensk lag. Jag
              står inte bakom något av dessa citat, men jag anser att jag behöver
              använda dem för att påvisa vad vi anför i en av våra motioner.
            </seg>
            <seg n="e8a19846">
              Svenskfientlighet är en företeelse som många politiker påstår
              inte förekommer och om det förekommer är så obetydligt eller oviktigt
              att det inte behöver uppmärksammas och inte lagstiftas. Svenskfientlighet
              är ett ord som när vi sverigedemokrater använder det i talarstolen
              emellanåt möts med fnissningar från riksdagens bänkrader.
            </seg>
            <seg n="7bf3d42a">
              Jag kan konstatera i och med detta betänkande att en utskottsmajoritet
              anser att lagstiftningen är etniskt neutral. Utskottet hänvisar
              till FN:s deklaration om mänskliga rättigheter, svensk grundlag
              och svensk diskrimineringslagstiftning och menar att alla har
              samma skydd mot diskriminering och skydd mot nedsättande beteckning
              som syftar på personer med utländsk eller svensk bakgrund.
            </seg>
            <seg n="b065bf5d">
              Herr talman! Jag menar att detta inte stämmer.
            </seg>
            <seg n="29103b97">
              Staten har de senaste decennierna lagt ned stora resurser på
              att motverka, forska och sprida medvetenhet kring de negativa
              attityder, den diskriminering och det våld som infödda svenskar
              utsätter invandrare för. Mycket av det arbetet har varit bra och
              nödvändigt.
            </seg>
            <seg n="357647f6">
              Tyvärr har dock nästan ingen uppmärksamhet riktats mot den diskriminering,
              de negativa attityder och det våld som infödda svenskar utsätts
              för på grund av sin härkomst. Svenskfientligheten kan ta sig uttryck
              på många olika sätt. Ett exempel är att svenskar blir offer för
              diskriminerande lagstiftning.
            </seg>
          </u>
          <note n="9b749bc2">
            Justitiekanslern skrev följande i ett utlåtande från 2003:
          </note>
          <u who="sven-olof_sallstrom_2f04ec" xml:id="i-1e110a1afe6c3184-0" n="4aa0df65" prev="i-2c3a81a677d95a5b-0">
            <seg n="151c40cd">
              Syftet vid tillkomsten av straffstadgandet om hets mot folkgrupp
              var att tillförsäkra minoritetsgrupper av skilda sammansättningar
              och bekännare av olika trosuppfattningar ett rättsskydd. Det fallet
              att någon uttrycker kritik mot svenskar torde inte ha varit avsett
              att träffas av straffstadgandet. Redan på grund av vad som nu
              har sagts kan innehållet i insändaren inte anses utgöra hets mot
              folkgrupp.
            </seg>
            <seg n="4a37d848">
              Infödda svenskar omfattas alltså inte av det skydd som lagen
              om hets mot folkgrupp är tänkt att utgöra. Tyvärr är detta inte
              det enda exemplet på lagstiftning och/ eller regelverk som medger
              negativ särbehandling av infödda svenskar.
            </seg>
            <seg n="712a471a">
              I Expressen skrev författarinnan Linda Skugge följande för ungefär
              tio år sedan:
            </seg>
            <seg n="977b2da9">
              Jag hatar allt genuint typiskt svenskt. De flesta svenskar är
              fula. Tunt blont hår som är för tunt att sätta upp i en tofs,
              blekfet blåvit hud med röda utslag som blir pionröd i solen, asugly
              helt enkelt.
            </seg>
            <seg n="a47a3847">
              Herr talman! Jag tänker inte genom att byta ut orden svenskar,
              blont och blåvit från riksdagens talarstol bryta mot lagen om
              hets mot folkgrupp.
            </seg>
            <seg n="0ab97884">
              Kanske klarade sig också Linda Skugge från detta rasistiska uttalande
              för att det samtidigt var riktat mot henne själv. Självförakt
              och förnekelse av vår egen svenska etniska och kulturella särart
              är ju en gren som vi svenskar är världsmästare i.
            </seg>
            <seg n="9c56c9b1">
              På Sveriges nationaldag, den 6 juni, publicerades en debattartikel
              i Aftonbladet som jag menar är rasistisk. Då menar jag rasistisk
              i ordets ursprungliga betydelse. Martin Ezpeleta, enligt egen
              uppgift sedan 17 år boende i Buenos Aires skriver: Den moderna
              invandringen, i alla dess former, är ju det mest spännande som
              någonsin har hänt den svenska kulturen. Jag tänker på invandringen
              som en liten skönhetsoperation. Näsan görs lite större och får
              en krökning, som en regnbåge. Ögonbrynen görs bredare och buskiga.
              Läpparna fylls, pigmenthalten höjs en aning. Ögonen växer till
              stora, mörka mandlar. I mina ögon blir Sverige vackrare och vackrare
              av migrationen. Mitt estetiska ideal är ett Sverige som vi alla
              kan spegla och känna igen oss i, inte bara de som är manetfärgade
              och har en dammtuss på huvudet.
            </seg>
            <seg n="64584067">
              Detta menar jag är ren och skär rasism. Om man nu till äventyrs
              inte håller med mig, prova då att ta texten och byta ut den negativa
              beskrivningen av etniska svenskars fysiska attribut till valfri
              annan etnicitets, och läs texten igen.
            </seg>
            <seg n="5f6b7f11">
              Etnologen Maria Bäckman har i flera studier rapporterat om svenska
              flickors utsatthet i invandrartäta förorter. I en intervju med
              det norska vetenskapsmagasinet forskning.no år 2005 berättade
              hon bland annat om hur blonda svenska flickor färgar håret för
              att se mindre svenska ut och därmed slippa sexuella trakasserier.
              Bäckman förklarar bakgrunden på följande sätt: Att vara en blond
              flicka innebär att man blir tillskriven en identitet som är full
              av nedsättande fördomar om könshierarkier och kvinnlig sexualitet.
              Det innebär en plågsam synlighet; bilar som tutar, gubbar som
              stirrar och pojkar som kallar en för hora.
            </seg>
            <seg n="ed46bc1d">
              När jag under våren 2010 arbetade för Sverigedemokraterna i Jämtlands
              och Västernorrlands län träffade jag på en kvinna som inte bara
              hade egna upplevelser av svenskfientlighet och rasism mot svenskar
              utan också på grund av denna rasism hade tvingats fly till glesbygden
              i Norrlands inland. Hon och hennes tonåriga döttrar var internflyktingar
              i Sverige.
            </seg>
            <seg n="222c061b">
              Hon och hennes tonårsdöttrar bodde tidigare i ett av Helsingforss
              läns invandrartäta integrationsområden. Hon var ensamstående,
              lågavlönad och helt utan ekonomiska möjligheter att köpa sig fri
              från trakasserierna. Hon var utan möjlighet att köpa sitt eget
              boende i Bromma, på Södermalm, i Täby, i Helsingforss innerstad
              eller andra områden där politiska, mediala och kulturella makthavare
              bosätter sig, i stort sett etniskt homogena enklaver.
            </seg>
            <seg n="de7eccf8">
              Hon och hennes döttrar utsattes för dagliga trakasserier i och
              omkring boendet, på skolan, på arbetet, på fritiden. Hon kontaktade
              skolan, kommunen, socialförvaltningen och polisen. Ingen hjälp
              fanns att få. Hon hade ingen möjlighet att flytta till annat,
              säkrare boende för henne och hennes döttrar.
            </seg>
            <seg n="b07305fe">
              Till slut hittade hon en liten omodern stuga i Norrlands inland
              som hon kunde få hyra billigt, med små möjligheter till jobb och
              med långt till skola och mataffär. Men det var säkert för henne
              och hennes döttrar. När jag träffade henne var hon arbetslös,
              men hon kände sig trygg.
            </seg>
            <seg n="48d281fb">
              Herr talman! När det gäller diskriminering som har samband med
              kön i fråga om försäkringstjänster vill jag framhålla att Sverigedemokraterna
              anser att all diskriminering på grund av bland annat kön ska vara
              förbjuden. Men det faktum att kvinnor och män vid olika tillfällen
              betalar olika försäkringspremier på grund av olika livsstilar
              kan enligt oss svårligen klassas som diskriminering. Det är inte
              heller just könstillhörigheten i sig själv som föranleder skillnader
              i försäkringspremier. Det är de val och den livsstil och det beteendemönster
              som starkast sätter avtryck i gruppen det kan vara medelålders
              kvinnor såväl som unga män, landsbygdsbor eller för den delen
              storstadsbor som påverkar premiens storlek. Visst blir det en
              form av generalisering. Men helt individuella bedömningar är inte
              möjliga och kanske inte heller önskvärda.
            </seg>
            <seg n="a40d2522">
              Jag är medveten om att Sverige tidigare har utnyttjat det undantag
              som fanns i EU-direktivet men att nu EU-domstolen satt stopp för
              detta. Jag tycker att det är problematiskt att en icke demokratiskt
              vald EU-domstol har getts tolkningsföreträde och därmed har makten
              att påverka svensk lagstiftning. Den makten ska vi göra allt vi
              kan för att behålla i Sverige.
            </seg>
            <seg n="104d3e6f">
              Slutligen vill jag säga att det är med glädje som Sverigedemokraterna
              ställer sig bakom utskottsmajoritetens förslag som innebär att
              regeringen skyndsamt ska återkomma till riksdagen med ett lagförslag
              om förbud mot diskriminering på grund av bristande tillgänglighet
              för personer med funktionsnedsättningar.
            </seg>
            <seg n="ab5c1a3e">
              Jag vet av egen erfarenhet från detaljhandeln att det stora problemet
              inte är pengar utan attityder. Som butikschef inom en stor, rikstäckande
              detaljhandelskedja var jag delaktig i att genomföra av ledningen
              bestämda åtgärder som resulterade i bristande tillgänglighet.
              Jag kan också vara självkritisk. Även i den enskilda butiken genomförde
              vi ombyggnationer och varuplaceringar som var mindre genomtänkta,
              lindrigt sagt. Att i stället göra rätt skulle i de allra flesta
              fall inte ha kostat ett öre.
            </seg>
            <seg n="0951970b">
              Vad angår de eventuella kostnaderna är det ingen självklarhet
              att staten ska stå för allt. Privata företag har ingen rättighet
              att diskriminera. Det får man ta med i sina kalkyler, sin budget
              och sina beräkningar för att få verksamheten att gå runt. Det
              är ingen självklarhet att staten ska stå för notan för att slippa
              situationer där privata företag diskriminerar.
            </seg>
            <seg n="84841a2c">
              När det gäller det offentliga vill jag framhålla att delar av
              lagstiftningen, som vi har hört tidigare i debatten, har funnits
              sedan 70-talet. Kommuner, landsting och staten har haft mycket
              lång tid på sig att förändra situationen. Men i kommunerna är
              väl just situationen för funktionshindrade, precis som äldrevården
              och skolan, något som används som en budgetregulator. Tillgänglighet
              för personer med funktionsnedsättningar är en del av välfärdens
              kärna. Om det kostar pengar måste det få göra det. Då får man
              från kommuner, landsting och stat prioritera i sina budgetar.
            </seg>
            <seg n="1df2d2c3">
              Det är ingen självklarhet att staten fullt ut ska täcka de merkostnader
              som eventuellt uppkommer. Jag konstaterar också att Folkpartiets
              representant i debatten, Ismail Kamil, medger att det på lång
              sikt förmodligen innebär en vinst. Då är det ju en investering.
              Då är det ingen kostnad. Låt oss då gemensamt investera i tillgänglighet
              för funktionshindrade för framtiden.
            </seg>
            <seg n="84af8fdf">
              Regeringspartiernas argument dels att det kostar för mycket,
              dels att kostnaderna delvis inte går att förutse är rent häpnadsväckande.
              Å ena sidan säger man därmed rätt ut att funktionshindrade av
              ekonomiska skäl får acceptera lite diskriminering. Varför det?
              Å andra sidan menar man, med hänvisning till att alla kostnader
              inte går att förutse, att man inte kan ge funktionshindrade rätt
              till likabehandling.
            </seg>
            <seg n="d729f701">
              Om det även inom andra politikområden är så att regeringen avser
              att begränsa kostsamma verksamheter där de ekonomiska konsekvenserna
              inte fullt ut är utredda och heller inte går att förutse har vi
              Sverigedemokrater en hel rad av förslag på besparingsåtgärder
              som regeringen kan vidta.
            </seg>
          </u>
          <note type="speaker" n="ec2419ec">
            Anf. 240 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-4" n="c234d6c2">
            <seg n="e6bbf821">
              Herr talman! Det är viktigt att uppmärksamma frågor som rör diskriminering
              och etnicitet. Vi betonar att Sverige ska vara ett tolerant och
              humant samhälle som präglas av mångfald och respekt för individers
              mänskliga fri- och rättigheter. Här har vår diskrimineringslagstiftning
              en stor betydelse.
            </seg>
            <seg n="cc751a77">
              Syftet med den lagstiftningen är att värna principen om alla
              människors lika värde och allas rätt att bli behandlade som individer
              på lika villkor. Och svensk lagstiftning ska gälla för alla medborgare.
            </seg>
            <seg n="88ebc6e8">
              Sverigedemokraterna försöker ofta fånga in problemen och bara
              hitta problem vad gäller utrikesfödda som kommer till vårt land.
              Man ser detta som ett stort bekymmer. Vi har en annan människosyn.
              Det är väl det som skiljer oss andra från Sverigedemokraterna.
            </seg>
            <seg n="59bb8fa1">
              Vi välkomnar människor som vill komma till vårt land med sina
              erfarenheter och bidra till tillväxt, jobb och utveckling och
              som också kan tillföra det svenska samhället mycket.
            </seg>
            <seg n="80bceead">
              Vad gäller den följdmotion som Sverigedemokraterna har väckt
              kan jag säga att vi har att rätta oss efter den EU-dom som kom
              i mars förra året. Den säger att det ska vara lika beräkning för
              kvinnor och män. Man ska inte göra någon skillnad och räkna in
              kön som en faktor när man beräknar försäkringen, vare sig det
              gäller premier eller ersättningar. Det är alltså en lag som vi
              måste rätta oss efter.
            </seg>
            <seg n="a6da9232">
              Finansinspektionen säger att det kan bli något högre premier
              och att försäkringar kan bli något dyrare, men man konstaterar
              också att det är måttliga höjningar det handlar om. Det här är
              en jämställdhetsfråga. Vi kan inte springa ifrån vad EU-domstolen
              har beslutat. Det kanske ni vill göra, som inte gillar EU-samarbetet,
              men vi respekterar det beslut som fattas av domstolen i EU. Det
              gäller alla medlemsländer.
            </seg>
          </u>
          <note type="speaker" n="86d73af1">
            Anf. 241 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-985d3f0cd6428820-0" n="4aa0df65">
            <seg n="a828f3bd">
              Herr talman! Låt mig vara mycket tydlig, Gustav Nilsson! Diskriminering
              ska inte förekomma vare sig av människor med utländsk härkomst
              eller av etniska svenskar eller andra människor födda i Sverige
              absolut inte. Det ska vara samma regler, samma lagar och samma
              villkor för alla människor i Sverige. Men det är inte så situationen
              ser ut i dag. Vi har specialregler, till exempel för nyanlända
              invandrare.
            </seg>
            <seg n="23d7508d">
              Regeringen avser nu att införa specialregler för sina utanförskapsområden,
              som huvudsakligen bebos av personer födda utanför Sverige. Det
              finns andra exempel på diskriminerande lagstiftning och regelverk.
              Vi såg nu ett exempel från Gävle kommun, där människor med utländsk
              bakgrund ska få möjlighet att ta över företag och verksamheter.
              Det gäller just bara för människor med utländsk bakgrund. Svenskar
              göre sig icke besvär. Det är ytterligare ett exempel på diskriminering
              av svenskar.
            </seg>
            <seg n="035cb720">
              Sedan gäller det EU-direktiv och implementeringen av EU-direktiv.
              Där är regeringen och allianspartierna väldigt selektiva. När
              det gäller vissa direktiv och vissa EU-domar är man väldigt snabb
              med att implementera. Sedan finns det andra direktiv som göms
              i utredningar och som flera år efter att de skulle ha varit genomförda
              fortfarande inte ens har kommit till propositionsstadiet.
            </seg>
            <seg n="66ae01f0">
              Jag tänkte ställa en fråga till Gustav Nilsson. Är det verkligen
              alliansregeringens och Moderaternas mening att vi ska diskriminera
              svenskar när det gäller instegsjobb, nystartszoner och andra diskriminerande
              lagstiftningar som den borgerliga regeringen har genomfört?
            </seg>
          </u>
          <note type="speaker" n="eb512ff2">
            Anf. 242 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-5" n="c234d6c2">
            <seg n="98fb0498">
              Herr talman! Alliansregeringen har gjort väldigt många reformer.
              Etableringsreformen är en viktig reform som gör att nyanlända
              snabbare kommer in i arbetslivet. De får en introduktion och får
              snabbare kontakt med arbetslivet. Det gäller att se till att de
              som kommer till vårt land får möjlighet att snabbt komma in i
              det svenska samhället.
            </seg>
            <seg n="92b6e896">
              Vi ser inte detta som ett bekymmer, som Sverigedemokraterna gör,
              utan vi välkomnar människor som vill komma hit och jobba. Arbetskraftsinvandringen
              kommer att vara oerhört viktig i framtiden, men självklart gäller
              svensk lagstiftning för alla.
            </seg>
            <seg n="3fe47baf">
              När det gäller EU-domar och sådant är det klart att man kan skriva
              följdmotioner och tycka till. Men Sverige är en medlemsstat, och
              vad händer om vi inte följer de domstolsbeslut som gäller? Det
              kommer att bli påföljder.
            </seg>
            <seg n="19a6489a">
              Sedan vill jag ta upp den fråga som Sven-Olof Sällström bara
              tangerade, om att bristande tillgänglighet ska vara grund för
              diskriminering i lagen. Här är Sven-Olof Sällström beredd att
              gå med de rödgröna.
            </seg>
            <seg n="874fa66d">
              Jag tror att jag har ställt frågan tre eller fyra gånger till
              tidigare talare: Hur ska det betalas? Statskontoret säger visserligen
              att det är svårt att beräkna. Men man nämner siffran 200 miljarder.
              200 miljarder kommer reformen att kosta, enligt deras bedömning.
              Då måste man ändå ställa sig frågan: Hur ska finansieringen ske?
            </seg>
            <seg n="7f48a109">
              SKL:s yttrande kan vi heller inte nonchalera. Ett enigt SKL,
              alla partier, säger att vi måste utreda och se konsekvenserna
              av det beslutet. Man säger: Antingen får vi höja skatterna i kommuner
              och landsting, vilket försämrar tillväxt och sysselsättning, eller
              så måste staten ge oss de pengarna, enligt finansieringsprincipen.
            </seg>
            <seg n="6acb059e">
              Jag har läst delar av Sverigedemokraternas budget jag har inte
              läst allt. Jag har inte sett att ni har avsatt en enda krona till
              den här reformen. Men då får vi väl se i höstbudgeten hur mycket
              Sven-Olof Sällström och Sverigedemokraterna är beredda att avsätta.
              För det måste ni göra när ni går med på det här förslaget.
            </seg>
          </u>
          <note type="speaker" n="3c1afe94">
            Anf. 243 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-985d3f0cd6428820-1" n="4aa0df65">
            <seg n="57431267">
              Herr talman! Vi kräver inte på något sätt någon särlagstiftning
              för svenskar, Gustav Nilsson. Vi kräver bara samma lagstiftning.
              Samma regelverk ska gälla för alla människor som befinner sig
              och bor i Sverige. Det ska inte vara någon särlagstiftning för
              någon, varken för människor födda i Sverige eller för människor
              som kommer från andra länder. Det ska vara samma regler och samma
              lagstiftning för alla.
            </seg>
            <seg n="5295702e">
              När det gäller tillgänglighet kanske du inte lyssnade på mitt
              anförande. Det är ingen självklarhet att staten ska stå för hela
              notan. Det ska inte vara gratis för företag att diskriminera.
              Den notan får de ta i sina budgetar och eventuellt reglera med
              sina kunder. Men att staten ska gå in med pengar och betala alla
              de här eventuella 200 miljarderna ser jag som en utopi.
            </seg>
            <seg n="8461249c">
              Samma sak är det med kommuner och landsting. De har under en
              mycket lång tid, i decennier, negligerat den lagstiftning som
              finns och har funnits under mycket lång tid. De har inte gjort
              de nödvändiga investeringar i välfärden för det här är välfärdens
              kärna, Gustav som behövs för att ge funktionshindrade den tillgänglighet
              de har rätt till.
            </seg>
            <seg n="c8002dde">
              Redan våren 2010, innan Sverigedemokraterna kom in i riksdagen,
              hade vi i vår skuggbudget budgeterat för någonting som vi kallade
              en tillgänglighetsmiljard.
            </seg>
            <seg n="cc01aeef">
              Men jag vill återigen säga när det gäller diskriminering att
              det ska vara samma regler för alla. Det ska inte vara någon särlagstiftning.
              Och när det gäller funktionshindrades möjligheter i det svenska
              samhället ska det vara samma rättigheter för alla, ingen diskriminering.
              Det här är välfärdens kärna, och det måste få kosta pengar, om
              det nu kommer att kosta. Det finns ju allianskolleger som påstår
              att det till och med är en investering. Men låt oss då investera
              tillsammans!
            </seg>
          </u>
          <note type="speaker" n="5997f55a">
            Anf. 244 JOSEFIN BRINK (V):
          </note>
          <u who="josefin_brink_4d45f6" xml:id="i-7c9ba380dae69b19-0" n="7d5e23b6">
            <seg n="8d7f5bcc">
              Herr talman! I det här betänkandet står Vänsterpartiet bakom
              ett antal förslag om förbättringar av antidiskrimineringsarbetet.
              Alla de förslagen är viktiga och högt prioriterade på vår agenda,
              men i det här inlägget kommer jag helt och hållet att fokusera
              på ett av de här förslagen, nämligen det som handlar om att införa
              bristande tillgänglighet i diskrimineringslagstiftningen.
            </seg>
            <seg n="61f3d112">
              Vänsterpartiet anser att tillgänglighet för personer med funktionsnedsättning
              är en rättighetsfråga. Vi betraktar inte personer med funktionsnedsättningar
              som föremål för samhällets hjälpinsatser utan som medborgare med
              självklar rätt till full delaktighet i samhällslivet.
            </seg>
            <seg n="5325e748">
              Den utgångspunkten är nödvändig om man ska kunna fatta de beslut
              som krävs för att också i praktiken göra samhället tillgängligt
              och inkluderande, för det räcker inte med att säga att alla människor
              har lika värde och samma rättigheter. Det krävs konkreta förändringar
              för att de orden ska fyllas med ett verkligt innehåll.
            </seg>
            <seg n="3c98fb7e">
              Det är ofta precis där och då, när de förändringarna ska genomföras,
              som agnarna skiljs från vetet i den politiska debatten.
            </seg>
            <seg n="47808811">
              I många år har kampen för att föra in bristande tillgänglighet
              i diskrimineringslagstiftningen förts av organisationer som STIL,
              DHR, HSO, Marschen för tillgänglighet och många fler.
            </seg>
            <seg n="8f342489">
              Det har ordnats manifestationer, seminarier, möten och utfrågningar
              där representanter för riksdagspartierna har deltagit. Jag har
              själv varit med på ett antal av dem, där jag har hört folkpartister,
              centerpartister och kristdemokrater i alla upptänkliga sammanhang
              helhjärtat ställa sig bakom kravet att bristande tillgänglighet
              ska klassas som diskriminering och lovat att aktivt driva frågan.
              Strax efter att Centerpartiets stämma beslutade att driva kravet
              sade till exempel Kenneth Johansson så här på Marschen för tillgänglighet:
              Nu är det dags att trycka på speedknappen i tillgänglighetsarbetet.
            </seg>
            <seg n="0fb7cb53">
              Det där var tre år sedan, så det börjar väl bli läge att kolla
              om den där knappen har hängt sig på något sätt.
            </seg>
            <seg n="281e211f">
              Inför valet 2010 fick en partikamrat till mig, Jesper Odelberg,
              som är cp-skadad, stor medial uppmärksamhet då han hade nekats
              att åka med ett X 2000-tåg till en valdebatt som han skulle delta
              i. Kristdemokraternas Désirée Pethrus gick ut i Expressen och
              sade så här: Vi vill att tillgänglighet ska ingå i diskrimineringslagstiftningen.
              Så är det redan i USA sedan 20 år och i Norge. Varför inte här?
            </seg>
            <seg n="231d805d">
              Ja, det är exakt den frågan som Kristdemokraternas partikamrat
              i den här debatten måste svara på i dag. Varför inte här och varför
              inte nu? Förklara gärna också vad det är som har förändrats sedan
              strax före valet när den här frågan var så enkel och självklar
              att svara på!
            </seg>
            <seg n="260bcf81">
              Folkpartiets företrädare i den här debatten har också en del
              att förklara. Vem ska man tro på i Folkpartiet? I den rapport
              som Folkpartiet släppte alldeles nyligen, Ett samhälle där alla
              kan delta , står det att Hans Ytterbergs utredning från 2010,
              Bortom fagert tal , är ett färdigt förslag att genomföra och att
              det inte behövs någon ytterligare utredning.
            </seg>
            <seg n="ed7cab78">
              Samtidigt står Ismail Kamil här i dag och argumenterar för att
              vi måste avvakta en ytterligare utredning. Vad är det som har
              hänt på de tre veckor som gått sedan rapporten släpptes som gör
              att Folkpartiet plötsligt anser att det behövs ytterligare utredning?
            </seg>
            <seg n="d34c1ad5">
              Herr talman! Vänsterpartiet anser inte att vi kan vänta med att
              föra in bristande tillgänglighet i diskrimineringslagstiftningen.
              Vi anser det av den enkla anledningen att vi menar allvar med
              att samhället ska vara tillgängligt och att vi inser att det inte
              räcker med nuvarande lagstiftning för att uppnå det målet.
            </seg>
            <seg n="f0ac3b30">
              I över 30 år har vi haft en lagstiftning som säger att kollektivtrafiken
              ska vara tillgänglig. Jag nämnde tidigare Jesper Odelberg som
              inte kunde ta tåget till en valdebatt. Jag kan tala om att det
              inte har blivit bättre sedan dess. Så sent som i fredags hände
              det igen. Jesper hade varit med i en tv-debatt och fick sitta
              på stationen i sju timmar och vänta tills det fanns ett tåg som
              kunde ta ombord hans rullstol. Så gick hela den dagen.
            </seg>
            <seg n="bfbfe27f">
              Han är långt ifrån ensam om att över huvud taget inte kunna använda
              kollektivtrafiken. Jag har flera rörelsehindrade vänner som helt
              har slutat åka tåg, därför att det helt enkelt är för osäkert
              om det kommer att fungera. Efter 30 år!
            </seg>
            <seg n="90c460ff">
              Bestämmelserna om tillgänglighet i plan- och bygglagen är ännu
              äldre, men det är bara att konstatera att inte ens det som 2001
              definierades som enkelt avhjälpta hinder är avhjälpta. De sitter
              fortfarande där och stänger människor med funktionsnedsättning
              ute från stora delar av bostadsbeståndet. Lägg till detta alla
              otillgängliga skolor, föreningslokaler, kaféer, butiker och arbetsplatser
              så blir det tydligt att trots alla vackra ord, alla lagar och
              alla handlingsplaner är personer med funktionsnedsättning fortfarande
              exkluderade från stora delar av samhällslivet.
            </seg>
            <seg n="14739814">
              Det här är både odemokratiskt och oekonomiskt. Ett samhälle som
              inte är inkluderande kränker både enskilda människors rättigheter
              och går miste om de värden som människors delaktighet i samhället
              skapar.
            </seg>
            <seg n="387c494d">
              Det är inte heller så att det är ett statiskt tillstånd att leva
              med en funktionsnedsättning. Hur stort hinder en funktionsnedsättning
              innebär för en människas möjligheter att leva ett fullvärdigt
              liv avgörs i hög grad av det omgivande samhället. En och samma
              person kan, beroende på omgivningen, vara fullkomligt hjälplös
              eller fullt kapabel till ett självständigt och fritt liv.
            </seg>
            <seg n="1a04f7b8">
              Detta är en grundläggande insikt som måste ligga till grund för
              en modern politik för tillgänglighet. Det går att bygga och organisera
              bort en stor del av det som utgör hinder för delaktighet och självständighet
              för personer med funktionsnedsättning. Väldigt mycket av det som
              var omöjligt för en synskadad eller en rörelsehindrad eller en
              person med bipolär sjukdom för 50 eller 100 år sedan är fullt
              möjligt att göra i dag, därför att samhället har utvecklats och
              förändrats. Annat har i stället blivit mindre tillgängligt på
              grund av utvecklingen.
            </seg>
            <seg n="14b4b091">
              Det spelar alltså roll hur samhällsförändringar ser ut och hur
              de går till, och det är där som politiken måste användas som ett
              aktivt redskap för att styra och snabba på utvecklingen.
            </seg>
            <seg n="5037a27f">
              Den andra grundläggande insikten som är väl värd att påminna
              om här i dag är att personer med funktionsnedsättning inte är
              någon homogen och avgränsad grupp. Funktionsnedsättningar kan
              sätta sig lite varstans, påverka många olika förmågor och dyka
              upp när som helst i livet. Sannolikt kommer de flesta av oss att
              få nedsatta funktioner med åldern eller under perioder av våra
              liv. Att bygga ett tillgängligt och inkluderande samhälle är därför
              inte en hjälpinsats för en viss grupp utan en investering i ett
              mycket brett allmänintresse som de flesta av oss har både direkt
              och indirekt nytta av.
            </seg>
            <seg n="d29fa1ac">
              Herr talman! Den huvudsakliga motiveringen till att regeringspartierna
              säger nej till att klassa otillgänglighet som diskriminering är
              de befarade kostnaderna. Gustav Nilsson från Moderaterna har nämnt
              olika hiskeliga summor på vad det skulle kosta kommuner, fastighetsägare
              och näringsidkare att bygga bort tillgänglighetshinder i sina
              verksamheter.
            </seg>
            <seg n="5d71ae72">
              Det finns andra beräkningar som är betydligt mer beskedliga.
              Men oavsett det är den stora frågan: Om regeringen nu skulle fortsätta
              att bereda och utreda den här frågan, skulle det bli billigare
              att vänta ett par tre år? Skulle det då kosta mindre att genomföra
              full tillgänglighet i samhället? Det skulle det rimligen inte.
              Det kostar det som det kostar om målet verkligen är att göra samhället
              tillgängligt.
            </seg>
            <seg n="c9197f90">
              Det enda skälet till att vilja utreda det här ytterligare är
              ju att man ska ha möjlighet att komma fram till att tyvärr, det
              här blir så dyrt, så vi kan faktiskt inte genomföra det. Det vore
              oansvarigt att göra samhället tillgängligt.
            </seg>
            <seg n="7bc78ec8">
              Det ställer frågan på sin spets om hur man egentligen ser på
              tillgänglighet för personer med funktionsnedsättning att det faktiskt
              finns en prislapp på just den här diskrimineringsgrunden. Jag
              vill gärna höra Gustav Nilsson svara på hur mycket tillgängligheten
              får kosta. Var någonstans ligger gränsen för om det här lagförslaget
              ska genomföras någon gång i framtiden eller inte? Har regeringen
              ett maxbelopp där man kommer att säga att tyvärr, det blir inget?
            </seg>
            <seg n="b4ccd314">
              Det som dessutom kan sägas om alla de beräkningar som har gjorts
              hittills och som Gustav Nilsson och andra hänvisar till i betänkandet
              är att de fullständigt bortser från de stora samhällsekonomiska
              vinster som ett tillgängligt samhälle rimligen ger. Vi vet ju
              att arbetslösheten bland personer med funktionsnedsättning, både
              med och utan nedsatt arbetsförmåga, har stigit och stigit under
              en lång rad av år, alldeles oavsett om det har varit låg- eller
              högkonjunktur. Antalet unga som får sjuk- och aktivitetsersättning
              har mer än fördubblats på tio år.
            </seg>
            <seg n="1df54344">
              Det här är om något ett samhällsekonomiskt slöseri av gigantiska
              proportioner, för det är inte särskilt långsökt att anta att om
              skolan och förskolan, den högre utbildningen, arbetsplatser och
              transporter vore tillgängliga så skulle det ha en väldigt stor
              inverkan på möjligheterna att jobba för många av dem som i dag
              stängs ute från arbetsmarknaden.
            </seg>
            <seg n="31b68b3c">
              Folkhälsoaspekten av ökad tillgänglighet negligeras också när
              det talas om kostnader och ekonomi. Att ständigt utsättas för
              diskriminering och begränsas i sina möjligheter att vara delaktig
              i samhället leder till många sorters ohälsa. Det är väl belagt.
              Precis som med arbetslöshet är det naturligtvis i första hand
              ett problem för den enskilda individen, men det är också ett stort
              samhällsekonomiskt problem.
            </seg>
            <seg n="e55c282d">
              Det finns, med andra ord, goda skäl att anta att även generellt
              ökad tillgänglighet faktiskt skulle vara samhällsekonomiskt lönsamt
              på lång sikt. Det innebär naturligtvis inte att det inte skulle
              kosta någonting att eliminera alla tillgänglighetshinder i samhället
              i dag. Man kan välja att se det som investeringar i ett bättre
              samhälle för att uppnå mål om rättigheter för alla människor.
            </seg>
            <seg n="b5a2e342">
              Det lagförslag som Hans Ytterberg har presenterat i sin utredning
              innehåller en helt avgörande skälighetsprincip. Det står uttryckligen
              att ingen ska behöva drivas i konkurs eller lägga ned sin verksamhet.
              Det ska vara skäliga åtgärder. Jag vet! Jag har träffat representanter
              för de flesta handikappförbund som finns i landet. Det är ingen
              som inte håller med om det. Det är klart att det ska vara skäligt
              och rimligt. Det är ingen som begär något orimligt.
            </seg>
            <seg n="de5392fa">
              Det finns goda möjligheter för staten att stimulera ombyggnationer
              som syftar till att bygga bort tillgänglighetshinder i samband
              med att ett diskrimineringsförbud införs. Vänsterpartiet har faktiskt
              i sin budget förslag på hur det kan göras. I vår senaste budget
              öronmärker vi 2 miljarder kronor per år från ROT-avdraget till
              tillgänglighetssatsningar i kommuner och landsting och i småföretag,
              till exempel butiker och restauranger. Utöver det riktar vi en
              del av ROT-avdraget till renovering och upprustning av miljonprogramsområdena,
              som självklart i samband med renoveringen ska göras tillgängliga.
            </seg>
            <seg n="75fb8965">
              Vi avskaffar inte ROT-avdraget utan vi riktar det till insatser
              som skapar mervärden för samhället. Pengarna finns. Det är bara
              att flytta över dem till det man hellre vill göra än att bevilja
              sig själv avdrag för att renovera den egna villan. Vi satsar pengarna
              på att göra samhället tillgängligt och demokratiskt.
            </seg>
            <seg n="c08a4877">
              Herr talman! Det saknas varken kunskaper eller resurser för att
              på allvar göra vårt samhälle tillgängligt. Det som saknas är politisk
              vilja. Med det här betänkandet visar vi att en majoritet av Sveriges
              riksdag menar allvar med att tillgänglighet är en rättighet. Nu
              är det upp till bevis för regeringen.
            </seg>
          </u>
          <note n="b7502b6d">
            Med detta yrkar jag bifall till utskottets förslag i punkt nr
            7.
          </note>
          <note type="speaker" n="ca38c128">
            Anf. 245 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-6" n="c234d6c2">
            <seg n="14601893">
              Herr talman! Josefin Brink frågade om kostnader. Det råder stor
              osäkerhet. Det påtalar Statskontoret och Statens fastighetsverk.
              Det är därför det är så viktigt att göra en ordentlig utredning
              och se på kostnadsbilden.
            </seg>
            <seg n="57001acc">
              I departementspromemorian Bortom fagert tal finns skrivningar
              om att reformen inte ska kosta någonting, vilket jag starkt ifrågasätter.
              En sådan stor och omfattande reform kostar naturligtvis pengar.
              Hur mycket det blir kan jag inte säga i dag. Men vi kan inte nonchalera
              vad Statskontoret ändå har räknat fram, nämligen att om man ersätter
              10 procent av fastighetsbeståndet på 20 år normalfallet är 70
              år för att handikappanpassa och så vidare, handlar det om 200
              miljarder. Statskontoret säger att det råder en stor osäkerhet
              i siffran, men det handlar om gigantiska belopp. Det ska vi ha
              respekt för.
            </seg>
            <seg n="6da2d4f2">
              Det talas om att ta ansvar för ekonomin och de offentliga utgifterna,
              se till att budgeten går ihop och de samhällsekonomiska konsekvenserna.
              Då måste det finnas ett ordentligt underlag innan vi går till
              beslut. Det är därför vi hävdar bestämt att utredningsarbetet
              måste fortsätta. I Regeringskansliet finns med i bilden att vi
              eventuellt ska skriva in detta i lagstiftningen, men vi måste
              först klara ut kostnaden. Vi har alla ambitionen att se till att
              människor med funktionsnedsättningar kan delta på ett bättre sätt
              i samhällslivet. Det finns mycket att göra.
            </seg>
            <seg n="dadf2f1a">
              Jag instämmer i Josefin Brinks synpunkter om PBL och kollektivtrafiken.
              Det har inte hänt speciellt mycket de senaste 20 åren. Där finns
              mycket att göra. Vi kan vara överens om att befintlig lagstiftning
              ska följas. Här har inte minst våra kommunpolitiker ett stort
              ansvar.
            </seg>
            <seg n="0569a9b8">
              När Josefin Brink framför sina åsikter har hon inte stöd bland
              sina företrädare i kommunerna. De anser, som vi, att det måste
              finnas en ordentlig utredning innan man kan gå till beslut.
            </seg>
          </u>
          <note type="speaker" n="c2204eae">
            Anf. 246 JOSEFIN BRINK (V) replik:
          </note>
          <u who="josefin_brink_4d45f6" xml:id="i-7c9ba380dae69b19-1" n="7d5e23b6">
            <seg n="7d81ceda">
              Herr talman! Jag skulle gärna vilja att Gustav Nilsson besvarar
              den fråga jag ställde i mitt anförande.
            </seg>
            <seg n="43879385">
              Det finns risk för att reformen är alldeles för dyr. Betyder
              det att det finns en gräns för hur mycket det får kosta att bygga
              bort tillgänglighetshinder i samhället och att alla som lever
              med funktionsnedsättning i Sverige får räkna med att om det är
              för dyrt kommer det att fortsätta att vara tillåtet att diskriminera?
              Kan Gustav Nilsson i så fall ange ungefär hur mycket det får kosta?
              Var lägger Moderaterna prislappen på hur mycket det är värt att
              personer med funktionsnedsättning kan delta i arbetslivet, i utbildning,
              i fritidsaktiviteter, handla och leva ett självständigt liv? Det
              skulle vara intressant att få veta.
            </seg>
            <seg n="06b0e391">
              Gustav Nilsson tycker att det är ett problem att den befintliga
              lagstiftningen inte följs. Det är märkligt. Om den befintliga
              lagstiftningen följdes skulle det kosta precis lika mycket som
              att genomföra förslaget om att likställa bristande tillgänglighet
              med diskriminering. Lagen tar i dag sikte på att de bestämmelser
              som finns i dag om att bygga bort hinder för tillgängligheten
              ska klassas som diskriminering. Om lagstiftningen följdes såsom
              Gustav Nilsson säger att han vill skulle det bli alldeles för
              dyrt. Bygger i själva verket inte Moderaternas resonemang om kostnader
              och risker med att genomföra förslaget på att man fortsätter att
              bryta mot lagarna? Annars står du där med dina 200 miljarder i
              alla fall.
            </seg>
          </u>
          <note type="speaker" n="7ebeef46">
            Anf. 247 GUSTAV NILSSON (M) replik:
          </note>
          <u who="gustav_nilsson_e40443" xml:id="i-a324f132383f84d7-7" n="c234d6c2">
            <seg n="695c71dd">
              Herr talman! Befintlig lagstiftning måste följas. I plan- och
              bygglagen framgår hur bostäder ska handikappanpassas. Det sker
              också i de flesta kommuner, men alla kanske inte följer lagstiftningen
              så noga. Det är likadant med kollektivtrafiken. Visst finns det
              säkert mycket att göra. Många gånger är det här kommunala frågor.
              Då måste kommunerna och landstingen se till att lagstiftningen
              följs. Då får kommunerna vara beredda att betala för detta. Det
              kan kanske utgå statsbidrag för något, men kommunerna har ett
              ansvar.
            </seg>
            <seg n="a03fc984">
              Detta handlar om en stor och omfattande reform. Dålig tillgänglighet
              ska skrivas in i lagstiftningen. Det kommer att bli sanktionsavgifter
              mot kommuner och privata fastighetsägare. Det kommer att bli rättsprocesser,
              och det kostar pengar. Hur mycket det kommer att kosta vet vi
              inte riktigt i dag. Därför vill vi fortsätta utredningen.
            </seg>
            <seg n="d25a289e">
              Här finns säkert också intäkter. Jag sade i mitt inledningsanförande
              att Statskontoret nämner 2 miljarder billigare hemtjänst. Om man
              får ut fler människor med funktionsnedsättningar i arbete kan
              det vara fråga om 10 miljarder. Ställ det mot de andra 200 miljarderna.
            </seg>
            <seg n="248f322a">
              När vi har fått fram en kostnadsbild, när vi vet hur mycket reformen
              kommer att kosta, får det vägas mot andra viktiga reformer. Men
              det är allas uppfattning att detta måste ha en hög prioritet.
              Men vi kan inte fatta beslut på lösa grunder utan att veta kostnaden.
              Vi måste ta ett ekonomiskt ansvar. Det handlar om att värna om
              de offentliga finanserna. Det har vi hört inte minst i dag i partiledardebatten.
              Vi får ta ansvar för det.
            </seg>
            <seg n="a33c6518">
              Ni vill höja skatterna, Josefin Brink, och lägga ännu fler bördor
              på företagare och löntagare. Vi menar att vi inte kan gå den vägen.
              Det drabbar tillväxten och ytterst välfärden.
            </seg>
            <seg n="21ad58bd">
              Det här är en angelägen reform, och vi fortsätter arbetet med
              att utreda för att se till att människor med funktionsnedsättningar
              får bättre möjligheter att delta på ett aktivt och bra sätt i
              samhällslivet.
            </seg>
          </u>
          <note type="speaker" n="f24e6a16">
            Anf. 248 JOSEFIN BRINK (V) replik:
          </note>
          <u who="josefin_brink_4d45f6" xml:id="i-7c9ba380dae69b19-2" n="7d5e23b6">
            <seg n="b456b93e">
              Herr talman! Jag kan konstatera att Gustav Nilsson inte anger
              vilket pris Moderaterna sätter på tillgänglighet. Det är kanske
              klokt eftersom det kan uppfattas som stötande om man anger hur
              mycket tillgänglighet får kosta. Men det är vad det kokar ned
              till. Jag kan bara konstatera att Moderaterna tycker att det är
              ett bärande skäl för att inte genomföra en lagstiftning som klassificerar
              bristande tillgänglighet som diskriminering.
            </seg>
            <seg n="0b27ff41">
              Gustav Nilsson säger också att det finns andra viktiga reformer
              som måste prioriteras. Man kan undra vilka det är. Den enda jag
              har hört talas om hittills är ytterligare ett jobbskatteavdrag
              och eventuellt en ganska omfattande sänkning av bolagsskatten.
              Ni kanske kan försöka kommunicera till alla personer med funktionsnedsättning
              som inte kan ta sig fram i samhället att ni prioriterar det framför
              det här.
            </seg>
            <seg n="f1c9e65a">
              Avslutningsvis vill jag säga att det går att genomföra den här
              lagstiftningen. Det har gjorts i andra länder. Man har genomfört
              den i USA och i Norge. Såvitt jag vet har det inte inneburit någon
              som helst katastrof för något av de länderna. Det mesta tyder
              tvärtom på positiva resultat, inte bara för personer med funktionsnedsättning
              utan också samhällsekonomiskt och för en hel del av de verksamheter
              som nu kan inkludera personer med funktionsnedsättning, eftersom
              deras lokaler och verksamheter är tillgängliga.
            </seg>
            <seg n="6eee1522">
              Vi vill inte höja skatterna för att finansiera de här tillgänglighetssatsningarna.
              Vi vill använda det ROT-avdrag på ungefär 10 miljarder per år
              som Gustav Nilsson i dag betalar ut till privatpersoner som bygger
              om sina hem. Vi vill rikta de pengarna till satsningar som kan
              göra bostäder, kommunala verksamheter, små butikslokaler och annat
              tillgängliga för personer med funktionsnedsättning. Det är samma
              pengar som vi använder på ett annat sätt. Där kan man tala om
              att prioritera på olika sätt.
            </seg>
          </u>
          <note type="speaker" n="dcb5255c">
            Anf. 249 ANDREAS CARLSON (KD):
          </note>
          <u who="unknown" xml:id="i-3c3c605b6a0b0285-40" n="b98185cc">
            <seg n="78beb80f">
              Herr talman! Tillgänglighet är till för att personer med funktionsnedsättning
              ska kunna delta fullt ut i samhället. Människor med funktionshinder
              riskerar att i olika sammanhang blir negativt särbehandlade. Detta
              kan aldrig tolereras.
            </seg>
            <seg n="6ddf23d4">
              Kristdemokraterna tycker att det behövs en lagstiftning mot diskriminering
              när det gäller bristande tillgänglighet. Att göra samhället mer
              tillgängligt för alla medför vinster för samhället i stort. Vinsten
              för den enskilda personen är tveklöst det viktigaste skälet.
            </seg>
            <seg n="dcd8b820">
              Skillnaderna i självkänsla hos en person som hålls utanför och
              hos den som inkluderas är omätbar. För den enskilda personen med
              funktionsnedsättning kan ett tillgängligare samhälle leda till
              jobb, utbildning och bättre hälsa. Vem som helst inser att det
              också leder till minskade samhällskostnader.
            </seg>
            <seg n="ce087fe9">
              Samtidigt som vi ser vinsterna måste vi också beräkna och beakta
              de kostnader som i ett inledningsskede är förknippade med ökad
              tillgänglighet. Som vi har hört under debatten pekar de beräkningar
              som har gjorts på att förslaget med största sannolikhet leder
              till samhällsekonomiska merkostnader. De kommer att uppstå i såväl
              privat som offentlig sektor.
            </seg>
            <seg n="b0e37ec5">
              Slutsatserna om förslagets samhällsekonomiska merkostnader pekar
              i olika riktningar när det gäller hur stor kostnaden kommer att
              bli. Det understryker vikten av att ha ett bättre underlag innan
              vi här i kammaren kan fatta ett beslut i frågan.
            </seg>
            <seg n="7674a01d">
              Innan ett väl underbyggt lagförslag om bristande tillgänglighet
              för funktionshindrade som diskrimineringsgrund kan läggas fram
              måste det kostnads- och intäktsbedömas på ett sätt som inkluderar
              såväl de samhällsekonomiska som de offentligfinansiella budgeteffekterna.
              Jag välkomnar därför att regeringen har tagit initiativ till att
              inom Regeringskansliet ytterligare utreda och komplettera beslutsunderlaget
              i fråga om bristande tillgänglighet. En av de frågor som diskuteras
              är huruvida bristande tillgänglighet enligt lag ska kunna utgöra
              grund för diskriminering.
            </seg>
            <seg n="1e997b17">
              För Kristdemokraterna är linjen att bristande tillgänglighet
              självklart ska vara grund för diskriminering. Beredningsarbetet
              i Regeringskansliet bör avvaktas. Det innebär inte att Kristdemokraterna
              inte är för förslagen. Vi har länge drivit frågan och fortsätter
              att göra det.
            </seg>
            <seg n="d00a612d">
              Sveriges Kommuner och Landsting avråder Sveriges riksdag att
              i nuläget bifalla motionerna. Om oppositionens förslag ska ha
              någon trovärdighet måste svar ges på hur stora kostnaderna är
              och vem som ska betala. Vi noterar att de flesta oppositionspartierna
              inte har anslagit en krona till detta i sina budgetar. En reform
              om ökad tillgänglighet är viktig den är mycket angelägen men att
              inte budgetera för ett utgiftspåverkande förslag som detta är
              att inte ta ekonomiskt ansvar.
            </seg>
            <seg n="c407327b">
              Vad Kristdemokraterna tycker och driver är inte otydligt. Vi
              kristdemokrater ger oss inte förrän pengarna är anslagna och beslutet
              är fattat. Vi tycker att det är självklart att samhället ska vara
              tillgängligt för alla.
            </seg>
            <seg n="7d4e2925">
              Alliansen har under sin regeringstid tillsammans gång efter gång
              funnit bra och gemensamma lösningar på olika frågor. I den reservation
              som finns kan man läsa att frågan om bristande tillgänglighet
              som diskrimineringsgrund är mycket angelägen för hela Alliansen.
              Kristdemokraterna som har drivit frågan under lång tid ser fram
              mot att en överenskommelse träffas på regeringsnivå efter att
              frågan om kostnaderna har utretts.
            </seg>
            <seg n="be8438bd">
              Herr talman! Vi vill inte lägga en dimridå av hopp för dem som
              har drivit frågan länge, utan att ha täckning för frågan i vår
              budget.
            </seg>
            <seg n="5330bc53">
              Ann-Christin Ahlberg sade tidigare i debatten att det är skillnad
              på att tala och att handla. Ann-Christin Ahlberg har talat här
              i kammaren i dag, men vi ser inte en krona i Socialdemokraternas
              budget.
            </seg>
          </u>
          <note n="86b1b4d6">
            Med det sagt, herr talman, och mot bakgrund av att regeringen
            redan bereder frågan om tillgänglighet, yrkar jag bifall till
            förslaget i utskottets betänkande i punkterna 16 och 816.
          </note>
          <note type="speaker" n="ddccc57f">
            Anf. 250 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-7" n="9477e300">
            <seg n="caa052c4">
              Herr talman! Andreas Carlson anklagar oss för att inte ta ett
              ekonomiskt ansvar. Jag tror att vi socialdemokrater har mer erfarenhet
              än ditt parti av att ta ekonomiskt ansvar, både i riksdagen och
              i regeringsställning.
            </seg>
            <seg n="7ee04f26">
              Såvitt jag vet har inte något av riksdagspartierna ännu lagt
              fram någon budget för nästa år. Lagen är faktiskt inte beslutad
              än. Budgettekniskt behöver ingen ha gjort det ännu. Om Andreas
              Carlson har läst vår text har han sett att vi skriver att det
              ska ske med ekonomiskt ansvar.
            </seg>
            <seg n="2387c8b0">
              Detta handlar om människor som du och jag. Det handlar om människor
              som vill umgås med kompisar och vänner. Det handlar om människor
              som vill gå på bio och gå ut och roa sig, kanske gå på krogen
              eller på ett dansställe. Det handlar om människor som du och jag
              som vill kunna gå och köpa sina egna kläder själva. Det handlar
              om människor som vill utöva fritidsaktiviteter som de tycker är
              roliga. Det handlar om människor som vill utbilda sig och kunna
              gå till ett arbete. Det handlar om människor som du och jag som
              vill kunna försörja sig och ha rätt att försörja sig.
            </seg>
            <seg n="d79da3c0">
              Vi måste göra något nu. De lagstiftningar som vi redan har de
              har inte gett tillräckligt resultat. Det här är bra för oss alla.
              Kostnaden är en god investering för framtiden. Mycket av detta
              måste vi göra ändå på grund av att vi får en äldre befolkning.
            </seg>
            <seg n="3746df7d">
              Det skapar nya jobb och goda arbetstillfällen. Vi kan alla vinna
              på detta, men speciellt de som i dag inte har rätt till hela vårt
              samhälle.
            </seg>
          </u>
          <note type="speaker" n="09ae6900">
            Anf. 251 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-41" n="b98185cc">
            <seg n="5dfdf059">
              Herr talman! Ann-Christin Ahlberg har rätt. Kristdemokraterna
              har inte lika lång erfarenhet av regeringsarbete som Socialdemokraterna.
              Socialdemokraterna har haft ansvaret för det här landets styrning
              under otroligt många år under de år som den här frågan har varit
              olöst. Jag tycker att Ann-Christin Ahlbergs inledande påstående
              ställer fler frågor tillbaka till henne själv än hon riktar till
              mig. Varför har inte Socialdemokraterna under den tid de hade
              möjlighet utnyttjat den erfarenhet som Ann-Christin Ahlberg slår
              sig för bröstet med i debatten i dag? Den erfarenheten hade kunnat
              användas på ett bättre sätt för de personer vi pratar om, de människor
              som Ann-Christin Ahlberg talar sig varm för och som vi alla anser
              måste prioriteras.
            </seg>
            <seg n="f5a22aa8">
              Jag vill fråga Ann-Christin Ahlberg om hon använder samma brandtal
              till sina vänner i SKL:s styrelse och arbetsutskott när Socialdemokraterna
              i SKL bestämt avråder från att det i morgon fattas beslut om att
              bifalla de motioner som föreligger här, detta med tanke på att
              man vill bereda frågan mer och beakta de kostnader som finns och
              de argument som alliansföreträdare använder i debatten i dag,
              inte för att skjuta på frågan, inte för att förlänga väntan men
              för att kunna säga till handikapprörelsen och de personer som
              är berörda: Vi tar er på allvar. Vi kommer att räkna på kostnaderna
              för att veta hur mycket pengar som behövs för att lösa denna fråga.
            </seg>
            <seg n="aeb8e11c">
              Vi ska inte ha ett högt tonläge och driva denna fråga utan att
              ha täckning för detta. Det gäller tidigare budgetar och budgetar
              som kanske kommer att komma.
            </seg>
          </u>
          <note type="speaker" n="466ebc88">
            Anf. 252 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-57cb2a7972777e0c-8" n="9477e300">
            <seg n="7aaceb49">
              Herr talman! Vi har i vår text skrivit att vi ska ta kostnaderna
              på största allvar. Men vi är också självkritiska när det gäller
              att vi inte har lyckats tillräckligt med de lagar som har funnits.
              Vi har varit med och stiftat dessa lagar. Om vi hade gjort som
              det var tänkt med dessa lagar hade vi kanske inte behövt gå ett
              steg längre.
            </seg>
            <seg n="b3c7f531">
              När vi senast hade regeringsmakten tillsatte vår ansvariga minister
              en utredning redan på den tiden. Den kom fram till ungefär samma
              sak som Hans Ytterberg har kommit fram till, nämligen att vi måste
              investera eftersom det är nödvändigt för framtiden. Men det är
              också nödvändigt för dem som är drabbade eller som inte har rätt
              till samhället fullt ut.
            </seg>
            <seg n="cdde2f10">
              Jag skulle kunna hålla precis samma tal för mina partikamrater,
              oavsett om de sitter i SKL eller i Sveriges riksdag. För mig handlar
              det om människor och om människors lika värde. Det handlar om
              att människor faktiskt ska ha rätt fullt ut. Det handlar nämligen
              om mänskliga rättigheter.
            </seg>
            <seg n="86e835c7">
              Om vi inte har lyckats trots att vi har haft dessa lagar och
              förordningar sedan 80-talet det är ca 30 år ska vi då bara sitta
              still i båten och låta det vara? Nej, det tycker inte vi socialdemokrater.
              Vi tycker att man måste gå lite längre. Det handlar om en investering
              för framtiden. Det handlar om en investering och ett bättre liv
              för de enskilda personerna. Men det handlar också om ett bättre
              samhälle för oss alla.
            </seg>
            <seg n="04651aee">
              Jag har tagit en rad olika exempel tidigare när det gäller sådant
              som vi själva kanske dagligen använder oss av och som vi tycker
              är fantastiskt bra att vi har. Varför kan vi inte utveckla det
              ännu mer? Detta kommer att vara en god investering. Jag är helt
              övertygad om det. Därför tycker jag att det är konstigt att allianspartierna
              inte röstar med oss när de säger att de egentligen håller med
              oss.
            </seg>
          </u>
          <note type="speaker" n="9844ba52">
            Anf. 253 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-42" n="b98185cc">
            <seg n="2b958c90">
              Herr talman! Jag upplevde inte att jag fick någon speciell fråga
              ställd till mig i denna replik. Jag kan då antingen utnyttja dessa
              två minuter för att tala om det som jag redan har sagt i kammarens
              talarstol eller förkorta debattiden. Men denna fråga tycker jag
              är så pass viktig, vilket Ann-Christin Ahlberg sade alldeles nyss.
              Vi kristdemokrater kommer inte, som jag sade i mitt anförande,
              att ge oss i kampen för att få igenom de förslag som vi har drivit
              och kommer att fortsätta att driva förrän pengar finns anslagna.
              Men då måste vi veta hur mycket pengar det ska vara. Det handlar
              inte om att sätta ett maxtak för vad det ska få kosta. Det handlar
              inte om vad det ska få kosta utan om hur mycket det kostar. Vi
              måste i budgeten ta ett ansvar för ekonomin. Det kan tyckas vara
              en perifer fråga i förhållande till de vinster som kan göras för
              den enskilde.
            </seg>
            <seg n="422eec00">
              Som Ann-Christin Ahlberg också säger här tycker jag att det är
              viktigt att ha dessa personers bästa för ögonen. Det är inte först
              och främst samhällsekonomiska kostnader eller vinster som vi ska
              diskutera utan vad det betyder för de enskilda personerna. Men
              för att lyckas genomföra det förslag som jag tror att vi gemensamt
              står bakom måste vi veta vad det kostar för att kunna anslå dessa
              medel. Därför välkomnar jag att regeringen fortsätter att ta fram
              ett underlag med tanke på att de utredningar och den promemoria
              som vi har att ta ställning till pekar på så vitt skilda kostnader.
              Därför välkomnar jag regeringens fortsatta arbete.
            </seg>
          </u>
          <note type="speaker" n="375bd9fe">
            Anf. 254 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-4" n="d99c3db4">
            <seg n="682603c9">
              Herr talman! Jag har arbetat professionellt med handikappfrågor
              i ca 40 år. Denna fråga har inte uttalat funnits med i 40 år.
              Men den har definitivt funnits med som ett hinder för människor
              med funktionsnedsättning. Efter att ha jobbat i så många år med
              detta är det lite tragiskt att stå här i riksdagen 2012 och behöva
              försvara detta, att försvara ett uttalande som vi vill ha och
              som inte bara går ut på att det ska handla om tillgänglighet utan
              att det ska handla om det nu och inte sedan.
            </seg>
            <seg n="85e86945">
              Jag blir lite brydd när jag hör att kollegan från Folkpartiet
              inte tror på ökade kostnader. Centerpartiet och Moderaterna tror
              på ökade kostnader.
            </seg>
            <seg n="0832fd34">
              Jag ställde i mitt anförande en fråga: Vad händer om det kostar
              mycket? Struntar ni då i att det är diskriminering?
            </seg>
            <seg n="048657fe">
              Sedan blev jag inte riktigt klok på det som uttalades här i det
              förra replikskiftet. Det talades om att det inte handlar om vad
              det ska få kosta utan om hur mycket det kostar. Jag förstod inte
              riktigt det. Jag ställer därför frågan: Har det någon betydelse
              vad det kan kosta?
            </seg>
          </u>
          <note type="speaker" n="34aab3d4">
            Anf. 255 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-43" n="b98185cc">
            <seg n="6af774e1">
              Herr talman! Jag bräcker nog inte dig, Agneta Luttropp med dina
              40 år. Jag kommer inte upp i det på ett tag.
            </seg>
            <seg n="93832af9">
              Men jag ska förtydliga lite grann. Jag sade att det inte handlar
              om att sätta ett tak för hur mycket det får kosta utan veta hur
              mycket det kostar för att kunna budgetera för det och för att
              kunna genomföra det. Det är det underlag som vi behöver för att
              kunna fatta ett beslut i Sveriges riksdag om att bristande tillgänglighet
              ska kunna vara diskriminering. Jag hoppades att det framgick.
              Annars får jag tacka för att jag fick en fråga så att jag hade
              möjlighet att förtydliga detta.
            </seg>
            <seg n="08b6f990">
              Kristdemokraterna tycker att detta är en mycket angelägen fråga.
              Jag kan dela Agneta Luttropps åsikt att det är tragiskt att vi
              i dag, 2012, inte har genomfört detta. Men för att kunna genomföra
              detta, Agneta Luttropp, måste vi veta hur mycket det kostar för
              att kunna föra in dessa pengar i våra budgetar för att sedan kunna
              genomföra det. Därför välkomnar jag regeringens arbete. I det
              arbetet är Kristdemokraterna aktiva för att få igenom detta. Som
              jag sade i mitt anförande har vi i Alliansen under de år som vi
              har styrt Sverige hittat bra och gemensamma ståndpunkter i flera
              komplicerade frågor. Denna fråga är så angelägen att jag förväntar
              mig att vi givetvis kommer att göra det här också.
            </seg>
          </u>
          <note type="speaker" n="42136dfd">
            Anf. 256 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-e6c7c6be49243754-5" n="d99c3db4">
            <seg n="ba83e5df">
              Herr talman! Jag tycker att det är tur att det finns partier
              som tycker att detta är viktigt nu så att det faktiskt blir genomfört
              så att handikapprörelsen inte behöver vänta längre.
            </seg>
            <seg n="8f9acf81">
              Det är egentligen det som är grunden. Handlar det verkligen om
              pengarna, eller är det någonting annat? Jag känner av dessa dimridåer
              lite grann som du talade om, Andreas Carlson. Finns det några
              dimridåer i fråga om detta från Kristdemokraterna?
            </seg>
          </u>
          <note type="speaker" n="397bd97c">
            Anf. 257 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-44" n="b98185cc">
            <seg n="b9940614">
              Herr talman! Om Agneta Luttropp upplever att det finns dimridåer
              kring Kristdemokraterna i denna fråga vill jag blåsa bort dem
              så fort som möjligt. Kristdemokraterna tycker att det är mycket
              angeläget att få detta genomfört nu, skulle vi gärna säga. Men,
              herr talman, som jag redan har sagt i mitt anförande, för att
              kunna fatta beslutet och för att kunna genomföra detta måste vi
              veta hur mycket pengar det rör sig om. Det handlar inte om att
              begränsa och sätta ett tak för hur mycket vi anser att det får
              kosta. Men för att kunna budgetera för detta, för att kunna genomföra
              detta och för att kunna visa handikapprörelsen, de personer som
              är drabbade men också hela samhället som berörs av denna fråga
              som vi har återkommit till flera gånger i debatten, måste vi veta
              detta.
            </seg>
            <seg n="0ae95fda">
              Vi kan ta beslut här som handlar om miljarder, vilket vi kan
              tycka att det är värt. Men vi måste veta detta för att kunna följa
              budgetlagen. Det kan låta torrt och tråkigt och som om vi skjuter
              på någonting annat. Men det handlar inte om dimridåer, Agneta
              Luttropp, utan det handlar om att ta ansvar och om att också ge
              ett klart och tydligt besked om att vi genomför det på riktigt
              och inte använder ett högt tonläge i debatten utan att ha anslagit
              medel för det i våra budgetar.
            </seg>
          </u>
          <note type="speaker" n="02c1620e">
            Anf. 258 JOSEFIN BRINK (V) replik:
          </note>
          <u who="josefin_brink_4d45f6" xml:id="i-7c9ba380dae69b19-3" n="7d5e23b6">
            <seg n="1210a264">
              Herr talman! Det blir en lite märklig debatt när regeringspartierna
              sinsemellan tolkar vad de faktiskt skriver i det här betänkandet
              och vad det egentligen handlar om helt olika.
            </seg>
            <seg n="85d8d11b">
              I sitt anförande sade Andreas Carlson att det var ekonomiskt
              lättsinnigt att skärpa kraven på fastighetsägare, tågföretag,
              skolor och butiksägare om man inte hade beräknat exakt vad det
              skulle kosta. Det kan jag tycka är lite stötande. Det är inte
              någon rättighet för de här aktörerna att diskriminera personer
              med funktionsnedsättningar. Det handlar om grundläggande rättigheter,
              och det är vi överens om i tal. På sikt är det också rimligen
              en stor samhällsekonomisk vinst om skolan, arbetslivet och andra
              offentliga lokaler och nyttigheter görs tillgängliga för fler.
            </seg>
            <seg n="275a5626">
              Sedan säger Andreas Carlson att det egentligen bara är en fråga
              om att kunna budgetera för detta. Det inte en fråga om det blir
              för dyrt eller ej. Det handlar bara om att räkna ut hur mycket
              det ska kosta. Det uppfattar jag som en helt annan bild än den
              som exempelvis har framförts av Moderaterna, men det är bra. Jag
              ska inte lasta Andreas Carlson för vad andra har sagt. Det är
              jättebra att Kristdemokraterna har den inställningen.
            </seg>
            <seg n="2f6f3e95">
              I morgon kommer det att fattas beslut om det här. Det kommer
              att finnas ett riksdagsbeslut i morgon där en majoritet faktiskt
              har beslutat att en sådan här lagstiftning ska genomföras. Då
              är nästa fråga: Hur lång tid kommer det att ta? Vad kommer Kristdemokraterna
              att göra för att se till att detta blir gjort så att det inte
              bara fortsätter att vara fagert tal under resten av den här mandatperioden?
            </seg>
          </u>
          <note type="speaker" n="b45708c5">
            Anf. 259 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-45" n="b98185cc">
            <seg n="3dc6166c">
              Herr talman! Jag kan börja med att svara på den sista frågan
              först. Kristdemokraterna kommer att fortsätta att driva frågan.
              Det pågår ett beredningsarbete i Regeringskansliet. Där är Kristdemokraterna
              aktiva för att detta ska genomföras. Vi tycker att bristande tillgänglighet
              är ett hinder, precis som jag har sagt. Det ska vara en lagstiftning
              mot diskriminering när det gäller bristande tillgänglighet.
            </seg>
            <seg n="233eb405">
              Josefin Brink får tolka mig i förhållande till mina allianskolleger
              om hon vill. Jag kan passa på att tolka Josefin Brink i förhållande
              till hennes kolleger i oppositionen. Som jag har förstått det
              är Josefin Brink den enda som i dag har pengar i sin budget för
              att genomföra de satsningar som hon har talat om här i kammaren.
              Det hedrar Josefin Brink, men min fråga tillbaka blir: Vem ska
              du genomföra det med om du inte har vänner på din sida som kommer
              att backa upp dig i sina respektive budgetar?
            </seg>
            <seg n="f20eb0fe">
              Låt mig återgå till beslutet i morgon. Det kommer av allt att
              döma att bli ett tillkännagivande. I så fall får regeringen ta
              hänsyn till det och fortsätta det arbete som Kristdemokraterna
              är med och driver i regeringsarbetet i dag. Man får följa riksdagens
              beslut. Det är så man gör när man sitter i regeringsställning
              och får ett tillkännagivande emot sig.
            </seg>
          </u>
          <note type="speaker" n="4f0a2355">
            Anf. 260 JOSEFIN BRINK (V) replik:
          </note>
          <u who="josefin_brink_4d45f6" xml:id="i-7c9ba380dae69b19-4" n="7d5e23b6">
            <seg n="a36b837b">
              Herr talman! Nu blir jag faktiskt riktigt orolig. Jag får frågan
              hur Vänsterpartiet har tänkt att genomföra det här beslutet. Vänsterpartiet
              kommer dess värre inte att vara de som genomför det här beslutet,
              utan det är Kristdemokraterna tillsammans med alliansregeringen
              som kommer att genomföra det såvida inte den där lilla passningen
              betyder att det inte blir någonting den här mandatperioden och
              att vi får ta över den frågan när vi har vunnit valet 2014.
            </seg>
            <seg n="74514ba5">
              Vi kommer att fatta det här beslutet i morgon. Min och riksdagsmajoritetens
              bestämda uppfattning är att det här beslutet ska genomföras skyndsamt,
              det vill säga av nuvarande regering. Det är Andreas Carlson och
              hans kamrater som måste berätta hur ni har tänkt att genomföra
              det här förslaget.
            </seg>
            <seg n="03977e75">
              Nu kommer ni att sätta er i förhandlingar, om ni inte redan har
              börjat, om budgeten till hösten. Jag undrar om Kristdemokraterna
              kommer att driva kravet att det ska in någon typ av stimulanser.
              Vi har till exempel lagt fram ett förslag som ni hemskt gärna
              får använda er av. Öronmärk en del av pengarna från ROT-avdraget
              och använd dem till att göra samhället tillgängligt! Det förloras
              inga jobb och ingen fart i byggsektorn över huvud taget. Man flyttar
              bara pengarna från en verksamhet till en annan. Man kan välja
              att prioritera privatpersoners bostäder, inget ont i det, men
              i det här fallet är det kanske lite mer angeläget att genomföra
              en grundläggande demokratisatsning.
            </seg>
            <seg n="9243ceb4">
              Det förslaget får ni hemskt gärna låna, men ni kan ju ha andra
              idéer för all del. Frågan kvarstår: Hur tänker Kristdemokraterna
              se till att det här beslutet blir genomfört? Andreas Carlson säger
              ju att Kristdemokraterna verkligen vill att det ska genomföras.
            </seg>
          </u>
          <note type="speaker" n="a608d685">
            Anf. 261 ANDREAS CARLSON (KD) replik:
          </note>
          <u who="unknown" xml:id="i-3c3c605b6a0b0285-46" n="b98185cc">
            <seg n="611ac36b">
              Herr talman! Josefin Brink pekar på att jag med mitt ordval kan
              uppfattas så att jag inte vet om att det är Alliansen som sitter
              i regeringsställning. I så fall ber jag om ursäkt. Det är givetvis
              så att Kristdemokraterna utgör regeringen tillsammans med övriga
              allianspartier.
            </seg>
            <seg n="13ea80ac">
              Det jag menar är att det kan tyckas lite märkligt i debatten
              när Josefin Brinks kolleger i oppositionen inte har varit lika
              kreativa som Josefin Brink och tagit fram förslag på hur regeringen
              skulle kunna genomföra detta.
            </seg>
            <seg n="a1112b30">
              Josefin Brink erbjuder nu Vänsterpartiets förslag till regeringen.
              Jag tittar på mina allianskolleger här i kammaren. Vi får väl
              läsa Josefin Brinks förslag lite noggrannare. Jag är också medveten
              om att det pågår ett aktivt arbete i regeringen för att hitta
              förslag för att genomföra detta. Regeringen bereder frågan redan
              i dagsläget.
            </seg>
            <seg n="b2d85592">
              Efter beslutet i morgon får vi fortsätta. Blir det ett tillkännagivande
              här i Sveriges riksdag får regeringen förhålla sig till det. Kristdemokraterna
              tycker att det är en mycket angelägen fråga att se till att bristande
              tillgänglighet blir diskriminering.
            </seg>
          </u>
          <note type="speaker" n="e23ca890">
            Anf. 262 LENNART AXELSSON (S):
          </note>
          <u who="lennart_axelsson_204029" xml:id="i-657867760c33831f-0" n="e9e64080" next="i-fdf31f81a33ecef2-0">
            <seg n="68dc098d">
              Herr talman! Det har varit spännande att ha fått vara med och
              lyssna på den här debatten. Jag sitter normalt i socialutskottet.
              Det finns två skäl till att jag valde att anmäla mig till den
              här debatten. Jag har skrivit en av de motioner som ser ut att
              kunna bifallas i morgon, men den kanske viktigaste anledningen
              är att all funktionshinderspolitik i någon mening handlar om tillgänglighet
              eller kanske ännu bättre beskrivet bristen på tillgänglighet.
              För många människor betyder den bristen att de inte får samma
              möjligheter som andra att få tillgång till samhällets olika områden,
              oavsett om det handlar om skolan, jobbet eller fritiden.
            </seg>
            <seg n="6bcba70e">
              Det har också varit intressant att göra jämförelser med de debatter
              som vi har i socialutskottet. Nu har den ena efter den andra av
              borgerliga företrädare gått upp i talarstolen och vridit sig som
              maskar över att samtidigt som man vill tala om att man står för
              att det ska bli inskrivet i diskrimineringslagen har de någonstans
              fått sig tillsagt att de absolut inte får gå med på detta.
            </seg>
            <seg n="eae33dc6">
              Jag vill gärna tro att en stor del av dem som engagerar sig i
              de här frågorna ser behovet av den här lagstiftningsförändringen
              och till och med skulle kunna tänka sig att ställa upp bakom de
              motioner som vi har skrivit. Men vi vet att det finns krafter
              inom regeringen som inte godtar att man driver på i den här frågan.
              Det är sorgligt, men det är det faktum som har framkommit under
              alla år som det här har pågått.
            </seg>
            <seg n="18ace5cf">
              Som ledamot i riksdagens socialutskott får jag ofta vara med
              och debattera frågor som dessa i många olika sammanhang. Nästan
              alltid säger samtliga företrädare för borgerliga partier att de
              jättegärna vill att det blir en lagstiftning så fort som möjligt.
              Jag läste i protokollet om debatten om vårt senaste betänkande.
              Jag skrev upp fyra citat från borgerliga ledamöter som jag tänkte
              läsa.
            </seg>
            <seg n="8164234e">
              Ja, min absoluta övertygelse är att alliansregeringen ska presentera
              ett förslag så att brister i tillgänglighet ska vara grund för
              diskriminering. Det sade Kenneth Johansson, centerpartist och
              ordförande i utskottet.
            </seg>
            <seg n="9523f7f4">
              Det är precis som det har beskrivits tidigare av Kenneth Johansson
              att vi jobbar intensivt på att få till stånd en sådan här lagstiftning.
              Det sade Margareta B Kjellin från Moderaterna i ett inlägg. I
              ett annat sade hon: Självklart är det en prioriterad fråga!
            </seg>
            <seg n="d7f0563e">
              Vi i Folkpartiet anser att det är en självklarhet att bristande
              tillgänglighet ska ses som diskriminering. Det sade Maria Lundqvist-Brömster,
              Folkpartiet.
            </seg>
            <seg n="d0e0fb69">
              När det gäller tillgänglighet står Kristdemokraterna bakom ambitionen
              och inriktningen att tillgänglighet ska gå under diskrimineringslagen.
              Det sade Roland Utbult från Kristdemokraterna.
            </seg>
            <seg n="c07df1a1">
              Trots alla dessa storvulna löften händer ingenting. Ansvarigt
              statsråd Erik Ullenhag har aldrig haft något annat svar på frågan
              än att den för närvarande bereds i Regeringskansliet. Det faktum
              att den borgerliga regeringen trots löften från företrädare för
              samtliga borgerliga partier om en snar lagstiftning ännu inte
              ens förvarnat om att en proposition kommer att läggas fram kan
              inte annat än beklagas.
            </seg>
            <seg n="a857704f">
              Nu kan vi inte vänta längre på att regeringen ska försöka komma
              överens. Vi är skyldiga den samlade funktionshindersrörelsen att
              komma till skott och i lag fastslå att bristande tillgänglighet
              faktiskt är diskriminerande. Något annat skulle vara ett slag
              i ansiktet på alla människor som dagligen och handgripligen ställs
              inför dessa problem. Det kan inte betraktas som annat än väldigt
              anmärkningsvärt att samtliga borgerliga ledamöter i arbetsmarknadsutskottet
              nu går emot ett förslag som deras respektive partier säger sig
              stå bakom.
            </seg>
            <seg n="b38ab638">
              De argument jag har hört i debatten här handlar till sina största
              delar, även om det inte är till alla delar, just om ekonomi. Jag
              måste säga att jag inte riktigt begriper om det är så att de borgerliga
              ledamöterna inte har läst majoritetens betänkandetext. Man kan
              väl inte på något sätt betrakta de beskrivningar som står där
              om att man ska ta hänsyn till samhällsekonomiska konsekvenser
              som mindre än hängslen och livrem.
            </seg>
            <seg n="6c8a8951">
              Ni borde alltså verkligen ta möjligheten att faktiskt bli av
              med denna fråga som hänger över en stor del av er det är jag helt
              säker på som något ni skulle vilja krypa undan snabbt som tusan.
              Ni borde hjälpa till att få igenom denna lagstiftning som för
              många skulle innebära en väldigt stor förändring i deras liv.
            </seg>
            <seg n="90e3f018">
              Dessutom har vi regeringens departementspromemoria Bortom fagert
              tal , som många har pratat om förut. Jag har sagt till ministrarna
              vid flera tillfällen att det kanske är dags att ta bort detta
              från regeringens hemsida, men senast i dag tittade jag i den lättlästa
              delen den är naturligtvis utmärkt om man har funktionsnedsättningar
              och där står det att lagstiftningen kommer att träda i kraft den
              1 juli 2012. Eftersom det fortfarande står där är det väl en ambition
              från regeringen att det ska vara så. Då är det bråttom, och då
              kanske det är lika bra att ni hakar på så att vi möjligtvis hinner
              få igenom detta så att det kan genomföras till den 1 juli. Det
              vill ni ju tydligen själva att det ska.
            </seg>
            <seg n="cbe6a499">
              Man kan dock konstatera att alla de löften som har utfästs i
              alla möjliga och omöjliga sammanhang inte har varit vatten värda.
              Det har även denna debatt visat. Jag känner mig stolt över att
              en majoritet i riksdagen nu visar att man har tröttnat på regeringens
              handlingsförlamning och därför föreslår bifall till min och flera
              andras motioner om att göra brist på tillgänglighet till en grund
              för diskriminering.
            </seg>
          </u>
          <note n="5e43c8eb">
            Jag vill yrka bifall till förslaget i betänkandet under punkt
            7.
          </note>
          <u who="lennart_axelsson_204029" xml:id="i-fdf31f81a33ecef2-0" n="e9e64080" prev="i-657867760c33831f-0">
            <seg n="3b455b30">
              Jag vill dock innan jag slutar också tala om att det i morgon
              kommer att vara ett seminarium anordnat av HSO och DHR, där man
              presenterar en utredning som enligt de uppgifter jag har fått
              kommer att visa att det faktiskt kommer att innebära en samhällsekonomisk
              vinst om vi genomför denna lagstiftning så snart som möjligt.
              Det kanske kan lugna era bekymrade pannor en aning om ni får veta
              att det inte bara kommer att gynna väldigt många människor utan
              också kan gynna samhällsekonomin. Det är väl fantastiskt om vi
              kan få båda dessa saker på en gång.
            </seg>
            <seg n="787a1d23">
              (Applåder)
            </seg>
          </u>
          <note type="speaker" n="a21e16e7">
            Anf. 263 PENILLA GUNTHER (KD):
          </note>
          <u who="penilla_gunther_370076" xml:id="i-7f17c52bf80cc461-0" n="bf4c9a84">
            <seg n="87915a04">
              Herr talman! Det känns ovanligt passande att säga att jag har
              på fötterna när jag i dag står i talarstolen och ska tala om just
              tillgänglighet. Jag bröt nämligen foten för tre veckor sedan.
              Även om det är en marginell och väldigt tillfällig funktionsnedsättning
              har jag fått prova på en hel del kring detta med att testa assistans
              på SJ, flygplatser och så vidare. Det är väldigt spännande på
              många sätt att få se reaktioner på och attityder till bara en
              sådan liten sak.
            </seg>
            <seg n="3b134fd0">
              Nu är det inte så att jag saknar erfarenhet av detta i övrigt,
              i och för sig. Jag har fått prova på att gå med rullator, och
              jag har åkt rullstol och använt kryckor under olika perioder i
              livet. När jag flyttar måste jag alltid se till att det finns
              tillgänglighet ifall jag skulle behöva det på något sätt framöver.
              Det har varit mer eller mindre synliga åkommor, som i sig ofta
              röner sympati, medkänsla och förståelse.
            </seg>
            <seg n="9ce527b0">
              Det jag dock vill föra fram i denna debatt och som jag har hört
              väldigt lite om är de många funktionsnedsättningar som inte syns
              eller är så allmänt kända att sympati automatiskt uppstår. Där
              kan nämnas allergier, som kanske inte syns förrän den allergiska
              reaktionen faktiskt uppstår. Det kan vara överkänslighet mot el
              eller dofter. Man kan ha hörselskador, synskador och inte minst
              psykiska eller neurologiska funktionsnedsättningar.
            </seg>
            <seg n="26d6a359">
              Debatten om tillgänglighet har alltså mest handlat om de synliga
              hinder som finns i samhället, och att de är många förnekar jag
              inte alls. Att offentliga lokaler inte är funktionella för till
              exempel personer i rullstol är helt oacceptabelt. Jag var på besök
              i en kommun häromveckan där man berättade om en lokal politiker
              som blivit invald i kommunfullmäktige. Det fanns ingen ramp och
              inga dörröppnare. Det fanns ingenting, så personen i fråga kunde
              inte komma in och utöva sin demokratiska rättighet. Ska demokratin
              fungera måste det offentliga naturligtvis gå före i både attitydförändringar
              och praktiska investeringar.
            </seg>
            <seg n="b92e2282">
              För att de osynliga funktionshindren ska få uppmärksamhet krävs
              kunskap och öppenhet om vad dessa funktionsnedsättningar faktiskt
              innebär. Det kan handla om ljudnivå, ljussättning och klara, tydliga
              regler på arbetsplatsen eller i skolan om vilka livsmedel som
              är okej att ha med sig eller förvara i det gemensamma kylskåpet
              i fikarummet. Allting kostar alltså inte pengar, utan det handlar
              om attityder. Det handlar kanske också om att man får göra en
              viss ansträngning för sina medmänniskor.
            </seg>
            <seg n="80beef95">
              Det finns alltså bland dessa grupper också en mängd människor
              som inte företräds av handikapprörelsen. Det är människor som
              inte kan tala för egen del, och där måste vi som politiker faktiskt
              vara de som gör det för dessa människor.
            </seg>
            <seg n="9f1e26e3">
              I den kristdemokratiska politiken ska alla utifrån sina egna
              villkor ha rätt till full delaktighet i samhället och jämlika
              levnadsvillkor. För att uppnå detta mål måste politiken naturligtvis
              fokusera på att förbättra tillgängligheten, utbildningsmöjligheter
              och förankringen på arbetsmarknaden. Jag har sagt det så många
              gånger, och jag kommer att fortsätta att göra det: Vi vill se
              inte minst en jobbpolitik där alla behövs och får möjlighet att
              jobba till hundra procent av sin förmåga.
            </seg>
            <seg n="e6e5fe1a">
              Jag vill också under mina sista sekunder i talarstolen påminna
              om Agenda 22. Det är ett ansvar alla kommuner och landsting har
              att jobba med och som SKL antog på sin kongress redan 1999 utifrån
              en motion som jag skrev.
            </seg>
            <seg n="787a1d23">
              (Applåder)
            </seg>
          </u>
          <note type="speaker" n="c8b7d51e">
            Anf. 264 EVA OLOFSSON (V):
          </note>
          <u who="eva_olofsson_7c489a" xml:id="i-ab83101a90e805b6-0" n="5d5d4eb0">
            <seg n="6f1dfe07">
              Herr talman! Min kamrat från Miljöpartiet sade lite ironiskt
              att funktionshindersrörelsen hade haft tålamod. Jag skulle vilja
              säga att det tålamodet är slut för länge sedan. Det tog slut för
              tio år sedan när tillgänglighetsmarscherna startade, när människor
              gick ut och krävde sina rättigheter.
            </seg>
            <seg n="59c6418e">
              Tillgänglighetsmarscherna har nu hållits i tio år. Jag vet inte
              hur många av er som gick med och hörde de tal som hölls i Helsingfors
              och Göteborg. Jag kan säga att ilskan och besvikelsen var stor
              över att inget hänt, över att politiker står och pratar om medborgarrättigheter,
              om att det är en viktig demokratisk fråga och om grundläggande
              mänskliga rättigheter men inte tar de orden på så stort allvar
              att de går till handling.
            </seg>
            <seg n="c10c2c49">
              Menar vi något när vi säger detta måste vi naturligtvis se till
              att vi får ett tillgängligt samhälle och att bristande tillgänglighet
              blir en diskrimineringsgrund i lagstiftningen. Demokratiska frågor
              och grundläggande mänskliga rättigheter är något mycket allvarligt.
              Vi måste rätta till brister som utestänger människor, som hindrar
              människor från att leva det liv de vill leva, från att leva självständigt,
              från att leva som alla andra.
            </seg>
            <seg n="c090e33f">
              Varje torsdag står DHR och tio andra funktionshindersorganisationer
              utanför Rosenbad för att påminna alla ministrar om att frågan
              har legat i byrålådan alldeles för länge. I morgon står man där
              för 27:e gången, och man kommer att säga att det är 573 dagar
              sedan remisstiden gick ut för utredningen Bortom fagert tal .
              Jag hoppas verkligen att namnet på den utredningen inte blir ett
              skämt utan att det faktiskt händer något bortom det fagra talet.
            </seg>
            <seg n="8a63bb3b">
              Jag blir ganska konfunderad över Moderaternas debattör Gustav
              Nilsson. Han pratar också om grundläggande mänskliga rättigheter.
              Men sedan säger han att kommunerna kanske ska göra något, och
              gör de inte något så är det nog fråga om att vi ska göra något
              på central lagstiftningsnivå. Jag förstår inte det synsättet.
              Anser man att det är grundläggande mänskliga rättigheter behöver
              man också göra en lagstiftning som kommer till rätta med de brister
              vi har när det gäller tillgänglighet. Som sades här tidigare:
              Kostar det för kommunerna att rätta till detta själva kostar det
              väl lika mycket som att man får en lagstiftning som ser till att
              de här frågorna rullar på.
            </seg>
            <seg n="d2f40172">
              Jag har väldigt svårt att förstå SKL:s inställning. Vi har en
              stor diskussion i dag om att många fler människor kommer att kräva
              ett tillgängligt samhälle framöver på grund av att fler kommer
              att vara i hög ålder. Vi måste planera ett tillgängligt samhälle,
              så att vi inte får ökade kostnader när det gäller hemtjänst och
              färdtjänst eller får människor som sitter inlåsta i sina hem.
              Om inte vi planerar det tillgängliga samhället nu kommer vi att
              få stora kostnader framöver.
            </seg>
            <seg n="c1bb0f45">
              Jag vill personligen bjuda in Gustav Nilsson till seminariet
              i morgon. Det är överfullt, men jag kliver gärna ut och låter
              dig vara där och lyssna.
            </seg>
            <seg n="ee9da624">
              Vi måste nu se till att gå från ord till handling. Vänsterpartiet
              gör det. Vi prioriterar detta, och vi kommer inte att ge oss.
              Riksdagen kommer att fatta ett beslut. Nu är det upp till regeringen
              att bevisa att man menar något med allt det man har sagt.
            </seg>
          </u>
          <note n="a91f0f2b">
            Överläggningen var härmed avslutad.
          </note>
          <note n="addc969a">
            21 § Bordläggning och beslut om förlängd motionstid
          </note>
          <note n="5dd03893">
            Anmäldes och bordlades
          </note>
          <note n="87dd2ea9">
            Kammaren biföll talmannens förslag att motionstiden för denna
            proposition och dessa skrivelser skulle förlängas till onsdagen
            den 26 september.
          </note>
          <note n="87b464ff">
            22 § Anmälan om interpellationer
          </note>
          <note n="075e2b12">
            Anmäldes att följande interpellationer framställts
          </note>
          <note n="c6a6bb78">
            den 13 juni
          </note>
          <note n="600a6684">
            Hillevi Larsson
          </note>
          <note n="d058866c">
            Peter Persson
          </note>
          <note n="d058866c">
            Peter Persson
          </note>
          <note n="a21985b0">
            Interpellationerna redovisas i bilaga som fogats till riksdagens
            snabbprotokoll tisdagen den 19 juni.
          </note>
          <note n="b8fb1b46">
            23 § Anmälan om frågor för skriftliga svar
          </note>
          <note n="d11b47e2">
            Anmäldes att följande frågor för skriftliga svar framställts
          </note>
          <note n="c6a6bb78">
            den 13 juni
          </note>
          <note n="c9a1472a">
            Amineh Kakabaveh
          </note>
          <note n="33edd236">
            Anna Wallén
          </note>
          <note n="7f37f96d">
            Louise Malmström
          </note>
          <note n="20236b19">
            Thomas Strand
          </note>
          <note n="0e44b3df">
            Carina Herrstedt
          </note>
          <note n="b2d38c0a">
            Josefin Brink
          </note>
          <note n="e6406a4a">
            Nina Lundström
          </note>
          <note n="1ec97e85">
            Frågorna redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note n="60bfff49">
            24 § Anmälan om skriftliga svar på frågor
          </note>
          <note n="136feb52">
            Anmäldes att skriftliga svar på följande frågor inkommit
          </note>
          <note n="c6a6bb78">
            den 13 juni
          </note>
          <note n="b9a5c4e3">
            Peter Hultqvist
          </note>
          <note n="76fed830">
            Jabar Amin
          </note>
          <note n="c9a1472a">
            Amineh Kakabaveh
          </note>
          <note n="1b6d02a3">
            Leif Pettersson
          </note>
          <note n="f1ff7d05">
            Matilda Ernkrans
          </note>
          <note n="63981ed3">
            Shadiye Heydari
          </note>
          <note n="eb09a78d">
            Fredrik Olovsson
          </note>
          <note n="7f37f96d">
            Louise Malmström
          </note>
          <note n="bea2de10">
            Isak From
          </note>
          <note n="bea2de10">
            Isak From
          </note>
          <note n="d058866c">
            Peter Persson
          </note>
          <note n="a9107020">
            Jasenko Omanovic
          </note>
          <note n="c9d43c90">
            Gunvor G Ericson
          </note>
          <note n="a3e0b8fe">
            Christer Engelhardt
          </note>
          <note n="a650d0a1">
            Kerstin Engle
          </note>
          <note n="eb09a78d">
            Fredrik Olovsson
          </note>
          <note n="eb09a78d">
            Fredrik Olovsson
          </note>
          <note n="ca1202fc">
            Johan Löfstrand
          </note>
          <note n="a9107020">
            Jasenko Omanovic
          </note>
          <note n="a650d0a1">
            Kerstin Engle
          </note>
          <note n="5b91e584">
            Jens Holm
          </note>
          <note n="a650d0a1">
            Kerstin Engle
          </note>
          <note n="a3e0b8fe">
            Christer Engelhardt
          </note>
          <note n="175808a0">
            Svaren redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note n="cfca251f">
            25 § Kammaren åtskildes kl. 22.34.
          </note>
          <note n="09e7fa7f">
            Förhandlingarna leddes
          </note>
          <note n="3bc4d48c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
