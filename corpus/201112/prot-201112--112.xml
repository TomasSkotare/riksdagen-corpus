<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--112</head>
          <docDate when="2011-05-10">2011-05-10</docDate>
        </div>
      </front>
      <body>
        <div>
          <note n="fc6616af">
            ﻿
          </note>
          <note n="1dae62f2">
            Riksdagens protokoll
          </note>
          <note n="8df47294">
            2011/12:112
          </note>
          <note type="date" n="fa388094">
            Torsdagen den 10 maj
          </note>
          <note n="6aa7b611">
            Kl. 12:00 - 19:53
          </note>
          <note n="10b06a9e">
            1 § Beslut om ärende som slutdebatterats den 9 maj
          </note>
          <note n="17c176f1">
            2 § Justering av protokoll
          </note>
          <note n="aebe2810">
            Justerades protokollet för den 4 maj.
          </note>
          <note n="3f817045">
            3 § Anmälan om fördröjda svar på interpellationer
          </note>
          <note n="f37b2cca">
            Till riksdagen hade inkommit följande skrivelser:
          </note>
          <note n="2157b7ae">
            Interpellation 2011/12:349
          </note>
          <note n="22adb09a">
            Interpellation 2011/12:349 Tillgång till dator och telefon vid
            rättspsykiatrisk vård
          </note>
          <note n="554dc1ee">
            Interpellationen kommer att besvaras den 29 maj.
          </note>
          <note n="9ca33e23">
            Skälet till dröjsmålet är redan inbokade engagemang.
          </note>
          <note n="97a61e8e">
            Marianne Jenryd
          </note>
          <note n="9ea71653">
            Interpellation 2011/12:352
          </note>
          <note n="4be2f7c1">
            Interpellation 2011/12:352 Det folkliga upproret i Bahrain
          </note>
          <note n="bb45c26d">
            Interpellationen kommer att besvaras tisdagen den 29 maj 2012.
          </note>
          <note n="03430f94">
            Skälet till dröjsmålet är resor.
          </note>
          <note n="6f25967e">
            Carl Bildt
          </note>
          <note n="e7cb8d04">
            4 § Hänvisning av ärende till utskott
          </note>
          <note n="c4e951ef">
            Föredrogs och hänvisades
          </note>
          <note n="4582b8f4">
            5 § De brottsbekämpande myndigheternas tillgång till uppgifter
            om elektronisk kommunikation
          </note>
          <note n="d42685cb">
            Föredrogs
          </note>
          <note type="speaker" n="14a85b8d">
            Anf. 1 ELIN LUNDGREN (S):
          </note>
          <u who="elin_lundgren_62373a" xml:id="i-299c7bc2e1ab4383-0" n="5dff48df">
            <seg n="1ec6ad7b">
              Herr talman! I dag debatterar vi de brottsbekämpande myndigheternas
              tillgång till uppgifter om elektronisk kommunikation. I våras
              tog vi ett beslut som innebär att trafikdata måste sparas för
              brottsbekämpande ändamål. Det var ett viktigt beslut som säkerställer
              polisens möjlighet att bekämpa grova brott som mord, våldtäkt,
              misshandel och narkotikabrott.
            </seg>
            <seg n="322eed69">
              Dagens lagstiftningsförslag innebär att reglerna för när polisen
              ska få hämta ut dessa uppgifter reformeras. Genom det förslag
              som är föremål för denna debatt skapas en enhetligare och bättre
              lagstiftning än den som gäller nu. Kontrollen förbättras genom
              ökad insyn av Säkint, Säkerhets- och integritetsskyddsnämnden.
            </seg>
            <seg n="be3c979f">
              Ärendet består av flera olika delförslag. Ett av dem är att korrigera
              terminologin för att anpassa den till nutid. Hemlig teleavlyssning
              och hemlig teleövervakning föreslår man ska benämnas hemlig avlyssning
              av elektronisk kommunikation och hemlig övervakning av elektronisk
              kommunikation. Det är kanske en av de minst uppmärksammade delarna
              i förslaget.
            </seg>
            <seg n="2c8ec7a5">
              En annan del handlar om hur och när polisen och andra brottsbekämpande
              myndigheter i Sverige ska kunna ta del av information om elektronisk
              kommunikation. Förslaget innebär att polisen får bättre redskap
              för att kunna identifiera de personer som ligger bakom allvarliga
              brott.
            </seg>
            <seg n="083f8690">
              Ett av förslagen handlar om möjligheten att i vissa fall använda
              kommunikationsuppgifter utan att det finns en särskild person
              misstänkt.
            </seg>
            <seg n="8c2ad8e5">
              Kommunikationsuppgifter kan hämtas ut och användas som bitar
              i det pussel som läggs i utredningen av allvarliga brott för att
              identifiera de personer som varit inblandade i kriminalitet. På
              så sätt kan oskyldiga avskrivas.
            </seg>
            <seg n="b198a6b1">
              Att ha tillgång till uppgifter i ett tidigt skede av en utredning
              kan vara avgörande för att kunna lösa brottet.
            </seg>
            <seg n="d8e323ff">
              Tillstånd ska ges av domstol, men i somliga fall kan det behöva
              gå lite snabbare då människor som begår grova brott till exempel
              ofta byter mobiler och kontantkort. Då ska en åklagare i stället
              kunna besluta om det. Det måste dock prövas i domstol efteråt
              så att det inte kan missbrukas i jakten på grova brottslingar.
              Har det saknats skäl till åtgärden får uppgifterna inte användas
              till nackdel för den som omfattas av utredningen.
            </seg>
            <seg n="d61cd113">
              Förslag finns också att ändra lagen om elektronisk kommunikation
              så att det ska finnas möjlighet för polisen att få ut abonnentuppgifter
              för brott som begås via internet och som är svåra att bekämpa
              i dag men som kan få allvarliga konsekvenser för dem som drabbas.
              Det gäller framför allt gromning, mobbning eller annan kränkning
              av unga som sker på nätet.
            </seg>
            <seg n="204541d4">
              Gromning är beteckningen för när vuxna tar kontakt med barn på
              nätet i syfte att utnyttja barnen sexuellt. Gromning är förbjudet
              i Sverige sedan den 1 juli 2009, och den som döms för det får
              böter eller upp till ett års fängelse.
            </seg>
            <seg n="46ce7696">
              Vi anser att förslagen är väl avvägda utifrån den situation vi
              har i dag. Polisen får ofta med rätta kritik för en dålig brottsuppklarning.
              Förra året klarade rättsväsendet upp 16 procent av de anmälda
              brotten och året innan, 2010, 1 procentenhet mindre. Vi vill se
              bättre resultat än så.
            </seg>
            <seg n="4780f993">
              Den utveckling som har varit i samhället har bidragit till att
              polisen har halkat efter när det gäller möjligheterna till brottsbekämpning.
              Att brottslingar använder mobiler och andra telefoner är inget
              nytt; det har de kriminella gjort länge. Lika länge har polisen
              kunnat hämta ut trafikuppgifter, men tekniken utvecklas och i
              dag förekommer mycket brottslighet också på internet. Det är helt
              naturligt att de kriminella använder sig av den tekniska utvecklingen.
              Därför måste också polisens verktyg utvecklas i takt med brottslighetens
              utveckling.
            </seg>
            <seg n="d422d35f">
              Ibland sägs det att de kriminella inte är så dumma att de avslöjar
              brott på telefon eller internet och att det därför skulle vara
              meningslöst att ge polisen utökade resurser. Det stämmer inte.
              Brottslingarna är som tur är inte så smarta som man kan tro, och
              därför är det viktigt att polisen har tillgång till trafikdata.
              Även om brott inte alla gånger planeras eller sköts på till exempel
              telefon kan uppgifterna från kommunikationen vara viktiga när
              det handlar om att lösa brott.
            </seg>
            <seg n="6a98d935">
              Offren för kriminalitet förtjänar att få upprättelse. En del
              av det handlar om att förövaren får sin påföljd. För att det ska
              vara möjligt måste vi först sätta dit förövaren. Det finns många
              exempel på kriminella handlingar där uppgifter från elektronisk
              kommunikation har varit en avgörande del för att kunna lösa fallet.
            </seg>
            <seg n="a2b8c7af">
              Fall som klaras upp tar inte ifrån brottsoffret den smärta som
              han eller hon har råkat ut för, men känslan av att förövaren inte
              kom undan kan lindra en aning.
            </seg>
            <seg n="f97f5306">
              Socialdemokraterna anser att vi är skyldiga att ge polisen väl
              avvägda metoder för att kunna hålla jämna steg med de kriminella.
            </seg>
            <seg n="45b1fb4b">
              En del av förslaget handlar om operatörers skyldighet att lämna
              ut lokaliseringsuppgifter som inte är kopplade till kommunikation.
              Det är för att kunna efterforska personer som har försvunnit då
              det kan föreligga fara för deras liv eller hälsa. Vi tycker att
              det är fullt rimligt.
            </seg>
            <seg n="72568c07">
              Kopplat till detta finns självklart diskussionen om integritet.
              Vi socialdemokrater har gjort en avvägning och landat i att vi
              tycker att det här är proportionerligt. Vi ser det viktiga i att
              brottsoffer får större chans till upprättelse. Vi ser att de förändringar
              som görs med den här lagstiftningen stärker rättssäkerheten och
              integritetsskyddet. Uppgifter som inhämtas med stöd av lagen om
              elektronisk kommunikation kommer nu att falla under en reglering
              med krav på viss beslutsnivå och krav på att proportionalitetsbedömningar
              görs i varje enskilt fall. All användning av uppgifterna i förundersökningen
              kommer att kräva domstolens tillstånd och omfattas av Säkerhets-
              och integritetsskyddsnämndens tillsyn.
            </seg>
          </u>
          <note n="4f8a42d5">
            Förutom till huvudförslaget yrkar vi bifall till reservation
            4 som handlar om att registrera användaruppgifter för kontantkort.
          </note>
          <note n="9b0a1498">
            I detta anförande instämde Christer Adelsbo, Kerstin Haglö, Arhe
            Hamednaca, Morgan Johansson, Mattias Jonsson och Anna Wallén (alla
            S).
          </note>
          <note type="speaker" n="b331f574">
            Anf. 2 MARIA FERM (MP):
          </note>
          <u who="maria_ferm_5a996c" xml:id="i-2439af93820f731c-0" n="168b9b52">
            <seg n="4225ab88">
              Herr talman! Inledningsvis vill jag säga att jag självfallet
              står bakom alla Miljöpartiets reservationer, men för tids vinnande
              yrkar jag bifall endast till reservationerna 1, 2 och 9.
            </seg>
            <seg n="b658902b">
              Övervakningen av vad människor gör på internet ökar dag för dag.
              Detsamma gäller privata företags och offentliga myndigheters insamling
              av personuppgifter och behandlingen av dem. Aldrig tidigare har
              kunskapen om individers ageranden, tycke och smak kunnat kartläggas
              så noggrant som i dag. När riksdagen röstade ja till att införa
              datalagringsdirektivet i svensk lag för några månader sedan slogs
              en av de slutliga spikarna i övervakningskistan. Då gjordes förändringar
              som innebär masslagring av all vår elektroniska kommunikation.
              I dag debatterar vi förslag om att enklare lämna ut elektronisk
              kommunikation.
            </seg>
            <seg n="7867e0be">
              Inom det straffrättsliga området regleras utlämnandet av uppgifter
              om abonnemang av 6 kap. 22 § i lagen om elektronisk kommunikation.
              Av det första styckets andra punkt framgår att det finns en skyldighet
              för den som tillhandahåller ett elektroniskt kommunikationsnät
              eller en elektronisk kommunikationstjänst att på begäran lämna
              ut abonnemangsuppgifter till brottsbekämpande myndigheter om fängelse
              är föreskrivet för brottet och det misstänkta brottet enligt myndighetens
              bedömning kan föranleda annan påföljd än böter. Denna bestämmelse
              medför att bland annat uppgifter om IP-adresser i dag inte lämnas
              ut vid misstanke om upphovsrättsbrott. Brottet anses nämligen
              för ringa och integritetsintrånget oproportionerligt stort.
            </seg>
            <seg n="a0adc473">
              Regeringen föreslår i propositionen att det mot bakgrund av Ipredlagens
              möjligheter till utlämnande av IP-adresser även är rimligt att
              samma möjligheter gäller inom det straffrättsliga området. Eftersom
              företag genom Ipredlagen ges möjlighet att få tillgång till IP-adresser
              vill man nu genomföra förändringen även inom det straffrättsliga
              området.
            </seg>
            <seg n="43b074bb">
              Miljöpartiet de gröna delar inte denna bedömning eftersom intrånget
              i den personliga integriteten är oproportionerligt stort när det
              gäller utlämning av personuppgifter enbart på grund av misstanke
              om brott av den relativt ringa karaktär som upphovsrättsbrott
              får anses vara. Men med detta förslag visar regeringen att de
              inte skyr några medel när det gäller att jaga en hel generation
              fildelare för något som inte ens kan likställas med stöld.
            </seg>
            <seg n="dfff09ff">
              Datainspektionen har avstyrkt att inhämtning av abonnemangsuppgifter
              ska vara möjligt även för bötesbrott. Vi gröna delar Datainspektionens
              bedömning, särskilt när det gäller de påstådda upphovsrättsbrotten.
              Skillnaden mellan dynamiska IP-adresser och fasta är i dag ytterst
              liten, och integritetsintrånget måste sägas vara lika stort.
            </seg>
            <seg n="1d18f113">
              Miljöpartiet de gröna delar dock regeringens bedömning att så
              kallad gromning på internet måste bekämpas, liksom annan brottslighet
              som många gånger för enskilda utsatta är oerhört kränkande. Att
              helt öppna portarna för att lämna ut IP-adresser ser vi dock inte
              som en lösning på de problemen.
            </seg>
            <seg n="546fb4e2">
              Mot bakgrund av det anförda anser vi att riksdagen i första hand
              bör avslå regeringens förslag till ny lydelse av 6 kap. 22 § i
              första styckets 2:a punkt i lagen om elektronisk kommunikation.
              Om detta yrkande avslås anser vi att de nya bestämmelserna ändå
              inte ska få användas i de fall som gäller misstänkt upphovsrättsbrott.
            </seg>
            <seg n="7dead20e">
              Herr talman! Regeringen föreslår i propositionen att den årliga
              skrivelsen till riksdagen om användandet av hemliga tvångsmedel
              ska utökas till att även omfatta en redovisning av inhämtningen
              av uppgifter om elektronisk kommunikation i underrättelseverksamhet.
              Vi välkomnar detta och hoppas att uppgifterna i skrivelsen samtidigt
              är så utförliga att riksdagen kan göra en reell prövning av behovet
              av och förutsättningarna för inhämtningen av uppgifterna.
            </seg>
            <seg n="f1f83cbf">
              Skrivelsen ska emellertid inte omfatta den utökade rätt de brottsbekämpande
              myndigheterna får att hemligen erhålla abonnemangsuppgifter från
              den som tillhandahåller ett elektroniskt kommunikationsnät eller
              en elektronisk kommunikationstjänst.
            </seg>
            <seg n="5c466c0d">
              Miljöpartiet kräver sedan tidigare att den årliga skrivelsen
              om hemliga tvångsmedel även ska omfatta hemlig rumsavlyssning,
              och vi tycker att det bör vara självklart att skrivelsen också
              ska omfatta de fall där de brottsbekämpande myndigheterna hemligen
              erhållit och använt abonnemangsuppgifter i sin brottsbekämpande
              verksamhet.
            </seg>
            <seg n="1731b887">
              En effekt av ett genomförande av propositionen är att Säkerhets-
              och integritetsskyddsnämndens uppgifter utökas. Det är välkommet,
              men samtidigt har nämnden fått nya tillsynsuppgifter i och med
              införandet av den nya polisdatalagen. I den delen delar Säkerhets-
              och integritetsskyddsnämnden tillsynsuppgiften med Datainspektionen.
              Vi anser att denna uppdelade tillsyn är olycklig och att det är
              läge att ta ett helhetsgrepp på integritetsskyddet i landet.
            </seg>
          </u>
          <note n="3e5632a3">
            Det behöver inrättas en ny integritetsskyddsmyndighet som ersätter
            Datainspektionen, Säkerhets- och integritetsskyddsnämnden samt
            delar av JK:s och länsstyrelsernas verksamhet.
          </note>
          <note n="86e51121">
            I detta anförande instämde Ann-Louise Hansson och Jan Lindholm
            (båda MP) samt Jens Holm (V).
          </note>
          <note type="speaker" n="fa7b0678">
            Anf. 3 KENT EKEROTH (SD):
          </note>
          <u who="kent_ekeroth_fa6033" xml:id="i-b4e64130ff7c1bb1-0" n="acd6a50b">
            <seg n="3642ed8b">
              Herr talman! I detta betänkande har Sverigedemokraterna fem reservationer.
              Två av dem gäller tillstånd till hemlig avlyssning. I dagsläget
              är gränsen för sådan avlyssning två år och utskottet föreslår
              avslag på mitt yrkande om sänkning till ett år som rekvisit för
              hemlig avlyssning. Man menar att tvångsmedlets nuvarande rekvisit
              är väl avvägda.
            </seg>
            <seg n="b37747f0">
              Hemlig teleavlyssning kan vara ett mycket effektivt verktyg mot
              grov brottslighet. I den senaste redovisningen om användningen
              av detta tvångsmedel framgick att just teleavlyssning varit till
              nytta i 71 procent av de fall där det använts. Tyvärr är själva
              användningen av detta tvångsmedel alltför snävt reglerat för att
              det faktiskt ska kunna användas som ett effektivt verktyg mer
              än mot ett fåtal grova brott.
            </seg>
            <seg n="d46537bf">
              Sanningen är den att vi lever i ett samhälle där de allra mest
              utsatta drabbas av grova brott eftersom polisen inte har de rätta
              verktygen. Ett viktigt exempel är olika former av organiserad
              brottslighet och deras vapenhantering. Vi ser alla uppgörelserna
              i Malmö och hur Södertäljemaffian lyckats etablerat sig på alla
              samhällsnivåer. För de grova brottslingarna är olagliga vapen
              ett nödvändigt verktyg för att de ska kunna bedriva sin verksamhet.
            </seg>
            <seg n="88d93251">
              Rikspolisstyrelsen har sagt att uppgörelser i kriminella miljöer
              på senare tid vuxit till ett sådant problem att situationen kan
              betecknas som akut. I dag kan inte alla typer av vapenbrott medge
              användning av hemlig teleavlyssning eftersom straffvärdet är för
              lågt. Det kan användas vid grovt vapenbrott endast i undantagsfall,
              nämligen om det antas att straffvärdet överstiger två år. Det
              krävs alltså ganska mycket för att man ska få använda teleavlyssning
              för dessa brott. Det menar vi är olyckligt.
            </seg>
            <seg n="2258cc3d">
              I vårt grannland Danmark ser det annorlunda ut. Där uppger chefen
              för utredningsverksamheten i Köpenhamns poliskrets att man använder
              massiv teleavlyssning för att motverka den organiserade brottsligheten
              och lösa gängmorden med effektivare resultat än i Sverige. På
              grund av deras bättre avvägda lagstiftning kan polisen där använda
              teleavlyssning för brott med lägre straffvärde som till exempel
              förberedelse till grov misshandel.
            </seg>
            <seg n="88a90e63">
              Domstolarna vet att polisen inte använder avlyssning i onödan,
              som en chef där uttrycker sig.
            </seg>
            <seg n="0fc0ac9c">
              I Sverige är läget som bekant ett annat. I Brottsförebyggande
              rådets utredning, Bekämpning av organiserad brottslighet från
              2011, redovisas att svenska poliser och åklagare anser att användningen
              av hemliga tvångsmedel är elementär för att bekämpa organiserad
              brottslighet. Men man anser också att lagstiftningen är för restriktiv
              och används mest för att utreda narkotikabrott. Det anser man
              vara en alldeles för smal träffyta för att kunna användas effektivt
              mot den organiserade brottsligheten.
            </seg>
            <seg n="3a335bc9">
              Nu tänker säkert flera av er att lagstiftningen ändå är väl avvägd
              eftersom hemliga tvångsmedel, teleavlyssning och så vidare är
              integritetskränkande. Men hemliga tvångsmedel används inte bara
              för att utreda brott och sätta dit dem som är skyldiga. De kan
              även användas för att avfärda misstankar mot personer. Att avskriva
              folk som är misstänkta, och som därmed kan råka ut för än det
              ena och än det andra, är också en integritetsvinst i stället för
              att låta detta fortgå.
            </seg>
            <seg n="971a54d2">
              Inte heller får den kränkning som avlyssningen utgör anses vara
              större än kränkningen det innebär att utsättas för grova brott
              eller att brotten inte blir utredda och att man inte hittar någon
              som begick brottet.
            </seg>
            <seg n="d6648816">
              Självklart anser vi att hemlig teleavlyssning även i fortsättningen
              ska avse grova brott, men vi menar att gränsen för när detta ska
              få ske är för hög i dag. Därför vill vi sänka gränsen till att
              gälla brott som kan ge minst ett års fängelse.
            </seg>
            <seg n="072f4ef5">
              Vi har en annan reservation som handlar om inhämtning av abonnemangsuppgifter.
              I och med denna proposition vill regeringen göra det lättare för
              polisen att få ut personuppgifter om abonnemangsinnehavare. Det
              ställer vi oss positiva till. Ökade krafttag mot brottsligheten
              är en hjärtefråga för Sverigedemokraterna, och det brottsbekämpande
              arbetet måste effektiviseras såväl ute på gatan som på internet.
              Men när det gäller upphovsrättsfrågorna har vi reserverat oss.
            </seg>
            <seg n="de91ba52">
              I ett antal rättsfall under senare år har domstolarna gjort bedömningen
              att fildelning för privat bruk inte är ett allvarligare brott
              än att det genererar böter. Enligt dagens lagstiftning krävs det
              dock att brottet kan ge fängelse för att polisen ska få tillgång
              till dessa personuppgifter.
            </seg>
            <seg n="8a3fdebc">
              Jag anser, tvärtemot regeringen, att immaterialrättsliga brott
              på en sådan nivå att de enbart kan leda till bötesstraff även
              i fortsättningen inte bör kunna leda till utlämning av abonnemangsuppgifter.
              Det är av främst praktiska skäl. Vi har en upphovsrättslagstiftning
              som vi ska värna, och det är viktigt att skydda dem som på olika
              sätt använder sin kreativitet för att skapa något.
            </seg>
            <seg n="9b564ff0">
              Samtidigt begår dagligen hundratusentals svenskar brott mot denna
              lag. Det är så klart illa och ingen ursäkt i sig. Men eftersom
              handlingarna genomförs i så pass stor utsträckning blir det godtyckligt
              och slumpartat vem som kommer att dömas för handlingen.
            </seg>
            <seg n="24c8766d">
              Att utöka polisens möjligheter att jaga småskaliga fildelare
              kommer att leda till att både anmälningarna och polisresurserna
              kommer att öka på detta område. En sänkning av gränsen när det
              gäller vilken påföljd detta kan leda till ger signalen att detta
              bör prioriteras samtidigt som film- och skivbolagen kommer att
              se möjligheter att sätta fast enstaka personer. I dagsläget när
              vår polis patrullerar våra gator ungefär 1 procent av sin arbetstid
              och förmår lösa endast ungefär 18 procent av antalet anmälda brott
              ser vi det som konstigt att prioritera att polisen jagar privatpersoner
              som laddar ned filmer för enskilt bruk. Vi vill inte bidra till
              en polisiär resursförskjutning mot småskaliga fildelare samtidigt
              som folk känner sig otrygga i vardagen för att polisen redan har
              mer arbete än de klarar av, alltså arbete mot riktigt allvarlig
              brottslighet.
            </seg>
            <seg n="26a03c1a">
              Därför anser jag att brott som går under upphovsrättslagen och
              annan immaterialrätt fortsatt måste vara så allvarliga att de
              kan leda till fängelse för att polisen ska få ta del av dessa
              uppgifter.
            </seg>
            <seg n="66b9e417">
              Vi har också en reservation som handlar om överskottsinformation.
              Det har vi diskuterat tidigare i detta utskott. Vår hållning är
              fortsatt densamma.
            </seg>
            <seg n="7d88b51b">
              Dagens regler säger att en förundersökning om ett mindre allvarligt
              brott får inledas endast om fängelse i ett år eller däröver är
              föreskrivet för brottet.
            </seg>
            <seg n="7aff1622">
              Vi finner att det är orimligt att brottslingen ska slippa åtal
              för brottslighet trots att bevisning har kommit till polisens
              och rättsväsendets kännedom. Att använda överskottsinformation
              för att utreda och väcka åtal är inte så integritetskränkande
              som underlåtenheten att använda den är kränkande för brottsoffret.
            </seg>
            <seg n="94ddc5b2">
              Med dagens reglering hindras till exempel polisen från att inleda
              förundersökning om det framkommer att en person illegalt innehar
              en pistol, som inte utgör grovt vapenbrott, där straffet är högst
              ett år men alltså kan vara lägre.
            </seg>
            <seg n="ca7ac361">
              I jakten på organiserad brottslighet och illegala vapen vill
              vi därför att riksdagen tillkännager för regeringen att det i
              stället bör lagstiftas att överskottsinformation ska få användas
              om det antas att brottet inte föranleder endast böter.
            </seg>
            <seg n="455e2bfa">
              Slutligen har vi en reservation om lokaliseringsuppgifter om
              minderåriga. I propositionen står det ingenting om det som vi
              tar upp i vår motion, nämligen att dessa lokaliseringsuppgifter
              ska få användas om minderåriga anmäls saknade av vårdnadshavare.
              I betänkandet har emellertid regeringspartierna nu gjort en sådan
              skrivning att de tillgodoser det som vi efterfrågade i vår motion.
            </seg>
            <seg n="5b72d94c">
              Vi skrev i vår motion att minderåriga som försvinner utan att
              de direkta omständigheterna kring försvinnandet vittnar om att
              det föreligger någon fara för liv eller hälsa bör omfattas av
              lydelsen.
            </seg>
            <seg n="4b983d8e">
              Allianspartierna förde sedermera in följande skrivning i betänkandet:
              Om den försvunna personen är underårig eller har nedsatt mental
              hälsa kan man dock enligt regeringen alltid utgå från att det
              finns en sådan fara eller risk.
            </seg>
            <seg n="ddef7925">
              I och med denna skrivning anser jag att vår reservation är tillgodosedd
              och att utskottet instämmer i den.
            </seg>
            <seg n="2404af29">
              Med detta sagt yrkar jag bifall till samtliga reservationer från
              Sverigedemokraterna med undantag för reservation 8 som har blivit
              tillgodosedd av de andra partierna.
            </seg>
          </u>
          <note type="speaker" n="58e60693">
            Anf. 4 JENS HOLM (V):
          </note>
          <u who="jens_holm_9bd66a" xml:id="i-a6d877240356d942-0" n="95e63cc2" next="i-4ed9230ca81f883e-0">
            <seg n="26975472">
              Herr talman! Den nya tekniken ger oss fantastiska möjligheter
              att kommunicera och att sprida information till varandra. I detta
              läge kan man välja två vägar. Man kan välja att bejaka den nya
              tekniken och se till att ny teknik är tillgänglig för det stora
              flertalet, att det ska vara lätt att kommunicera och att man ska
              känna sig trygg när man kommunicerar. Eller också kan man välja
              att vara rädd för den nya tekniken. Man kan se hoten och farorna,
              och man kan försöka bekämpa den så mycket som möjligt.
            </seg>
            <seg n="571b6a9d">
              Vi i Vänsterpartiet väljer att bejaka den nya tekniken. Vi tycker
              att det är bra att människor fildelar för personligt bruk. Vi
              tycker att det vore bra om vi kunde inrätta till exempel digitala
              bibliotek så att människor kan få tillgång till böcker, musik,
              filmer och annat via internet på ett smidigt sätt.
            </seg>
            <seg n="b6bbf737">
              Vi vill ha en allmän lag om kommunikationshemlighet. I stället
              för att gå den väg som man har gått under de senaste åren, nämligen
              att människor känner sig osäkra när de kommunicerar, vill vi ha
              en lag som garanterar den elektroniska kommunikationens hemlighet
              på precis samma sätt som brevhemligheten. Vi vill ha en helt ny
              integritetsmyndighet som ska värna integriteten för våra medborgare.
              Det står exempelvis i reservation 9.
            </seg>
            <seg n="b67a35dc">
              Tyvärr är Socialdemokraterna tillsammans med de borgerliga partierna
              överens om att den nya tekniken i stället ska bekämpas. Vi har
              tidigare exempel på FRA som öppnar upp för storskalig signalspaning.
              Vi har också Ipredlagen som klubbades igenom för några år sedan
              och som handlar om att jaga fildelare. Vi har det internationella
              avtalet ACTA som i princip är Ipred men på global nivå.
            </seg>
            <seg n="22283508">
              För några veckor sedan debatterade vi datalagringsdirektivet
              och det klubbades igenom i denna församling. Det handlar om att
              alla trafikdata ska lagras.
            </seg>
            <seg n="ec27e7c3">
              Det sista tycker jag är intressant, alltså datalagringsdirektivet.
              Jag kommer ihåg ganska väl hur det lät i denna debatt. Det var
              grova brottslingar som skulle jagas och registreras med hjälp
              av datalagringsdirektivet.
            </seg>
            <seg n="5c1b3766">
              Men nu när vi debatterar de föreslagna ändringarna i lagen om
              elektronisk kommunikation går man ifrån denna princip mycket tydligt.
              Nu är det inte längre bara grova brottslingars användaruppgifter
              som ska kunna lämnas ut, utan nu ska det räcka med misstanke om
              brott som kan leda till bötesstraff.
            </seg>
            <seg n="beebf13e">
              Vad kan det handla om för brottslighet? Det kan till exempel
              handla om fildelare. Ungefär en och en halv miljon av svenskarna
              i princip hela vår ungdomsgeneration fildelar på nätet på det
              ena eller andra sättet. Det är en brottslig verksamhet, men det
              är absolut inte grov brottslighet som det handlar om.
            </seg>
            <seg n="7ff46458">
              Med de föreslagna ändringarna i 6 kap. 22 § i lagen om elektronisk
              kommunikation ska polisen kunna få ut uppgifter om fildelare.
              Detta tycker jag är helt i strid med det som har debatterats tidigare
              då datalagringsdirektivet debatterades. Detta kan leda till att
              polisen lägger alltmer av sina redan nu knappa resurser på att
              jaga fildelare i stället för att fokusera på det som är det verkligt
              stora problemet, nämligen den grova brottsligheten.
            </seg>
            <seg n="dab5d40d">
              Jag tycker att vi i Sverige de senaste åren har tagit många små
              steg mot vad jag tycker är ett övervakningssamhälle. Det handlar
              om det som jag tidigare nämnt, nämligen om FRA, om Ipred, om ACTA
              som jag hoppas inte går igenom och nu senast om datalagringsdirektivet.
              Med ändringarna i lagen om elektronisk kommunikation tas ytterligare
              ett steg mot ett övervakningssamhälle.
            </seg>
            <seg n="3763cd93">
              Intentionerna må vara goda, men innehållet blir tyvärr detsamma,
              nämligen att människor upplever ett obehag av att känna sig övervakade
              och av att integriteten kränks. Det här innebär också att storföretagen
              ges alltmer makt över det vi gör på internet och när vi talar
              i mobiltelefonen och så vidare.
            </seg>
            <seg n="56c2a43c">
              Detta tycker jag är oacceptabelt. Jag skulle önska att fler i
              denna församling än Miljöpartiet och vi i Vänsterpartiet stod
              upp för integriteten. Därför yrkar jag bifall till reservationerna
              1, 2 och 9.
            </seg>
          </u>
          <note n="0011f360">
            I detta anförande instämde Maria Ferm (MP).
          </note>
          <note n="a68f2258">
            Anf. 5 EWA THALÉN FINNÉ (M):
          </note>
          <u who="jens_holm_9bd66a" xml:id="i-4ed9230ca81f883e-0" n="95e63cc2" prev="i-a6d877240356d942-0">
            <seg n="24b1bc82">
              Herr talman! Att polisen klarar upp brott är viktigt. Att brott
              klaras upp är grunden för att skydda brottsoffer. Det är också
              grunden för ett fungerande rättssamhälle.
            </seg>
            <seg n="5dd42af0">
              Det vi debatterar i dag, de brottsbekämpande myndigheternas tillgång
              till uppgifter om elektronisk kommunikation, styr vilka lagrade
              uppgifter telekom- och internetföretag kan tvingas lämna ut till
              myndigheterna och när. Detta är inget nytt, utan lagstiftning
              om detta finns redan i dag.
            </seg>
            <seg n="3a5084ca">
              Att lösa allvarliga brott genom att spåra misstänkta via hur
              de ringt eller via avlyssning är ett av flera verktyg för utredning
              som polisen i dag har och självklart behöver även i framtiden.
            </seg>
            <seg n="e384af48">
              Dagens ärende handlar om förändringar som den lagstiftning kommer
              att få som träder i kraft den 1 juli 2012. I lagförslaget finns
              det vissa förändringar som jag senare återkommer till. Men det
              jag tycker är väldigt viktigt är att man förstärker och förtydligar
              rättssäkerheten och integritetsskyddet.
            </seg>
            <seg n="5c2f0969">
              Rättssäkerheten och integritetsskyddet stärks genom att:
            </seg>
            <seg n="cec6b1ff">
              Vad är det då vi pratar om? Jo, det handlar om att användning
              av hemlig övervakning kan ske hos polismyndighet eller Tullverket
              i underrättelseverksamhet detta efter beslut av myndigheten med
              en anmälan till Säkerhets- och integritetsskyddsnämnden.
            </seg>
            <seg n="b0461343">
              Detta kan användas för att förebygga, förhindra eller upptäcka
              brott där straffet är minst två års fängelse. För att information
              som man får fram i underrättelseverksamheten sedan ska kunna användas
              i en förundersökning krävs det tillstånd för hemlig övervakning,
              vilket prövas i domstol.
            </seg>
            <seg n="ea71c771">
              Hemlig övervakning kan användas i en förundersökning efter prövning
              i domstol. Hemlig övervakning får användas vid brott som föreskriver
              fängelse i sex månader eller längre.
            </seg>
            <seg n="117dd24d">
              Hemlig avlyssning används vid förundersökning efter prövning
              av domstol. Där gäller att detta får användas bara för brott som
              föreskriver fängelse i två år eller längre.
            </seg>
            <seg n="71655904">
              Avlyssning och övervakning vid förundersökningar får ske enbart
              om någon är skäligen misstänkt och åtgärden är av synnerlig vikt.
            </seg>
            <seg n="6ed5fac3">
              Den lagstiftning jag talar om skiljer sig inte stort från dagens
              regler. Men förtydliganden görs när det gäller information som
              man får fram i underrättelseverksamheten.
            </seg>
            <seg n="6b6d456f">
              Herr talman! Under senare år har vi sett en ökad brottslighet
              på nätet. Det gäller framför allt personer som utsätts för hot,
              förföljelse eller förtal. Det gäller också vuxna som tar kontakt
              med barn i sexuella syften. Listan kan tyvärr göras lång.
            </seg>
            <seg n="52929ce7">
              Många av dessa brott är grovt integritetskränkande för brottsoffret.
              Det som finns på nätet finns där för alltid. De flesta av dessa
              brott har böter i straffskalan, vilket i dag innebär att polisen
              inte kan få fram vilken person som finns bakom ett namn eller
              ett IP-nummer. Det tycker vi är ett problem, så utifrån det ändras
              lagstiftningen så att brottsbekämpande myndigheter får utökad
              rätt att få fram abonnemangsuppgifter.
            </seg>
            <seg n="bc412329">
              Abonnemangsuppgifter är uppgifter om namn, telefonnummer och/eller
              IP-nummer som faktura skickas till. Därefter måste brottet utredas.
              Det är inte självklart att den som får fakturan har begått brottet.
              Därför måste man göra en brottsundersökning efter det här. Men
              man måste ha en möjlighet att veta vart man ska vända sig.
            </seg>
            <seg n="9c6ca384">
              Andra uppgifter än identitetsuppgifterna får man inte plocka
              ut, så man kan inte få andra IP-nummer som är använda. Inte heller
              kan man få fram vilka andra hemsidor som det kommunicerats med
              eller som besökts. Detta tycker jag är en väldigt viktig del.
              Jag vet att mina vänner i Alliansen kommer att ta upp delar av
              de här frågorna.
            </seg>
            <seg n="64c70d3a">
              Herr talman! Vi i Alliansen anser att förslagen är väl avvägda.
              Att lösa grova brott är viktigt för brottsoffret och för samhället.
              Därför yrkar jag bifall till utskottets förslag i betänkandet
              och avslag på samtliga reservationer.
            </seg>
          </u>
          <note type="speaker" n="578c7498">
            Anf. 6 JENS HOLM (V) replik:
          </note>
          <u who="jens_holm_9bd66a" xml:id="i-a6d877240356d942-1" n="95e63cc2" next="i-4ed9230ca81f883e-1">
            <seg n="f7018787">
              Herr talman! Egentligen har jag en huvudfråga till dig, Ewa Thalén
              Finné. Jag vet att din partiordförande Fredrik Reinfeldt för ett
              par år sedan sade att vi inte ska jaga en hel generation. Jag
              tror att han med det menade att vi inte ska lägga en massa tid,
              kraft och resurser på att jaga ungdomar som fildelar.
            </seg>
            <seg n="00e038a2">
              I ditt anförande talade du själv om vikten av att bekämpa grov
              brottslighet. Det instämmer jag i, för det är mycket viktigt.
            </seg>
            <seg n="93719692">
              Men de ändringar som nu föreslås avseende 6 kap. lagen om elektronisk
              kommunikation handlar om att man sänker kraven på när man ska
              få ut känsliga användaruppgifter. Man går ifrån detta med grov
              brottslighet. I stället handlar det bara om bötesstraff. Då hamnar
              man i att polisen ges möjlighet att jaga fildelare.
            </seg>
            <seg n="39161657">
              Jag tycker att man då hamnar snett eftersom man släpper den mer
              strikta avgränsningen att det är grova brott som ska bekämpas
              och går över till att det i princip kan gälla vilket brott som
              helst. Exempelvis kan en hel generation av fildelande ungdomar
              känna sig hotade av detta.
            </seg>
            <seg n="f86a16f8">
              Tycker verkligen Moderaterna att det här är ett steg i rätt riktning?
              Anser inte Moderaterna att det här riskerar att leda till att
              en hel generation nu kommer att jagas av polisen?
            </seg>
          </u>
          <note n="ef2c29d0">
            Anf. 7 EWA THALÉN FINNÉ (M) replik:
          </note>
          <u who="jens_holm_9bd66a" xml:id="i-4ed9230ca81f883e-1" n="95e63cc2" prev="i-a6d877240356d942-1">
            <seg n="54b2d56b">
              Herr talman! Det blir en väldigt underlig debatt när detta med
              abonnemangsuppgifter blir till att få ut känsliga uppgifter. Väldigt
              ofta har vi i dag våra abonnemangsuppgifter i telefonkatalogen
              i och med vårt telefonnummer. Vi kan gå in på eniro.se och få
              ut uppgifter.
            </seg>
            <seg n="29aac070">
              Jag kan inte se att abonnemangsuppgifter är känsliga uppgifter.
              I de allra flesta fall är det väldigt öppna uppgifter. Jag tycker
              alltså inte att det är att få ut känsliga uppgifter.
            </seg>
            <seg n="e6edb24f">
              Dessutom tycker jag att det är oerhört väsentligt att polisen
              får dessa verktyg för att kunna följa upp de andra delar som pågår
              på internet och som jag tycker är mycket värre. Det är kränkningarna
              av yngre som pågår, eller gromningsbrott. Vi vet att folk på nätet
              emellanåt känner att slussdörrarna är öppna, att man får uttrycka
              sig precis hur man vill. Detta är oerhört kränkande för många
              människor. Jag hoppas, om det över huvud taget blir så att polisen
              jobbar med detta, att det är det man prioriterar. Jag har svårt
              att se att polisen kommer att prioritera illegal fildelning på
              bötesnivå, men det är naturligtvis någonting vi får följa.
            </seg>
            <seg n="1285c40e">
              Att vi får ut abonnemangsuppgifter som i många sammanhang är
              helt offentliga uppgifter tycker inte jag är känsliga uppgifter.
            </seg>
          </u>
          <note type="speaker" n="7eb205e8">
            Anf. 8 JENS HOLM (V) replik:
          </note>
          <u who="jens_holm_9bd66a" xml:id="i-a6d877240356d942-2" n="95e63cc2" next="i-4ed9230ca81f883e-2">
            <seg n="56aa90b4">
              Herr talman! Oj, Ewa Thalén Finné! Ditt svar tycker jag inte
              känns betryggande utifrån ett integritetsperspektiv, måste jag
              säga. Visst är det så att våra IP-adresser är hur lätta som helst
              att ta reda på; du kan med bara några knapptryck ta reda på vad
              du har för IP-adress. Men poängen är om polisen kan få ut din
              IP-adress och veta vad du gjorde på nätet vid vilket tillfälle.
              Det är då integriteten kränks, och det är detta det handlar om
              att man ska kunna jaga människor ute på nätet.
            </seg>
            <seg n="b10c4af9">
              Sedan finns det en del andra personer man också kan jaga, men
              den stora risken är att det är en hel generation av fildelare
              som kommer att drabbas i detta. Det låter bra när du säger att
              du inte tror att fildelare ska behöva jagas av polisen, men hur
              vet du egentligen det? Ifall Moderaterna verkligen hade värnat
              integriteten på nätet kanske ni åtminstone hade kunnat lägga fram
              några förslag för att skydda fildelare, men så är det inte. Ni
              har i stället svalt detta rakt av. Ja, det är till och med ert
              förslag.
            </seg>
            <seg n="ac7dfd6f">
              Jag måste alltså säga att jag utifrån det svar jag nu hörde känner
              mig mer oroad än tidigare, utifrån ett integritetsperspektiv.
              Detta ger nämligen polisen alla möjligheter att se vad människor
              har gjort på nätet.
            </seg>
          </u>
          <note n="f990dd53">
            Anf. 9 EWA THALÉN FINNÉ (M) replik:
          </note>
          <u who="jens_holm_9bd66a" xml:id="i-4ed9230ca81f883e-2" n="95e63cc2" prev="i-a6d877240356d942-2">
            <seg n="1430e439">
              Herr talman! Vad polisen kan begära ut är ett IP-nummer vid ett
              givet tillfälle och vem som stod bakom detta IP-nummer vid det
              givna tillfället. Man kan inte fråga vad de har gjort mer och
              plocka fram all historik, och det är väl det som är den stora
              skillnaden. Sedan får polisen avgöra om man ska gå vidare med
              en förundersökning, och utifrån den aspekten kan man komma in
              på andra delar. Min upplevelse av polisen är dock att man i regel
              inte prioriterar bötesbrott när man prioriterar vilka brott man
              jobbar med.
            </seg>
            <seg n="2ac1f03e">
              Jag har en liten reflexion och en kommentar till det du sade
              i talarstolen, Jens Holm. Du sade att man ska bejaka den nya tekniken.
              Ja, det ska man absolut. Du sade också att det är bra med fildelning.
              Ja, det tycker jag också, men jag tycker inte att det är bra med
              illegal fildelning. Jag tycker att man måste ha respekt för dem
              som har skapat ett verk. Om de inte vill att deras verk delas
              tycker jag att det är väldigt viktigt att vi visar den respekten.
              Den nya tekniken och möjligheten att ha kontakt med människor
              över hela jorden är dock helt fantastisk, och självklart ska vi
              alltid bejaka den.
            </seg>
          </u>
          <note type="speaker" n="3afa3ce0">
            Anf. 10 JOHAN PEHRSON (FP):
          </note>
          <u who="johan_pehrson_35cd8a" xml:id="i-1dabec4953f269cd-0" n="2bf209c7">
            <seg n="e14ddcbf">
              Herr talman! Vi ska nu prata om hemlig avlyssning av elektronisk
              kommunikation och hemlig övervakning av detsamma.
            </seg>
            <seg n="9bb54947">
              Detta är saker som per definition är lite lätt obehagliga. Det
              innebär att vi också på detta område på det elektroniska torget
              och i det elektroniska samhället måste reglera när, var och hur
              polisiära myndigheter och andra myndigheter ska få kliva in och
              skapa den balans som är så viktig mellan människors rätt till
              frihet, rätt till trygghet och skydd för integriteten. Detta står
              mot varandra.
            </seg>
            <seg n="39414ce5">
              När man lyssnade på Jens Holm från Vänsterpartiet nyss kändes
              det som att internet, telefonkommunikation eller kommunikation
              i största allmänhet är något som ska vara helt laglöst. Så är
              det inte. Det är extremt reglerat, alltifrån hur man får trycka
              skrifter till vad man får säga i riksdagens kammare eller på torget.
              Man får inte maskera ansiktet hur som helst om man ska demonstrera.
              Det finns mängder av regleringar, som vi har för att se till att
              vi har ett rättssäkert samhälle som balanserar olika intressen.
            </seg>
            <seg n="a031f525">
              Det är det som är integritet. Integritet är inte en enskild position
              där man kan säga: Jag är för integritet. Ja, det är väl alla?
              Integritet i praktiken handlar om balans.
            </seg>
            <seg n="fa00fe36">
              Vi håller på att diskutera omregleringen av dagens regelverk,
              som i dag är för otidsenligt och för rättsosäkert. Begreppen behöver
              förtydligas, och vi ser nu till att rättegångsbalkens tuffa regelverk
              blir huvudarena när man ska avgöra dessa svåra och mycket viktiga
              ärenden. Det innebär också att det som huvudregel blir domstolar
              som blir arenan att polisens i praktiken lite för fria förhållningssätt
              snävas in. Det tycker vi liberaler är väldigt viktigt.
            </seg>
            <seg n="6beda243">
              Det ska också erkännas att det faktiskt, vilket var uppe i replikskiftet
              nyss, finns brott som de facto begås på nätet eller elektroniskt
              som också måste klaras upp och lagföras men som inte når upp till
              den höga, strikta reglering som krävs för att vi ska kunna gå
              in och kontrollera och dessutom avlyssna telefonsamtal.
            </seg>
            <seg n="77936d9e">
              Min slutsats är dock, precis som sades när vi lagstiftade om
              Ipred det var uppe då att vi rimligen måste komma fram till att
              polisen ska ha möjlighet att ta reda på uppgifterna vem som har
              en viss adress, på samma sätt som polisen kan kolla upp andra
              uppgifter vid misstanke om brott. Här låter det som att polisen
              ska kunna börja trakassera människor hur som helst. Det är dock
              noga reglerat när polisen får börja utreda brott; det får de inte
              göra för att de känner för det hur som helst. Det är väldigt tydligt
              i bland annat rättegångsbalken.
            </seg>
            <seg n="bc57eb08">
              Jag tycker att det kommer fram bra i diskussionen här att det
              finns människor som kränks väldigt mycket. Inte sällan är det
              unga människor som får sina liv kanske förstörda av det som händer,
              eller om det finns sjukt äckliga gubbar som håller på och jagar
              småflickor, för att ta det vanligaste exemplet. Lösningen kan
              inte alltid vara längre och hårdare straff för att vi ska komma
              upp till att kunna använda oss av denna kontrollmöjlighet.
            </seg>
            <seg n="fc0aac6d">
              Jag menar att om det är unga som håller på och förstör livet
              för andra ska det klaras upp och klarläggas. Vi ska säga: Så här
              gör du det är inte tillåtet, och eventuellt är det ett brott.
              Då ska personen kunna dömas. Det kan ju inte vara så att den gapigaste
              eller mest brutala personen ska få härja på internet och att vi
              andra ska kliva tillbaka. Vad är det för frihet? Det är inte frihet;
              det är våldets anarki Vänsterpartiet står här och förespråkar,
              tillsammans med andra som tycker att frihet är laglöshet.
            </seg>
            <seg n="7414fa3a">
              Jag tycker faktiskt att detta är häpnadsväckande, och rätt okunnigt
              om hur verkligheten ser ut och hur unga människor i dag kan drabbas
              på internet när inte polisen kan utreda brott. Jag tycker att
              det är polisen som ska utreda brott i vårt land. Det ska inte
              vara någon annan. Det ska inte var någon privatdetektiv, det ska
              inte vara Jens Holm och det ska inte vara jag. Det ska vara polisen.
            </seg>
            <seg n="d7c31fc3">
              Jag vill säga att arbetet med lagpaketet har varit komplicerat.
              Avvägningarna är många, och jag tycker att vi har hittat en bra
              balans. Det är människovärdet vi någonstans vill värna, där man
              balanserar effektivitet, integritet och trygghet.
            </seg>
            <seg n="14f88351">
              Historien är lång. Detta började år 2000 med Beredningen för
              rättsväsendets utveckling. Det kom ett delbetänkande 2005. Polismetodutredningen
              har ett delbetänkande som vi också har plockat upp. Vi har hållit
              på i tio år. Det är inte så att vi har kommit på att vi nu ska
              ändra något och att det inte är berett. Det är väldigt väl förankrat
              i fem partier i Sveriges riksdag. Jag tycker att det visar hur
              komplext det är när man ser alla de lagar vi måste ändra.
            </seg>
            <seg n="91532154">
              Vi har valt att jobba med rättssäkerhet och integritet på ett
              mycket bra sätt i det här landet. Då ändrar man hela tiden lagstiftningen.
              Det handlar om brottsbalken, och det är rättegångsbalken. Det
              är internationell rättslig hjälp i brottmål när det är gränsöverskridande.
              Det är elektronisk kommunikation, som nämndes förut. Det handlar
              om hur vi ska utreda särskilt samhällsfarliga brott det är ju
              inte alla som håller på med lite förtal på internet, utan en del
              håller på att planera ganska obehagliga saker som att spränga
              något eller mörda massor av människor.
            </seg>
            <seg n="5f5cb57f">
              Allt det där går vi igenom i propositionen och får stöd för i
              betänkandet.
            </seg>
            <seg n="f169c2c9">
              Vi är också tydliga med att de avvägningar som har gjorts klarar
              vår egen regeringsform, Europakonventionen, FN:s konvention om
              de medborgerliga fri- och rättigheterna, och det är viktigt. Men
              vi har också med allt om offentliga ombud, detta om rapporter
              till riksdagen, den breddade uppgiften för Säkerhets- och integritetsskyddsnämnden.
              Vi reglerar när uppgifterna ska få sparas, hur länge de ska få
              sparas och när människor ska underrättas. Det här finns med för
              att hitta en balans i ett så här komplicerat ärende. Det är väl
              balanserat.
            </seg>
            <seg n="f77f6220">
              Slutligen, herr talman, kan vi konstatera att det nu pågår en
              slutspurt i Sveriges så kallade största gangstermål i Södertälje.
              Här vet vi att dessa uppgifter har spelat en mycket stor roll
              i den våldsspiral som nu rullas upp i Malmö. Man har kunnat inhämta
              och bearbeta elektronisk information. Det kommer förhoppningsvis
              att leda till att färre människor i framtiden drabbas av mycket
              våldsam brottslighet. Det innebär också att de personer som har
              begått brottsligheten, hoppas jag, blir inlåsta ganska länge,
              för det är oacceptabelt.
            </seg>
            <seg n="331393a3">
              Vi värnar integritet, vi skyddar människor. Men det är svårt,
              för det är väl självklart så att ingen vill att vi ska ha dessa
              regleringar om de inte behövs.
            </seg>
            <seg n="6117919d">
              Jag tycker att propositionen är välformulerad och att vi har
              redovisat de krav vi har på garantier för integritet och medborgerliga
              rättigheter i övrigt.
            </seg>
            <seg n="5caa8d0b">
              När Folkpartiet liberalerna kan stå bakom detta tillsammans med
              resten av regeringen och Socialdemokraterna är vi ärliga med en
              sak, att framtiden kommer att möta nya utmaningar. Vi har hållit
              på att reglera det här området i 30 år, och vi kommer att reglera
              det i 30 år till, för internet och ny teknik är ingen frizon.
              Det är inget High Chaparral där du gör vad du vill. Vi måste uppnå
              en balans och skapa ett fritt rum där alla får tillgång, inte
              den som är mest våldsam, mest kraftfull och som tänker begå värst
              brott.
            </seg>
          </u>
          <note n="96a9830a">
            Herr talman! Jag yrkar bifall till betänkandets förslag till
            beslut och till propositionen.
          </note>
          <note type="speaker" n="c0d577a7">
            Anf. 11 JENS HOLM (V) replik:
          </note>
          <u who="jens_holm_9bd66a" xml:id="i-d093acce954aa283-0" n="95e63cc2">
            <seg n="7391f4ba">
              Herr talman! Johan Pehrson sade någonting väldigt sant i sitt
              anförande, i alla fall en sak, att det handlar om avvägningar,
              helt enkelt vad som ska väga tyngst.
            </seg>
            <seg n="950d0af6">
              Det är väldigt lätt att säga att jag är för integritet. Det kan
              vem som helst säga. Och jag instämmer i att det är viktigt att
              göra avvägningar från fall till fall.
            </seg>
            <seg n="6a0f8508">
              Vi i Vänsterpartiet tycker att teleavlyssning är ett stort intrång
              i en människas integritet, men om det handlar om misstanke om
              väldigt grova brott ska polisen efter beslut av åklagare kunna
              avlyssna grova brottslingars telefoner. Det är också någonting
              som används alltmer av polisen. Det är ett exempel. Men den generella
              avlyssningen, registreringen av helt vanliga människors vanor
              på internet, är det som vi vänder oss emot. Jag räknade upp FRA,
              Ipred, ACTA på global nivå och nu senast datalagringsdirektivet.
              Det är alla exempel på det som vi tycker leder till en form av
              övervakningssamhälle.
            </seg>
            <seg n="b1d79d5d">
              I det här fallet tycker vi, precis som Datainspektionen, att
              ifall nu bara bötesbrott ska räcka för att man ska få hämta ut
              information om människor är det oproportionerligt. Det kommer
              att leda till en stor risk för att polisen kommer att lägga resurser
              på att jaga människor som i princip begår väldigt ringa brott,
              när de borde lägga sitt fokus på den grova brottsligheten. Det
              är därför som vi är emot ändringarna i lagen om elektronisk kommunikation.
            </seg>
          </u>
          <note type="speaker" n="19e11fcc">
            Anf. 12 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-1dabec4953f269cd-1" n="2bf209c7">
            <seg n="0879f46a">
              Herr talman! Naturligtvis kan man vara emot detaljer i det här
              och tycka att vi ska reglera annorlunda. Jag har full respekt
              för det. Jag vill bara säga att mitt anförande gick ut på att
              frågan är beredd under ganska lång tid. Det är liksom ingenting
              som någon kom på för två veckor sedan och skrev en proposition,
              utan frågan är prövad under en mycket lång tid. Därmed har också
              beredningen varit ytterst seriös, tycker jag.
            </seg>
            <seg n="83026032">
              När det gäller balansfrågan kan jag bara konstatera att Vänsterpartiet
              i stort sett alltid säger nej. Varenda gång vi har en debatt i
              den här frågan säger Vänsterpartiet nej, nej, nej och med samma
              argument. Men det är bra att du erkänner att den som är misstänkt
              för att systematiskt mörda små barn ska kunna telefonavlyssnas.
              Det är ett steg framåt. Så måste jag i alla fall tolka ditt inlägg.
              Men några gränser i övrigt vet jag inte om ni är beredda att dra,
              för varje gång som vi har ändrat den här gränsen och utökat möjligheterna
              till telefonavlyssning har Vänsterpartiet varit emot det. Men
              någon massmördare ska kunna avlyssnas. Det är ett steg framåt
              från Vänsterpartiet.
            </seg>
            <seg n="3e52de88">
              Här är det balans. Vi hörde på inläggen här att det finns de
              som tycker att det här är för menlöst. Propositionen är en strömskena
              som vi försöker gå på. Vi balanserar människovärde, integritet,
              effektivitet och rättssäkerhet. Någon tycker att det är helt menlöst,
              att här behöver det blåsas på. Sverigedemokraterna hade ju ett
              sådant inlägg här nyss: Här ska det registreras mer. Ni säger
              att här ska det inte registreras.
            </seg>
            <seg n="e24092bf">
              Ursäkta, jag är en tråkig mittenpolitiker. Jag försöker balansera.
              Det är en liberal tradition att väga argument mot varandra, att
              hitta balans i samhället och se till att det blir så öppet, så
              tryggt och så fritt som det bara är möjligt. Men det går ju alltid
              att angripa varenda detalj och säga att det är för lite eller
              för mycket.
            </seg>
            <seg n="0abe2189">
              Jag konstaterar att Vänsterpartiet tycker att det är för mycket.
              Sverigedemokraterna tycker att det är för lite. Och jag är väldigt
              nöjd, Jens Holm.
            </seg>
          </u>
          <note type="speaker" n="2e627364">
            Anf. 13 JENS HOLM (V) replik:
          </note>
          <u who="jens_holm_9bd66a" xml:id="i-d093acce954aa283-1" n="95e63cc2">
            <seg n="96312601">
              Herr talman! Jag tycker nog att Johan Pehrson i den här frågan
              ligger närmare Sverigedemokraterna är Vänsterpartiet. Det är lite
              av en ytterlighetspolitik som man bedriver när man vill registrera
              alltmer av vad människor gör på internet. Även om det har sin
              grund i polismetodutredningen förstår jag inte poängen med att
              polisen ska få ut abonnentuppgifter när det handlar om ringa brott
              och när vi vet att en och en halv miljon människor fildelar. Det
              är dessa människor som kan drabbas av de ändringar som Johan Pehrson
              och andra i eftermiddag, tyvärr, troligen kommer att rösta för.
            </seg>
            <seg n="a1576257">
              Du talade med stor entusiasm och trovärdighet, Johan Pehrson,
              om att komma åt äckliga gubbar på nätet, hatbrott och sådana saker,
              och det ska man verkligen ta på stort allvar. Men det jag tycker
              att du och många andra glömmer bort i den här debatten är utgivarna
              och vad de har för ansvar. Allt fler tidningar går nu mot modererade
              kommentarsfält och inlägg, alltså att man ser att det inte är
              något angrepp på någon person innan man släpper ut det eller att
              man snabbt som attan i efterhand rensar bort attacker på enskilda.
              Det tycker jag är helt rätt.
            </seg>
            <seg n="2f48d262">
              Vi måste se till att de som lägger upp hemsidor och de som har
              tidningar på nätet tar ett större ansvar. Man kan inte hela tiden
              ropa på polisen och tro att polisen ska lösa allting. Jag tror
              nämligen inte att det här kommer att leda till något större verktyg
              för polisen.
            </seg>
            <seg n="67804690">
              I dagens Svenska Dagbladet säger Björn Sällström från Rikskriminalen
              att de har den information som de behöver redan i dag när det
              handlar om att bekämpa barnporr och andra hemska saker på nätet.
            </seg>
          </u>
          <note type="speaker" n="f4554991">
            Anf. 14 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-1dabec4953f269cd-2" n="2bf209c7">
            <seg n="58784dbb">
              Herr talman! I vår argumentation i både proposition och betänkande
              är vi tydliga med att när det gäller grövre barnporrbrott är det
              inget problem i dag. Men det här handlar om gromning, förtal,
              olaga hot och den typen av förföljelser som förstör livet för
              mängder av unga människor, och Folkpartiet står på deras sida.
            </seg>
            <seg n="051e7fca">
              Vi tycker att alla ska ha tillgång till internet, inte bara den
              som är störst, fränast och värst utan också människor som utsätts
              för hot. Vi ser det som en del av samhället, och vi älskar verkligen
              ny teknik. Men Jens Holm sade förut att vi ska bejaka den. Vadå
              bejaka? Det är ungefär som att säga att jag bejakar bilen, men
              vi har inga trafikregler, eller att vi har uppfunnit yxan, så
              nu kan vi använda den utan att vara olagliga. Det är ju jättekonstigt.
            </seg>
            <seg n="51659687">
              Om man utsätts för ett brott, oavsett om det är i kammaren, på
              Sergels torg eller på internet, har jag ingen annan lösning än
              att det är polisen i vårt land som ska lösa det. Det är en del
              av det liberala samhällskontraktet att vi tror att detta sköter
              myndigheterna, och vi har kommit ifrån tiden när det var öga för
              öga, tand för tand och vi trodde på våldsmonopolet. Då måste polisen
              ha den möjligheten. Dessutom blir det motsägelsefullt när Jens
              Holms säger att vem som helst kan ta reda på en IP-uppgift i dag,
              så det kan ju inte vara så svårt.
            </seg>
            <seg n="245b8bd9">
              Det är väl anonymiteten i det här som Jens Holm ytterst är ute
              efter. Ska internet vara till för alla är det viktigt att polisen
              vid misstanke om brott kan bekämpa det. Vi tycker olika. Jag tycker
              att fildelning är dåligt, och jag tycker att snatteri är dåligt.
              Jag tycker att det är fel att inte hålla sig till upphovsrättsinnehavarnas
              regler. Jag tycker också att det är fel att stjäla småsaker på
              Åhléns. Jag tycker att båda sakerna är fel.
            </seg>
            <seg n="6cd89e01">
              Polisen kommer aldrig att ägna sig åt att jaga dem som stjäl
              dubbeldajm eller felaktigt laddar ned två filmer. Men det är väl
              ändå rimligt att de kan utreda båda brotten?
            </seg>
          </u>
          <note type="speaker" n="66ed4f0c">
            Anf. 15 JOHAN LINANDER (C):
          </note>
          <u who="johan_linander_6c27ef" xml:id="i-2ebb17f7496d6123-0" n="c5177e8c">
            <seg n="51aea373">
              Herr talman! I dag debatterar vi, och ska fatta beslut om, ett
              antal viktiga frågor. Jag trodde inte att det här skulle bli en
              fildelningsdebatt. Det är inte riktigt det som betänkandet handlar
              om, men det finns tydligen en del som har för avsikt att debattera
              fildelning i stället.
            </seg>
            <seg n="e0c738a2">
              De frågor som vi fattar beslut om är viktiga för att polisen
              ska kunna utreda brott, men de är också viktiga för att öka rättssäkerheten.
              Precis som föregående talare var inne på har det här behandlats
              och utretts i en rad olika utredningar de senaste åren. Jag kan
              också berätta att jag själv satt med i en politisk referensgrupp
              20062007. Vi försökte ta reda på i vilken omfattning som polisen
              använder den här typen av uppgifter.
            </seg>
            <seg n="4435857e">
              Det är inte så svårt att titta på hur polisen får ut trafikuppgifter
              enligt rättegångsbalkens regler. Vi får varje år en skrivelse
              från regeringen. Där står hur ofta man har använt den här typen
              av uppgifter och om det har varit effektivt. Vi kan tycka att
              vi ska förbättra detta, och det pågår också. Det är inga problem.
              Men det finns ytterligare en lag, nämligen lagen om elektronisk
              kommunikation, och polisen kan få ut precis samma uppgifter genom
              den lagen. Det är två olika lagar, men man kan få ut samma uppgifter.
            </seg>
            <seg n="b0753738">
              Då försökte vi ta reda på hur ofta polisen använde sig av lagen
              om elektronisk kommunikation för att få ut den här typen av uppgifter.
              Svaret var att det inte fanns någon sådan statistik. Varje polismyndighet
              sköter det här för sig, och det förs ingen statistik över det
              totala. Till slut fick vi fram en bedömning. Det var inget säkert
              resultat men en bedömning att polisen hade fått ut ungefär 8 000
              uppgifter under ett år. Då ska man komma ihåg att samma år fick
              polisen ut ungefär 1 000 uppgifter enligt rättegångsbalkens regler,
              det vill säga det som vi får den årliga skrivelsen om. Åtta av
              nio gånger som polisen får ut den här typen av uppgifter finns
              inte med i den årliga skrivelsen.
            </seg>
            <seg n="4fb77e17">
              Vi som satt i den politiska referensgruppen hade alla samma syn:
              Det här är inte rättssäkert. Åtta av nio gånger som de här uppgifterna
              kommer ut går polisen direkt till teleoperatören och får ut uppgifterna.
              Det görs ingen rättslig prövning för att de ska få ut dem.
            </seg>
            <seg n="a9ef7be5">
              Sedan har ytterligare utredningar tittat på detta. Det är för
              väl att vi äntligen kommer fram till en ny lagstiftning där vi
              plockar bort möjligheten att få ut den här typen av uppgifter
              via lagen om elektronisk kommunikation. Det är rättegångsbalken
              som ska gälla, och därmed ställs det krav på att domstol ska avgöra
              huruvida polisen ska få tillgång till uppgifterna. Det är en klar
              förbättring ur rättssäkerhetssynpunkt.
            </seg>
            <seg n="bb562709">
              Det kan man visserligen säga nej till om man vill, men då ska
              man komma ihåg att dagens lagstiftning kvarstår. Då kommer polisen
              även fortsättningsvis att kunna plocka ut de här uppgifterna genom
              lagen om elektronisk kommunikation utan rättslig prövning.
            </seg>
            <seg n="d31afd75">
              En annan sak som man säger nej till om man säger nej till dagens
              förslag är den ökning av rättssäkerheten som också kommer att
              ske genom att Säkerhets- och integritetsskyddsnämnden ska utöva
              tillsyn över den här inhämtningen av trafikuppgifter.
            </seg>
            <seg n="f67eece8">
              Herr talman! Sedan måste jag också göra en liten utläggning om
              detta med trafikuppgifter. I debatten, och inte minst i medier
              inför vår debatt här i dag, har det varit en beklaglig sammanblandning
              av vad som är trafikuppgifter och hur man kan få ut den typen
              av uppgifter och vad som är abonnemangsuppgifter och hur man kan
              få ut den typen av uppgifter.
            </seg>
            <seg n="6af73059">
              Trafikuppgifter är till exempel vem som ringer vem och var en
              person befinner sig när man ringer samtalet. Det är en typ av
              trafikuppgifter. Det är klart integritetshotande om sådana uppgifter
              kommer ut, det vill säga precis var jag befann mig och vem jag
              hade kontakt med.
            </seg>
            <seg n="0da83439">
              Abonnemangsuppgifter eller, som de ibland kallas, kataloguppgifter
              är vem som har vilket telefonnummer. Det kan även handla om hemliga
              telefonnummer. Det kan också handla om vem som har vilket IP-nummer
              vid ett bestämt tillfälle. Det är alltså redan i dag olika regler
              för när polisen kan få ut trafikuppgifter och abonnemangsuppgifter.
              Så kommer det även fortsättningsvis att vara. Blanda inte ihop
              det och säg att i dag får man bara ut uppgifter när det gäller
              mord och grova narkotikabrott och i framtiden får man ut uppgifter
              när det gäller fildelning. Så har det låtit, men då har man totalt
              blandat samman två olika sorters uppgifter.
            </seg>
            <seg n="f7e9c705">
              Jag ser att klockan går snabbt, så jag ska fortsätta med det
              jag hade tänkt säga. Detta har också Johan Pehrson varit inne
              på. Vi har inte samordnat våra inlägg här i dag. Det finns personer
              i samhället som tror att internet ska vara en plats där man får
              göra vad man vill. Vi ska ha ett fritt och öppet internet, och
              så tror man inte att vi ska ha några regler.
            </seg>
            <seg n="45354df7">
              För mig är det så att vi ska ha ett fritt och öppet internet,
              och vi ska ha samma regler där som vi har i den vanliga världen.
              Det tycker jag är jätteviktigt att påpeka. Ska vi ha ett långsiktigt
              hållbart internet där vi alla kan känna oss hemma och där barn
              kan få söka runt måste vi också ha regler för hur vi får bete
              oss mot varandra.
            </seg>
            <seg n="abae941e">
              Tyvärr ser vi att den typen av brott där man använder internet
              för till exempel bedrägerier växer fram, och det gäller också
              försäljning av narkotika. Det finns också en annan typ där internet
              blir själva brottsplatsen. Man lägger ut smygtagna bilder på varandra.
              Vuxna söker sexuella kontakter med barn, så kallad gromning. Förtal,
              förolämpning och annan typ nätmobbning blir allt vanligare och
              är allt jobbigare för många.
            </seg>
            <seg n="6cfb7531">
              Jag är själv småbarnsförälder. Mina barn är ännu för små för
              att surfa runt på nätet själva, men jag kan tänka mig hur fruktansvärt
              svårt det måste vara att se kränkande bilder på sitt barn eller
              falska kränkande påståenden cirkulera runt på internet, och man
              kan ingenting göra för att få bort dem för gott. Det måste vara
              en fruktansvärd känsla för barnet men också för föräldern.
            </seg>
            <seg n="1d76e021">
              Problemet i dag med den här typen av brott är att även om man
              vänder sig till polisen kommer polisen med all sannolikhet att
              lägga ned undersökningen eftersom man inte kan få ut vem som hade
              det IP-numret. Även om man vet från vilket IP-nummer som inlägget
              gjordes, som bilder lades ut eller påstående gjordes kan polisen
              inte få ut den typen av uppgifter, och undersökningen läggs ned.
              Kvar står barnet som kränkts och den maktlösa föräldern som också
              lider, precis som barnet.
            </seg>
            <seg n="8e376b8c">
              Vi ska ha ett fritt och öppet internet. Det ska vara ett internet
              utan censur, men vi ska inte ha ett internet utan regler. Och
              om man har regler måste reglerna kunna följas upp, och de som
              begår brott måste också kunna utredas och i slutändan straffas
              för detta.
            </seg>
            <seg n="dab6e6da">
              Visst kan man, som Miljöpartiet och Vänsterpartiet, säga att
              abonnemangsuppgifterna inte ska lämnas ut. Det är klart att man
              kan göra den bedömningen, men då ska man också rakryggat stå för
              att man inte vill göra det möjligare för polisen att utreda gromning,
              det vill säga när vuxna söker kontakt med barn. Man vill inte
              göra det enklare för polisen att utreda den typen av förtal, kränkningar
              och nätmobbning som tyvärr pågår.
            </seg>
            <seg n="f4777b0d">
              Man kan också göra som Sverigedemokraterna och säga att gränsen
              för när abonnemangsuppgifter ska lämnas ut ska sänkas men inte
              för ett visst brott. Det är helt i strid med svensk rättstradition.
              Låt mig gissa att Lagrådet skulle sparka bakut inför en sådan
              lagstiftning.
            </seg>
            <seg n="6fe623a5">
              Herr talman! Jag beklagar att jag har överskridit min talartid.
              Jag vill yrka bifall till förslaget i betänkandet och avslag på
              samtliga reservationer.
            </seg>
          </u>
          <note type="speaker" n="261598c7">
            Anf. 16 CAROLINE SZYBER (KD):
          </note>
          <u who="unknown" xml:id="i-1370d85f943795be-0" n="16685fa2">
            <seg n="7004f2b5">
              Herr talman! De senaste åren har vars och ens rätt till sitt
              privatliv och frågan om människors integritet i ett alltmer digitaliserat
              samhälle debatterats flitigt. Mycket av integritetsdebatten kretsar
              kring nationella och internationella bestämmelser som syftar till
              att stärka rättsväsendets kamp mot brott, terrorism och fientliga
              angrepp. Här är det särskilt viktigt med avvägningar utifrån integritetsperspektivet
              till följd av de tvångsmedel och det våldsmonopol staten har till
              sitt förfogande.
            </seg>
            <seg n="685c59b6">
              Fokus i betänkandet är att öka rättssäkerheten och integritetsskyddet
              vid avvägningen av användningen av de brottsbekämpande myndigheternas
              inhämtning av uppgifter om elektronisk kommunikation samtidigt
              som effektiviteten i brottsbekämpningen upprätthålls. Genom uppgifter,
              exempelvis från mobiltelefoner, kan polisen bland annat kartlägga
              hur ett brott planerats och hur misstänkta personer agerat under
              och efter brottet.
            </seg>
            <seg n="31615973">
              Tillgång till sådana uppgifter är ofta avgörande för att polisen
              ska kunna klara upp allvarliga brott. Det finns flera exempel
              där polisen använt dessa uppgifter för att kartlägga och lösa
              brott, bland annat när det gällde självmordsbombaren i Helsingfors
              och det kända helikopterrånet.
            </seg>
            <seg n="8e8a8abf">
              För all inhämtning kommer följande att gälla: inhämtning ska
              bara få ske i vissa särskilt angivna syften, det ställs krav på
              betydelsen för uppgifterna i det syfte för vilka de inhämtas och
              en proportionalitetsbedömning ska göras.
            </seg>
            <seg n="00d1b4a7">
              Det tål att upprepas: Tillstånd till hemlig övervakning av elektronisk
              kommunikation kommer även framöver att kräva domstolsbeslut. I
              polisens och Tullverkets underrättelseverksamhet ska beslut om
              inhämtning fattas av myndigheten. För att uppgifter som inhämtats
              i underrättelseverksamhet ska få användas i en förundersökning
              krävs dock tillstånd.
            </seg>
            <seg n="8445c22e">
              Herr talman! Förra veckan bjöd ministrarna Maria Larsson och
              Beatrice Ask in till ett seminarium om barnpornografi och barnsexhandel.
              Dessa brott gör oss väldigt upprörda. På seminariet berättade
              representanter från Rikspolisstyrelsen om det arbete de gör. De
              berättade hur arbetet kunnat förbättras avsevärt genom internationellt
              utbyte av bilder som hjälper till att lokalisera både offer och
              förövare.
            </seg>
            <seg n="35d71b56">
              Dessutom finns nu ett rättsfall där det är tydligt att tele-
              och internetavlyssning spelat en avgörande roll. I december 2011
              dömdes en man i Kristianstads tingsrätt för fem grova sexbrott
              mot barn. Polisen tipsades om mannen när amerikanska FBI avslöjade
              en stor pedofilhärva med förgreningar i 14 länder. Polisen satte
              då in hemlig telefon- och internetavlyssning. När den misstänkte
              höll på att planera fler barnvåldtäkter i Filippinerna slog polisen
              till.
            </seg>
            <seg n="39aa9566">
              I dag har de brottsbekämpande myndigheterna ofta begränsade möjligheter
              att effektivt kunna utreda dessa brott. Med denna lagändring kommer
              de att ges bättre redskap, vilket är viktigt för att kunna lösa
              brotten.
            </seg>
          </u>
          <note n="7c9b95b4">
            Jag yrkar bifall till utskottets förslag i betänkandet och avslag
            på reservationerna.
          </note>
          <note type="speaker" n="38924ac3">
            Anf. 17 ANTON ABELE (M):
          </note>
          <u who="unknown" xml:id="i-1370d85f943795be-1" n="16685fa2">
            <seg n="06b8e777">
              Herr talman! När riksdagen i dag fattar beslut om den nya lagen
              om elektronisk kommunikation får polis och åklagare äntligen de
              verktyg som de så länge efterfrågat just för att kunna hjälpa
              alla dem som årligen utsätts för brott på internet. Det är ett
              stort steg framåt.
            </seg>
            <seg n="5a37c61c">
              Vi talar ofta om hur internet och den digitala utvecklingen påverkat
              våra dagliga liv. De positiva aspekterna, såsom den snabba kommunikationen
              via sociala medier, internets roll som ett demokrativerktyg och
              andra fantastiska möjligheter i samband med den digitala världens
              utveckling, är många.
            </seg>
            <seg n="a4926a5e">
              Samtidigt börjar allt fler att se och förstå de utmaningar som
              den snabba utvecklingen fört med sig. Numera får vi allt oftare
              läsa om baksidorna med den digitala utveckling som skett de senaste
              åren. Brotten som begås på internet ökar ständigt. Kränkningar,
              förtal och hot på internet hör för många numera till den krassa
              vardagen. Kommentarsfälten på ett antal stora svenska tidningar
              är numera förhandsmodererade då situationen blivit ohållbar vad
              gäller anonyma och kränkande inlägg.
            </seg>
            <seg n="ddc61ef0">
              Herr talman! Det är tydligt att många tar sig större friheter
              på internet än i verkligheten. Självklart är det betydligt lättare
              att skriva kränkande saker sittandes bakom en datorskärm, och
              dessutom göra det anonymt, än att skriva dem i verkligheten. Samtidigt
              är det viktigt att påpeka att det som är olagligt att säga eller
              skriva i verkligheten också är det på internet. Det verkar dock
              inte alla ha förstått. Alltför många på internet verkar totalt
              sakna kunskap om etik och moral samt om de lagar som faktiskt
              gäller.
            </seg>
            <seg n="dc256798">
              Dessutom har det faktum att lagstiftningen under många år släpat
              efter öppnat upp för ett slags anonym arena där man kan skriva
              och göra nästan vad man vill utan att bli straffad för det så
              länge brottet straffas med enbart böter. Fram till i dag har nämligen
              i princip alla polisanmälningar av brott på bötesnivå, såsom kränkningar,
              hot och förtal på internet, lett till att förundersökningen lagts
              ned. Ingen gärningsman kan bindas till brottet eftersom polisen
              saknar befogenheter att spåra förövarna. Lagen, som den sett ut
              fram till i dag, medger nämligen inte att abonnemangsuppgifter
              lämnas ut vid brott som straffas med endast böter.
            </seg>
            <seg n="ca306199">
              I och med den nya lagen som riksdagen i dag fattar beslut om
              kommer polisen att äntligen ges möjlighet att begära ut abonnemangsuppgifter
              även för brott med bara böter på straffskalan. Det är en konkret
              åtgärd och precis den förändring som behövs för att de brottsbekämpande
              myndigheterna effektivt ska kunna spåra personerna bakom dessa
              brott.
            </seg>
            <seg n="d49fe7da">
              Herr talman! När vissa i denna kammare hävdar att yttrandefriheten
              nu är i fara kan man inte annat än ta sig för pannan. Det kommer
              inte att bli någon skillnad vad gäller friheten att yttra sig.
              Det som alltid varit olagligt att skriva och säga i verkligheten
              kommer även fortsättningsvis att vara det, så också på internet.
              Skillnaden blir att de brottsbekämpande myndigheterna ges möjligheter
              att utreda och därefter lagföra den som begått brottet, något
              som hittills inte varit möjligt.
            </seg>
            <seg n="db1f2328">
              Avslutningsvis vill jag, herr talman, ställa två frågor till
              dem som tänker rösta nej till detta viktiga lagförslag. Har ni
              mött någon av de personer som dagligen hängs ut, kränks eller
              hotas på internet? Vad är ert råd till de drabbade personerna
              för att härda ut? Att rösta nej i dag är verkligen ett svek mot
              alla dessa människor. Om man inte får kränka eller hota någon
              på gatan, tala då om för mig varför det skulle vara tillåtet på
              internet.
            </seg>
          </u>
          <note type="speaker" n="b1a817ee">
            Anf. 18 MATHIAS SUNDIN (FP):
          </note>
          <u who="unknown" xml:id="i-1370d85f943795be-2" n="16685fa2">
            <seg n="ce6cf280">
              Herr talman! Jag skulle vilja börja med att yrka avslag på propositionen.
              Trots att jag yrkar avslag vill jag dock säga att det är positivt
              att lagen reformeras. Det har beskrivits på ett bra sätt av bland
              annat Johan Linander varför den nuvarande ordningen inte på något
              sätt är optimal. Mitt nej i dag är därför inte något evigt nej,
              att lagen aldrig ska reformeras, men det är ett nej till det som
              vi har att ta ställning till i dag.
            </seg>
            <seg n="fe667ebe">
              Låt mig så kortfattat som möjligt förklara detta. Det handlar
              om att när staten i form av datalagringsdirektivet sett till att
              en mängd trafikuppgifter, en mängd uppgifter om vårt privatliv,
              lagras och sparas, och vi nu diskuterar hur staten ska få tillgång
              till dessa uppgifter, är det rimligt att vi höjer ribban något
              för det. Datalagringsdirektivet innebär att det lagras och sparas
              vem vi ringer till, vilka vi sms:ar med, varifrån vi ringer, när
              samtalet ägde rum och vem som har abonnemanget. Man behöver inte
              ens vara uppkopplad för att lagringen ska ske. Samma sak gäller
              för mejl och för andra aktiviteter på internet.
            </seg>
            <seg n="001be627">
              Det är alltså en mängd information samt allt det andra som regleras
              genom den kommande lagstiftningen. En mängd information sparas
              och lagras, och då tycker jag att det är rimligt att något höja
              ribban för när staten och de brottsbekämpande myndigheterna ska
              få tillgång till den informationen. Detta ska ses i ljuset av,
              och det är mycket viktigt, alla de lagar som på senare år klubbats
              igenom FRA-lagen, Ipred, datalagringsdirektivet och så vidare.
              Allt i de lagarna behöver inte vara dåligt, värdelöst och kasst.
              Men tillsammans blir det en väldigt tydlig trend av mer övervakning,
              vilket är oroväckande.
            </seg>
            <seg n="c2309e08">
              Det betyder inte att man ska avskaffa allt detta eller att man
              ska ha det på precis motsatt sätt. Men jag tycker att balansen
              har tippat över åt fel håll till för mycket övervakning. Vi måste
              hitta den balansen igen. Vi kan delvis göra det via den här lagstiftningen
              genom att höja ribban något för när man ska få tillgång till dessa
              uppgifter.
            </seg>
            <seg n="1f2f2420">
              Jag ska ta två exempel på vad det skulle kunna innebära att skärpa
              lagstiftningen.
            </seg>
            <seg n="4c63ea59">
              Om man olovligen ser till att få tillgång till några av dessa
              uppgifter trots att man inte fått tillstånd till det är det böter
              eller två års fängelse på straffskalan. Jag tycker att det vore
              rimligt att skärpa straffen för ett sådant brott för att visa
              allvaret. När nu staten har tillgång till det här ska det vara
              väldigt hårt bestraffat om någon inte följer till exempel de lagar
              som vi stiftar här i dag. Det tycker jag är en mycket rimlig skärpning.
            </seg>
            <seg n="f1d3cc66">
              Sedan har vi en annan fråga som är väldigt komplicerad vilket
              hela det här är. Det är frågan om skäligen misstänkt person. Det
              har många gånger tidigare i debatten, framför allt när det gäller
              datalagringsdirektivet, hänvisats till att det måste finnas en
              skäligen misstänkt person och att det ska beslutas i domstol.
              Så är inte fallet i dag, och så kommer inte fallet att vara framöver
              till exempel i delar av polisens verksamhet. Det kan vara rimligt
              i vissa fall. Det är väldigt bra om polisen kan ha koll på mc-gäng
              till exempel. Men polisen borde inte ha exakt samma tillgång till
              information om oss som inte tillhör mc-gäng. Det är inte något
              lättreglerat område; jag är fullt medveten om det. Men jag tycker
              att vi har hamnat lite snett här i dag.
            </seg>
            <seg n="ae465dac">
              Jag respekterar er som drar gränsen på ett annat ställe för den
              här lagstiftningen. Ni har varit inblandade i frågan länge, som
              många har beskrivit. Den har beretts och man har gjort avvägningar.
              Men för mig landar den så pass snett att jag måste rösta nej.
              Politik handlar väldigt mycket om kompromisser inom och mellan
              partier och över blockgränser, och så måste det naturligtvis vara,
              annars kommer vi inte framåt någonstans utan sitter bara och röstar
              hur som helst. Men politik är också att säga ifrån när man tycker
              att något har gått för snett, och det gör jag nu, herr talman.
            </seg>
          </u>
          <note type="speaker" n="5be7e280">
            Anf. 19 JOHAN PEHRSON (FP):
          </note>
          <u who="johan_pehrson_35cd8a" xml:id="i-1dabec4953f269cd-3" n="2bf209c7">
            <seg n="f40a3220">
              Herr talman! Jag vill bara för tydlighetens skull yrka avslag
              på Mathias Sundins yrkande och klarlägga att jag yrkar bifall
              till propositionen.
            </seg>
          </u>
          <note n="9bf96d90">
            Överläggningen var härmed avslutad.
          </note>
          <note n="0969ad5d">
            6 § Subsidiaritetsprövning av förslag till Monti II-förordning
          </note>
          <note n="d42685cb">
            Föredrogs
          </note>
          <note n="e8f759f6">
            Andre vice talmannen konstaterade att ingen talare var anmäld.
          </note>
          <note n="e916a245">
            7 § Förskolan
          </note>
          <note n="d42685cb">
            Föredrogs
          </note>
          <note type="speaker" n="9b7be908">
            Anf. 20 HÅKAN BERGMAN (S):
          </note>
          <u who="hakan_bergman_bc04d7" xml:id="i-7875ecd3a9e6106a-0" n="0ca91897">
            <seg n="cc2efddf">
              Herr talman! Vi ska i dag diskutera utbildningsutskottets betänkande
              rörande förskolan. Vi står självfallet bakom alla de socialdemokratiska
              reservationerna i betänkandet, men jag yrkar för tids vinnande
              bifall endast till reservationerna 1 och 3. Jag vill också markera
              att vi med glädje står bakom den majoritet i utskottet som finns
              när det gäller punkt 10 i betänkandet.
            </seg>
            <seg n="72ac1bc8">
              Förskolan ska erbjuda barn en god pedagogisk verksamhet där omsorg,
              fostrande och lärande bildar en enhet. Svensk förskola betraktas
              internationellt som ett föredöme. Vi är flera som har rest till
              andra länder och fått höra deras berömmande ord om den svenska
              förskolan. OECD och en rad internationella jämförelser visar att
              förskolan i Sverige har en mycket hög kvalitet.
            </seg>
            <seg n="2475ed47">
              Vi har en förskola som rustar barnen tidigt med goda kunskaper
              och lägger grunden för en bra skolstart samtidigt som den gör
              det möjligt för föräldrar att kombinera föräldraskap med arbete
              och studier. Vi har en hög andel högskoleutbildad personal och
              en pedagogisk verksamhet som utgår från en nationell läroplan
              och som gör förskolan till det första steget i ett livslångt lärande.
              Förskolan garanterar att alla barn oavsett föräldrarnas utbildningsbakgrund
              får rätt till de nödvändiga grunderna för kunskapsinhämtande.
            </seg>
            <seg n="5b3fdf5d">
              Man kan säga att en kvalitativt bra förskola, väl utbyggd över
              hela landet, också aktivt har bidragit till att vi har haft en
              bra sysselsättning och tillväxt. Tillsammans med en bra föräldraförsäkring
              är förskolan kanske den viktigaste anledningen till att andelen
              sysselsatta kvinnor i Sverige är bland de högsta i världen.
            </seg>
            <seg n="cbcb5992">
              Ibland när man i dag hör statsråd, statssekreterare och andra
              alliansföreträdare tala på nationella och internationella konferenser
              om den uppmärksammade svenska förskolan får man nästan intrycket
              att det är de borgerliga partierna som har tagit initiativ och
              byggt upp förskolan. Därför är det kanske på sin plats att påminna
              om att den stora utbyggnaden av svensk förskola genomfördes i
              slutet av 60-talet men framför allt under 70-talet. Det var den
              politiska vänstern i samhället, nationellt och i många av landets
              kommuner, som drev på och möjliggjorde utbyggnaden av den svenska
              förskolan, inte den svenska högern.
            </seg>
            <seg n="5db8255d">
              I dag finns det en bredare politisk uppslutning kring förskolan.
              Jag tycker att det är mycket bra. Svensk förskola är bra för barnen,
              bra för familjerna och bra för samhället.
            </seg>
            <seg n="25db47f4">
              Jag skulle vilja lyfta fram några punkter som vi socialdemokrater
              ser som särskilt viktiga.
            </seg>
            <seg n="ff3af6c5">
              Rätten till förskola är viktig. Det är viktigt att föräldrar
              kan lita på att de verkligen får en förskoleplats inom de fyra
              månader som platsgarantin utlovat. Antalet kommuner som inte lever
              upp till platsgarantin har ökat kraftigt de senaste åren. Därför
              är det viktigt att kommunerna har tydliga krav på sig men också
              goda förutsättningar för att klara platsgarantin.
            </seg>
            <seg n="d45d9418">
              Föräldrarnas möjlighet att hävda sin rätt till förskoleplats
              ska vara tydlig. Vi har noterat att regeringen avser att göra
              en översyn av frågan. Det välkomnar vi. Vi har också i vår kommittémotion
              lyft fram att det behövs en bred översyn av den här frågan.
            </seg>
            <seg n="5fbb9511">
              Vi måste utöka rätten och tillgängligheten till förskola. Föräldrar
              som arbetar skift, helger och nätter har i dag inte möjlighet
              i alla kommuner att få sitt behov av barnomsorg tillgodosett.
              I över hälften av Sveriges kommuner finns det inte någon barnomsorg
              på kvällar, nätter och helger. Föräldrar som arbetar eller skulle
              kunna arbeta ska, tycker vi, naturligtvis få sitt behov av barnomsorg
              tillgodosett under trygga former. Det måste anses som en ganska
              rimlig förutsättning för att stärka arbetslinjen och möta kraven
              i ett modernt arbetsliv.
            </seg>
            <seg n="0a98fecb">
              I en intervjuundersökning som Kommunalarbetareförbundet gjorde
              bland sina medlemmar uppgav 30 procent av de tillfrågade att de
              inte kunde arbeta heltid med de öppettider som förskolorna hade.
              Var femte uppgav att förskolans öppettider inte motsvarade de
              behov som föräldrarna hade. 67 procent sade att de aldrig hade
              blivit tillfrågade om vilka behov de hade av öppettider inom förskolan.
              Så visst finns det behov som inte syns och önskemål om en högre
              tillgänglighet.
            </seg>
            <seg n="a351ecf7">
              Glädjande finns det nu en majoritet i utskottet för att regeringen
              inom ramen för budgetprocessen ska återkomma till riksdagen med
              förslag till ett stimulansbidrag så att kommunerna i ökad utsträckning
              ska kunna erbjuda barnomsorg på kvällar, nätter och helger. Men
              Moderaterna, Folkpartiet, Centerpartiet och Kristdemokraterna
              säger nej till det, vilket jag tycker är beklagligt.
            </seg>
            <seg n="0c33b2be">
              Jag nämnde inledningsvis att det i dag finns en bredare politisk
              uppslutning kring förskolan, och det är mycket bra. Jag tror att
              de flesta av de efterföljande talarna kommer att lyfta fram förskolans
              olika kvaliteter. Den är bra för barnen. Den ger barn viktiga
              förutsättningar att lyckas senare i skolan.
            </seg>
            <seg n="a5f32faa">
              Det är då lite märkligt och förvånande att samtidigt skapa ekonomiska
              incitament eller drivkrafter för familjer att inte sätta sina
              barn i förskola eller drivkrafter för att barn ska lämna en kvalitetssäkrad
              förskoleverksamhet och gå över till andra och enklare omsorgslösningar.
            </seg>
            <seg n="dece13e6">
              Det är särskilt förvånande eftersom vi i dag vet att barns närvaro
              och deltagande i den pedagogiska verksamheten i förskolan starkt
              påverkar deras möjligheter att lyckas bra senare i livet och i
              skolan.
            </seg>
            <seg n="78d01261">
              Vi tycker att reformer som vårdnadsbidrag och barnomsorgspeng
              är problematiska eftersom de för bort pengar från förskolan och
              en kvalitetssäkrad verksamhet till olika former av omsorgslösningar
              som inte har samma krav på utbildad personal, att följa läroplan
              eller dokumenterad verksamhet.
            </seg>
            <seg n="9f1484fd">
              Det kan leda till att de barn som kanske bäst behöver förskolans
              kvaliteter, barn med stora behov, inte kommer in i förskolan.
              Både vårdnadsbidrag och barnomsorgspeng riskerar att bidra till
              att försämra barns framtida skolprestationer. Vi tycker att de
              bör avskaffas.
            </seg>
            <seg n="7bf5b715">
              I vår kommittémotion har vi föreslagit andra punkter som vi tycker
              är viktiga. Det är viktigt att vi stärker och utvecklar det pedagogiska
              arbetet i förskolan. Vi har i vår budgetmotion föreslagit ganska
              omfattande resursförstärkningar till just förstärkning av personalens
              kompetensutveckling inom både förskola och skola.
            </seg>
            <seg n="7d3e33d9">
              Vi lyfter fram att det är viktigt att all förskoleverksamhet
              måste vara kvalitetssäkrad. Vi måste också fortsätta att utveckla
              förskolans kunskapsuppdrag.
            </seg>
          </u>
          <note n="85fdeb4b">
            Herr talman! Med de orden yrkar jag bifall till reservationerna
            1 och 2 under punkt 3 samt sluter upp kring punkt 10 i betänkandet.
          </note>
          <note type="speaker" n="7a7d4608">
            Anf. 21 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_e3fb3f" xml:id="i-285c0b26b6d2a5e3-0" n="45c2f3fb" next="i-b104f8b2763a53db-0">
            <seg n="6de13fab">
              Herr talman! Som förälder med två barn i förskola och ett tredje
              som nyligen passerat den är det en glädje att kunna berätta hur
              fantastisk svensk förskola är och att känna tryggheten i att lämna
              mina skatter där under dagarna i förvissning om att de får leka
              och lära, ses och utvecklas, stimuleras och utmanas i sitt eget
              tempo och utifrån sina egna förutsättningar av engagerad och kompetent
              personal. Att få ta del av deras berättelser från sin förskolevardag
              är just nu en av livets stora höjdpunkter.
            </seg>
            <seg n="39d49b8f">
              Alliansregeringen förstår vikten av en riktigt bra förskola.
              Därför har förskolan haft en tydlig plats på dagordningen och
              varit föremål för en rad reformer, varav de flesta sjösattes under
              förra året. Sedan förra året är förskolan en egen skolform, och
              det pedagogiska uppdraget är förtydligat.
            </seg>
            <seg n="e74e0871">
              Förskolan ska erbjuda barnen en god pedagogisk verksamhet där
              omsorg, fostran och lärande bildar en helhet. Därtill kommer bland
              annat allmän förskola för treåringar, skärpta krav på behörighet,
              införande av lektorat också i förskolan, förskolechefs roll och
              förskolelyft som en rad av de reformer Alliansen genomfört för
              att ytterligare höja kvaliteten på den svenska förskolan.
            </seg>
            <seg n="f4a54ac6">
              Ambitionen är inte slut här. Alliansens omsorg om förskolan riktar
              sig nu vidare och framåt. Det handlar om alltifrån olika aspekter
              av arbetsmiljö till ett fortsatt fokus på att stärka kvaliteten
              i den svenska förskolan. Som ett exempel kan nämnas den utredning
              som regeringen tillsatte i april tillsatte som ska föreslå åtgärder
              för hur barns säkerhet i förskolan kan förbättras och säkerställas.
            </seg>
            <seg n="5e305a60">
              I dagens betänkande finns en reservation från Alliansen. Den
              politiska oppositionen kommer troligen att försöka misstolka och
              felanvända den. Den handlar om barnomsorg på obekväm arbetstid
              eller kvällar, nätter och helger, som det står i lagtexten eller
              nattis som det lite slarvigt kommit att kallas.
            </seg>
            <seg n="46e716e8">
              Varför reserverar sig då Alliansen mot något så viktigt som nattis?
              Svaret är att det gör vi inte. Vi är hängivna, övertygade anhängare
              av nattis. Vi vet att en absolut förutsättning för arbetslinjen
              är att det finns barnomsorg under tider som inte betraktas som
              ordinarie arbetstid. Därför har vi gjort något som ingen annan
              regering tidigare gjort; vi har skrivit in i lagtext, i skollagen,
              att kommunerna är skyldiga att utreda och erbjuda barnomsorg på
              kvällar, nätter och helger om behov finns.
            </seg>
            <seg n="178bddd1">
              Nattis jag kan däremot kanske tycka att detta uttryck inte riktigt
              rättvisar Alliansens ambitioner och strävan. Det kan kanske vara
              lätt att med ordet nattis se den där fyrkantiga nattöppna förskolan
              och ingenting annat.
            </seg>
            <seg n="343333fc">
              När vi i Alliansen pratar om omsorg på obekväm arbetstid ser
              vi inte bara en lösning. Vi ser en rad olika lösningar. Det kan
              vara nattöppna förskolor. Men det kan också vara andra lösningar
              som till exempel barnvårdare i egna hemmet eller nattöppna familjedaghem.
              I många kommuner som jag varit i kontakt med diskuteras olika
              lösningar, och det är bra.
            </seg>
            <seg n="fcdae16c">
              Ett exempel är där man diskuterar en grupp yngre pensionärer
              som vill göra en insats och ställa upp i barnens hem när föräldrarna
              arbetar sena kvällar eller nattetid. Ett annat är kommunerna där
              beredskapen nu finns att till exempel anställa vad vi tidigare
              kallade för dagmamma fast nu då en nattmamma. Det är bra att olika
              kommuner hittar olika lösningar utifrån efterfrågan och de förutsättningar
              som finns i just den kommunen. Det gäller att kombinera aspekter
              av arbetslinjen men också att ha ett barnperspektiv.
            </seg>
            <seg n="7a8f0972">
              I Skolverkets nyligen redovisade statistik är det tydligt att
              den nya lagen har fått effekt. På bara några få månader har andelen
              barn som har omsorg på så kallad obekväm arbetstid ökat med 13
              procent och antalet kommuner med 10 procent. Då sträcker sig Skolverkets
              mätning bara till den 15 oktober 2011. Det finns all anledning
              att tro att den siffran har ökat ytterligare sedan dess. Intressant
              att notera är också att en majoritet av de kommuner som erbjuder
              barnsomsorg på kvällar, nätter och helger är alliansstyrda.
            </seg>
            <seg n="f680ab92">
              Vad gör då socialdemokrater tillsammans med sverigedemokrater,
              vänsterpartister och miljöpartister? Jo, utan att ha någon större
              kunskap om behoven av barnomsorg på obekväm arbetstid eller nattis,
              om man så vill lägger man nu fram ett ofinansierat förslag där
              man vill att regeringen ska återkomma med förslag till stimulansbidrag.
              Detta är ett sätt att försöka vinna kortsiktiga politiska poäng.
              Det är inte att ta ett politiskt och ekonomiskt ansvar. Det är
              därmed inte ett sätt att ta ansvar för våra barn.
            </seg>
            <seg n="09584943">
              Sedan mitten av 1990-talet har det funnits en bred parlamentarisk
              förankring kring behovet av sunda offentliga finanser och hur
              det finanspolitiska ramverket ska användas för att uppnå detta.
              Detta har varit en starkt bidragande faktor till den goda utvecklingen
              av de offentliga finanserna sedan dess. Det var därför glädjande
              att se att socialdemokraterna i finansutskottet var av en annan
              uppfattning än socialdemokraterna i utbildningsutskottet.
            </seg>
            <seg n="d324d7fe">
              Att vissa partier i denna koalition lägger fram detta förslag
              är mindre förvånande. Men att Socialdemokraterna väljer att visa
              prov på sådant ansvarslöst agerande är i högsta grad förvånande.
              Skulle samtliga utskott i Sveriges riksdag välja att agera på
              ett liknande sätt skulle hela uppgörelsen runt ramverket falla
              och möjligheten att upprätthålla sunda statsfinanser raseras.
              Tankar i grekisk riktning känns plötsligt inte så avlägsna.
            </seg>
            <seg n="c05d6619">
              Vad gör då alliansregeringen? Jo, man fortsätter naturligtvis
              att ta ansvar för att använda resurser på absolut bästa sätt.
              Man har för att påverka kommunerna i rätt riktning skrivit skollagen
              så att det blir klart vilket ansvar kommunerna har för att skapa
              barnomsorg på obekväm arbetstid. Men detta räcker inte. För att
              bilda sig en uppfattning om hur behoven ser ut i våra 290 kommuner
              beslutade man den 22 mars att ge Skolverket i uppdrag att genomföra
              en enkät bland vårdnadshavare till barn i åldern ett till tolv
              år för att bland annat belysa i vilken utsträckning vårdnadshavarna
              upplever att den erbjudna omsorgen svarar mot de behov och önskemål
              som de har, bland annat utifrån deras respektive arbetstider.
              Detta uppdrag ska redovisas senast den 15 september 2013.
            </seg>
            <seg n="a4078506">
              Det är bara genom att veta hur behoven ser ut som man kan hitta
              verkningsfulla och långsiktiga förslag till lösningar. Det enda
              vi med säkerhet vet i dag är att behoven ser olika ut oerhört
              olika. Min lilla hemkommun har en helt annan bild än den som finns
              i till exempel Göteborg. Medan min hemkommun klarar att erbjuda
              barnomsorg inom stipulerade tiden fyra månader har det socialdemokratiskt
              styrda Göteborg aldrig klarat detta. I dag står 486 barn i Göteborg
              utan plats. Det är allvarligt.
            </seg>
            <seg n="32d6986b">
              Herr talman! Jag vill tro att kommunerna kan och förmår ta ansvar
              för att lagen uppfylls. De statistiska siffrorna talar för att
              man arbetar för det. Men samtidigt som jag har en tilltro till
              kommunernas vilja, ambition och förmåga att göra detta vet jag
              också hur det lokala arbetet med den kommunala ekonomin går till.
              Jag kan därför inte låta bli att oroas över att Socialdemokraternas
              med fleras förslag här i dag kommer att hämma utvecklingen. Vankas
              statliga pengar kan det bli en stillastående avvaktan. Det vore
              förödande, och det skulle helt motverka det som ändå är syftet.
            </seg>
          </u>
          <note n="d7f16bc7">
            Jag vill därför yrka bifall till Alliansens reservation nr 7
            och under övriga punkter yrka bifall till utskottets förslag i
            betänkandet.
          </note>
          <u who="camilla_waltersson_gronvall_e3fb3f" xml:id="i-b104f8b2763a53db-0" n="45c2f3fb" prev="i-285c0b26b6d2a5e3-0">
            <seg n="5514f4d5">
              Herr talman! Sverige har världens bästa förskola. Den är så känd
              för hur bra den är att politiker, föräldrar och människor som
              på olika sätt arbetar med barnomsorg och förskola ja, samhällsintresserade
              över hela världen uppmärksammar den och vill ta efter. Det skulle
              göra mig ont om de resurser som alliansregeringen så hårt hushållar
              med skulle gå till en oplanerad och ogenomtänkt nattissatsning
              i stället för att man ytterligare höjer ribban och säkerställer
              att vi fortsätter att höja kvaliteten och ha världens bästa förskola.
            </seg>
          </u>
          <note n="87ecc6c7">
            I detta anförande instämde Ulrika Carlsson i Skövde (C) och Annika
            Eclund (KD).
          </note>
          <note type="speaker" n="10d9f1e1">
            Anf. 22 HÅKAN BERGMAN (S) replik:
          </note>
          <u who="hakan_bergman_bc04d7" xml:id="i-7875ecd3a9e6106a-1" n="0ca91897">
            <seg n="0505f75c">
              Herr talman! Det är roligt att höra att Camilla Waltersson Grönvall
              och Moderata samlingspartiet är hängivna nattis och tycker att
              det är viktigt. Samtidigt säger de nej till ett stimulansbidrag
              som syftar till att kommunerna i ökad utsträckning ska kunna erbjuda
              denna tjänst. Det är märkligt.
            </seg>
            <seg n="d20da36f">
              Du säger att vi i majoriteten i denna fråga försöker vinna kortsiktiga
              politiska poäng och att vi inte har någon kunskap om frågan. Mig
              veterligt har de rödgröna partierna under lång tid drivit just
              frågan om en utbyggd barnomsorg på obekväma tider. Det är viktigt.
            </seg>
            <seg n="a2eab8e9">
              Grundfrågan är ändå att när förskolan i dag stänger i Sverige
              har arbetsdagen för många föräldrar inte ens börjat. De arbetar
              på obekväm arbetstid inom exempelvis vården, restaurangbranschen,
              handeln, stora delar av servicenäringen eller industrin.
            </seg>
            <seg n="d28b61d3">
              I takt med att allt fler verksamheter i samhället kräver bemanning
              dygnet runt ökar också behoven av barnomsorg på kvällar, nätter
              och helger. Men i över hälften av Sveriges kommuner saknar småbarnsföräldrar
              helt tillgång till barnomsorg på sådana tider.
            </seg>
            <seg n="24cb31a9">
              Nu finns det en majoritet i utbildningsutskottet för att regeringen
              inom ramen för budgetprocessen återkommer till riksdagen med ett
              förslag till stimulansbidrag så att vi kan öka utbudet av barnomsorg
              på kvällar, nätter och helger. Men ni säger nej.
            </seg>
            <seg n="891ccbb8">
              Min fråga till dig är: Är det acceptabelt att över hälften av
              landets kommuner saknar barnomsorg på obekväma tider? Är detta
              någonting som gynnar arbetslinjen? Och är det en barnomsorg som
              är i takt med hur samhället och arbetslivet har förändrats?
            </seg>
          </u>
          <note type="speaker" n="86c026ea">
            Anf. 23 CAMILLA WALTERSSON GRÖNVALL (M) replik:
          </note>
          <u who="camilla_waltersson_gronvall_e3fb3f" xml:id="i-a0be49e04413c454-0" n="45c2f3fb">
            <seg n="41a3b299">
              Herr talman! Vi inom Alliansen förstår verkligen vikten av att
              vi har en barnomsorg som svarar mot behoven, Håkan Bergman. Det
              var därför vår regering, alliansregeringen, var den första regering
              som skrev in detta i skollagen. Er tidigare regering hade samma
              möjlighet. Men varför hände inte det då, Håkan Bergman?
            </seg>
            <seg n="aca6e6f7">
              Vi ser att bland de kommuner som har infört nattis är en majoritet
              alliansstyrda. Vi delar oron och bekymren över dagens situation,
              och vi måste jobba vidare med detta. Men det är glädjande att
              vi ser att den lag som infördes den 1 juli 2011 har haft effekt.
              Mätningen sträckte sig fram till den 15 oktober, och den visade
              13 procents och 10 kommuners ökning.
            </seg>
            <seg n="664a1709">
              Vi tror på ordning och reda i statsfinanserna, och vi vill fortsätta
              att ta ansvar för det. Det säger också er nye partiordförande
              att han vill liksom er ekonomiska talesperson. Men denna insikt
              verkar inte ha smittat socialdemokraterna i utbildningsutskottet.
              Tycker inte också du, Håkan Bergman, att det är svårt att bara
              skjuta från höften innan man vet hur behoven ser ut. Visst kan
              väl och du och jag åtminstone vara överens om att det ser oerhört
              olika ut i olika kommuner i olika delar av landet. Vi vill först
              ha en kunskap om situationen innan vi agerar ytterligare för att
              med säkerhet veta att pengarna används på rätt sätt och för att
              kunna ha en långsiktighet och en hållbarhet i det vi föreslår.
              Det handlar också om kraften att genomföra detta, herr talman.
            </seg>
          </u>
          <note type="speaker" n="decee16d">
            Anf. 24 HÅKAN BERGMAN (S) replik:
          </note>
          <u who="hakan_bergman_bc04d7" xml:id="i-7875ecd3a9e6106a-2" n="0ca91897">
            <seg n="eca2f1fa">
              Herr talman! Det är riktigt att den nya skollagen säger att kommunerna
              ska sträva efter att erbjuda detta. Förändringen är att orden
              verka för har ersatts av sträva efter. Men fortfarande finns det
              ingen skyldighet i att erbjuda eller rätt att kräva. Faktum är
              att det avgörande för om en kommun ska erbjuda barnomsorg på andra
              tider fortfarande är en individuell prövning av föräldrarnas situation
              och deras reella möjligheter att ordna omsorgen på ett annat sätt.
              Om man har en mamma, en pappa eller andra släktingar som kan hjälpa
              en som förälder och passa barnet föreligger det alltså ingen självklar
              skyldighet, trots förändringen i skollagen, för en kommun att
              erbjuda omsorg på andra tider. Detta är ett bekymmer.
            </seg>
            <seg n="d8491ad8">
              Visst kan man vara glad att det har tillkommit tolv kommuner
              som erbjuder nattis i Sverige. Men faktum är att 160 kommuner
              inte erbjuder någon barnomsorg alls på obekväma tider. Det har
              skett en ökning på ett år eller mindre än ett år om man ska dra
              in skollagen, men ni drar höga växlar på statistik för ett år.
              Fortfarande är det så att i 160 av landets kommuner erbjuder man
              inte någon form av barnomsorg på obekväma tider.
            </seg>
            <seg n="a50874a2">
              Ni säger att ni vill prioritera att fler ska arbeta. Men om man
              har jobb men ingen barnomsorg vad ska man göra då? Om man får
              jobb men inte kan ta det för att det inte finns omsorg på de tider
              då man ska arbeta vad ska man göra då?
            </seg>
          </u>
          <note type="speaker" n="33e89249">
            Anf. 25 CAMILLA WALTERSSON GRÖNVALL (M) replik:
          </note>
          <u who="camilla_waltersson_gronvall_e3fb3f" xml:id="i-a0be49e04413c454-1" n="45c2f3fb">
            <seg n="ce4df1ed">
              Herr talman! Jag börjar med att konstatera att Håkan Bergman
              nogsamt undviker att svara på mina frågor. En rad frågor tornar
              upp sig när man hör Socialdemokraternas förslag.
            </seg>
            <seg n="56b8ce20">
              Är ni överens om att det är en rättighetslagstiftning vi ska
              diskutera? Det är faktiskt inte det som ni socialdemokrater har
              föreslagit till skillnad från en del av dina koalitionskompisar
              på vänsterkanten. Är det detta som Socialdemokraterna nu kommer
              att gå fram med? Då är det intressant att se hur man tänker finansiera
              det hela, för då talar vi om helt andra pengar.
            </seg>
            <seg n="44d09e29">
              Hur ska Håkan Bergman finansiera sina förslag om bidrag? Vem
              ska få dem? Hur ska Socialdemokraterna ta diskussionen med de
              kommuner som redan har infört barnomsorg på obekväm arbetstid?
              Ska de inte få bidrag? Om de inte får det hur tror Håkan Bergman
              att det kommer att tas emot? Det gäller till exempel det socialdemokratiskt
              styrda Göteborg som förvisso har nattis det ska sägas och som
              naturligtvis bekostar det inom kommunens budget. Men de har aldrig
              någonsin klarat av att leva upp till kraven på barnomsorg på fyra
              månader.
            </seg>
            <seg n="aa75c280">
              Vi pratar då, enligt de beräkningar som gjordes i det då socialdemokratiskt
              styrda Utbildningsdepartementet, om 23 miljarder. Det är oerhört
              mycket pengar, Håkan Bergman! Hur stora delar av dessa miljarder
              tänker ni er som stimulansbidrag, och på vilket sätt tycker du
              att det ska finansieras?
            </seg>
            <seg n="9284d00b">
              Återstår gör att Alliansen fattar beslut utifrån kunskap om de
              skiftande behoven i kommunerna. Därför vill vi avvakta denna enkät.
            </seg>
            <seg n="3c363cb9">
              Återstår gör det faktum att vi kan konstatera att lagen har fått
              effekt. 13 procents ökning på några månader visar faktiskt detta.
            </seg>
            <seg n="b4057a42">
              Återstår gör att bland kommuner som erbjuder barnomsorg på obekväm
              arbetstid är en majoritet allianskommuner.
            </seg>
            <seg n="f15b6e55">
              Återstår gör att Alliansen tar ansvar för ekonomin och fattar
              ansvarsfulla beslut baserade på kunskap.
            </seg>
          </u>
          <note type="speaker" n="fa46c060">
            Anf. 26 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-c0f55ae15a4f66cd-0" n="b27ea123" next="i-1d3a9e7bd0cd69b8-0">
            <seg n="e46b2634">
              Herr talman! Den svenska förskolan är fantastisk. Precis som
              Håkan har jag varit ute i Europa och tittat på förskolor. Många
              från andra länder, som vi har haft som besökare, som har varit
              och tittat på förskolor här i Sverige har varit synnerligen imponerade.
              Det här är någonting som jag hör att vi alla är eniga om.
            </seg>
            <seg n="de95392e">
              Jag ställer mig naturligtvis bakom Miljöpartiets reservationer,
              men för tids vinnande lyfter jag fram reservation 6. Naturligtvis
              yrkar jag också bifall till utskottets förslag under punkt 10.
            </seg>
            <seg n="1c1d8c0c">
              Varför omsorg på obekväm arbetstid? Ja, därför att det finns
              föräldrar som arbetar på obekväm arbetstid, och det finns barn
              till föräldrarna, barn som är i behov av omsorg när föräldrar
              arbetar.
            </seg>
            <seg n="3c855ea7">
              Det finns barn som inte har tillgång till mor- eller farföräldrar
              eller övrig släkt eller vänner som kontinuerligt kan barnvakta
              barnen på kvällar, nätter eller helger. Därför anser Miljöpartiet
              att även barn i de kommuner, vilket är drygt hälften, som i dag
              inte har tillgång till omsorg då föräldrarna arbetar på obekväm
              arbetstid ska få den rättigheten.
            </seg>
            <seg n="c0176130">
              År 2010 var det 4 035 barn mellan ett och tolv år inom omsorgen
              på obekväm arbetstid. Antalet barn som finns där har ökat mellan
              2004 och 2010. Däremot ökade inte dessa kommuner i antal fram
              till 2010, utan de sjönk från 130 kommuner till 118 kommuner.
              Vi har alltså ett år där det i så fall har gått upp, men de siffror
              som jag har fått från RUT är de jag redovisar nu.
            </seg>
            <seg n="852483b0">
              I skollagen står det att kommunen ska sträva efter att erbjuda
              omsorg för barn under den tid då förskola eller fritidshem inte
              erbjuds i den omfattning det behövs med hänsyn till föräldrars
              förvärvsarbete eller familjens situation i övrigt.
            </seg>
            <seg n="59f7e6f8">
              Flera remissinstanser, bland annat Barnombudsmannen, Länsstyrelsen
              i Helsingfors, Riksförbundet Hem och skola och ett flertal kommuner,
              anser att kommuner ska vara skyldiga att erbjuda omsorg.
            </seg>
            <seg n="0195e4c9">
              Den undersökning som Kommunal gjort visar att bara 67 procent
              av föräldrarna blivit tillfrågade om behovet av förskola på obekväm
              arbetstid. Det här är alltså någonting som alla kommuner är skyldiga
              att göra, men det är långt ifrån alla som gör det.
            </seg>
            <seg n="05a0ce96">
              Det finns också i lagen att barn ska erbjudas förskola i den
              omfattning som behövs. Där säger 30 procent att de inte kan arbeta
              heltid på grund av att öppettiderna på förskolan inte stämmer.
            </seg>
            <seg n="be037a08">
              Det som jag tycker oroar allra mest är de överklaganden som föräldrar
              har gjort till kommunerna. De anser att de har rätt till förskola
              på obekväm arbetstid, men alla överklaganden har gått i stöpet.
              Det är alltså aldrig föräldrarna som har fått rätt, utan domarna
              hävdar hela tiden att detta inte finns lagstadgat. Kommunerna
              har rätt att säga nej, och det är det som egentligen oroar mig
              mest av allt.
            </seg>
            <seg n="03afa8fe">
              Omsorg på obekväm arbetstid kan naturligtvis ha olika utformning.
              Det kan lika gärna vara en dagmamma som ett nattis. Formerna är
              inte det centrala men däremot att möjligheterna och rättigheten
              finns.
            </seg>
            <seg n="649981f2">
              Herr talman! Mat och måltider är centrala i våra liv, som njutning,
              som källa till glädje, som mötesplats och kulturbärare. Matvanorna
              har också stor betydelse för hälsan, såväl för barn som för vuxna.
              Bra mat och fysisk aktivitet gör dessutom att barnen blir pigga
              och får lättare att leka och lära.
            </seg>
            <seg n="bd7b784c">
              Att mat är avgörande för barns hälsa, utveckling och välbefinnande
              belyses också i FN:s barnkonvention, där det står att barn har
              rätt till näringsriktiga livsmedel i tillräcklig omfattning och
              rent dricksvatten och undervisning i näringslära.
            </seg>
            <seg n="d2c7cd8f">
              Förskolan har enastående möjligheter att på ett positivt och
              naturligt sätt främja en hälsosam livsstil med bra matvanor hos
              barn.
            </seg>
            <seg n="272ba4c1">
              Skolbarn har rätt, enligt skollagen, till näringsriktig mat.
              Det är toppen, och det välkomnas av barnen. Men det gäller bara
              dem som är sex sju år och äldre, de som går i den obligatoriska
              skolan. Är det inte lika viktigt att barn under sex sju år också
              får näringsriktig mat? Självklart är det så. Därför vill Miljöpartiet
              att skollagen revideras så att även barn i förskolan tillförsäkras
              näringsriktig mat.
            </seg>
          </u>
          <note n="f97d15a3">
            Ajournering
          </note>
          <note n="9366e12c">
            Kammaren beslutade kl. 13.56 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="agneta_luttropp_7d2a21" xml:id="i-1d3a9e7bd0cd69b8-0" n="b27ea123" prev="i-c0f55ae15a4f66cd-0">
            <seg n="19f2ca59">
              Återupptagna förhandlingar
            </seg>
            <seg n="4e753fb7">
              Vi övergår till dagens frågestund, och jag vill hälsa statsråden
              välkomna. Statsrådet Tobias Billström besvarar såväl allmänpolitiska
              frågor som frågor inom sitt ansvarsområde.
            </seg>
            <seg n="b54ebdf2">
              Utbildningskontrakt för unga arbetslösa
            </seg>
          </u>
          <note n="62f833cb">
            Förhandlingarna återupptogs kl. 14.00.
          </note>
          <note n="69dbb1b1">
            8 § Frågestund
          </note>
          <note n="b46d8fe8">
            Anf. 27 TALMANNEN:
          </note>
          <note type="speaker" n="8be45a63">
            Anf. 28 PIA NILSSON (S):
          </note>
          <u who="pia_nilsson_f6a18a" xml:id="i-dfc0ae4542a65971-0" n="617e1ea1">
            <seg n="49380343">
              Herr talman! Jag vill fråga statsrådet Tobias Billström varför
              regeringen inte vill ställa krav på unga arbetslösa att skaffa
              sig den kompetens som behövs på dagens arbetsmarknad.
            </seg>
            <seg n="b5b885f2">
              Regeringen har avvisat den modell för utbildningskontrakt som
              vi socialdemokrater föreslår. Utbildningskontraktet innebär att
              en ung arbetslös som saknar gymnasieutbildning erbjuds en individuell
              mix av utbildning, praktik och jobb som syftar till att den arbetslöse
              ska få en färdig gymnasieexamen. Samtidigt villkoras olika ersättningar
              från det offentliga med att planen fullföljs.
            </seg>
            <seg n="33e606de">
              Vi vet att sannolikheten att få ett arbete ökar kraftigt om man
              har en gymnasieexamen jämfört med om man inte har det. Man skulle
              kunna förvänta sig att en regering som säger sig vilja förstärka
              arbetslinjen skulle ställa sig positiv till vårt förslag.
            </seg>
            <seg n="a238c510">
              Så varför, Tobias Billström, är regeringen motståndare till att
              ställa krav som innebär att man faktiskt får möjlighet till ett
              arbete?
            </seg>
          </u>
          <note type="speaker" n="06b1bf9f">
            Anf. 29 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-0" n="9235adcc">
            <seg n="d7ba61f5">
              Herr talman! Att ungdomsarbetslösheten har varit hög i Sverige
              de senaste 20 åren är ett belagt faktum. I mars 2012 var den ungefär
              25,5 procent. Men då måste man komma ihåg, i relation till Pia
              Nilssons fråga, att nästan hälften av de arbetslösa ungdomarna
              är heltidsstuderande.
            </seg>
            <seg n="bd7051c8">
              Att det här problemet är stort är jag den första att erkänna,
              men det kanske inte alltid är så stort som det görs gällande.
              Grundorsaken till den höga ungdomsarbetslösheten är också teoretiseringen
              av grundskolan. Här vill jag gärna slå ett slag för regeringens
              reform när det gäller att skapa den nya gymnasieskolan, där våra
              reformer kommer att råda bot på detta på lång sikt.
            </seg>
            <seg n="d1b4dbfb">
              Det tycker jag är viktigt och angeläget att tala för, därför
              att om vi inte förändrar skolan och accepterar det faktum att
              det också har skett förändringar i elevsammansättningen så kommer
              det här problemet att bestå, och det är inte regeringens uppfattning
              att det ska vara på det viset.
            </seg>
          </u>
          <note type="speaker" n="af72e3bb">
            Anf. 30 PIA NILSSON (S):
          </note>
          <u who="pia_nilsson_f6a18a" xml:id="i-dfc0ae4542a65971-1" n="617e1ea1">
            <seg n="5209351f">
              Herr talman! Tobias Billström säger att problemet inte är så
              stort. Men 2006, när ni tog över, var tydligen ungdomsarbetslösheten
              ett gigantiskt problem. Nu, fem sex år senare, är problemet inte
              alls så stort som vi socialdemokrater menar att det visst är.
              Var fjärde ungdom är arbetslös, och det finns all anledning att
              ta det på största allvar. Framför allt gäller det dem som saknar
              gymnasieutbildning.
            </seg>
            <seg n="bfb4591f">
              Det är intressant att se hur kritiken från regeringen spretar
              när det gäller vårt förslag till utbildningskontrakt, där alla
              under 25 år ska garanteras en gymnasieexamen. I den ena stunden
              hävdar vissa av era företrädare att det här är något slags bidragslinje,
              att av våra 2 satsade miljarder skulle 1 miljard bestå av bidrag
              i olika former. Javisst om fler studerar är det oftast fler som
              använder sig av studiestöd, men är det någonting negativt att
              fler studerar?
            </seg>
            <seg n="16f78d20">
              En annan angreppslinje från regeringen är att vi skulle slå in
              öppna dörrar med det här utbildningskontraktsförslaget, att detta
              är en politik som regeringen redan har infört. Är det så att det
              ni anklagar oss för har ni redan infört själva?
            </seg>
          </u>
          <note type="speaker" n="16ac0fce">
            Anf. 31 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-1" n="9235adcc">
            <seg n="808349d8">
              Herr talman! Jag vill inte märka ord, men jag sade faktiskt i
              mitt inlägg att problemet är stort och att jag är den första att
              erkänna detta, men att det kanske inte alltid är så stort som
              man vill göra gällande. Det är där skiljelinjen också går mellan
              oppositionen i form av Socialdemokraterna i det här fallet och
              regeringen.
            </seg>
            <seg n="aed8cde2">
              Grundorsaken till att vi har problem på det här området är och
              förblir den teoretiseringen av grundskolan som har ägt rum. Om
              vi inte förändrar, genom gymnasieskolan, förutsättningarna för
              det här kommer vi också att fortsatt ha problem.
            </seg>
            <seg n="df862081">
              Utöver de åtgärder som regeringen har vidtagit på det här området
              har vi också vidtagit fler reformer för att förbättra ungas möjligheter
              till jobb och vägar till jobb. Vi har till exempel sänkt trösklarna
              in på arbetsmarknaden för ungdomar genom att göra det billigare
              att anställa unga. Det har också blivit enklare genom det vi kallar
              för Alva, det vill säga nystartsjobb för unga. Vi har infört jobbgaranti
              för ungdomar och folkhögskolesatsningen. Vi har sänkt restaurangmomsen
              för att hjälpa fler ungdomar in på arbetsmarknaden, och vi har
              infört tidiga insatser för ungdomar som riskerar långtidsarbetslöshet.
            </seg>
            <seg n="c3e50357">
              Se där ett axplock av allt som regeringen gör för att förändra
              och förbättra för ungdomar som i dag saknar arbete!
            </seg>
            <seg n="3c243c8c">
              Konsekvenser för lokalsamhället av näringslivssatsningar
            </seg>
          </u>
          <note type="speaker" n="58112ec2">
            Anf. 32 KEW NORDQVIST (MP):
          </note>
          <u who="kew_nordqvist_51f97a" xml:id="i-458cc0b4cfa2f1eb-0" n="ad7dc883">
            <seg n="49f1c061">
              Herr talman! Jag tänkte be att få ställa en fråga, hämtad från
              vårt hemlän, till näringsminister Annie Lööf.
            </seg>
            <seg n="1a8bd443">
              Utanför Gränna finns en betydande fyndighet av sällsynta jordartsmetaller.
              Oro finns, inte bara att till exempel lakvatten ska leta sig ned
              till Vättern, denna nationaljuvel och dricksvattentäkt för så
              många människor, utan också för den omdaning Gränna som samhälle
              kan utsättas för. Jag tänker exempelvis på turistnäringen.
            </seg>
            <seg n="107c8f44">
              Min fråga är: Vad ger staten för förutsättningar för det lokala
              samhället att klara påfrestningar vid kraftiga förändringar?
            </seg>
          </u>
          <note type="speaker" n="45355f9f">
            Anf. 33 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-3" n="65b9c59c">
            <seg n="c4e0c8fd">
              Herr talman! En viktig fråga som Kew Nordqvist belyser handlar
              om just mineralutvinning kopplat till oron hos lokalbefolkningen
              och hur en landsbygd eller en naturbygd kan utvecklas om man inte
              gör detta med sunt förnuft.
            </seg>
            <seg n="eb20d903">
              I Sverige har vi i dag en lagstiftning på det här området, där
              både miljöbalken och de lagar som reglerar utvinning är med. Det
              är viktigt att just ha en dialog med sakägare och markägare till
              exempel. Just nu pågår ett utredningsuppdrag om hur man kan förstärka
              dialogen mellan sakägare och utvinnings- eller prospekteringsbolag.
              Den utredningen kommer att presenteras för mig inom kort.
            </seg>
          </u>
          <note type="speaker" n="2ebe087c">
            Anf. 34 KEW NORDQVIST (MP):
          </note>
          <u who="kew_nordqvist_51f97a" xml:id="i-458cc0b4cfa2f1eb-1" n="ad7dc883">
            <seg n="ca9c27f2">
              Herr talman! Oron handlar också om att man har gruvdrift under
              en viss tid, och när den sedan försvinner har man kanske slagit
              sönder det som bär upp ett samhälle i dag. Det var anledningen
              till min fråga.
            </seg>
            <seg n="cc7c2fde">
              En annan fråga jag har i anslutning till det här är vilket ansvar
              näringsministern har för att Vättern inte påverkas negativt vid
              gruvdrift.
            </seg>
          </u>
          <note type="speaker" n="2071f8a6">
            Anf. 35 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-4" n="65b9c59c">
            <seg n="f978d731">
              Herr talman! Jag bor ju i Jönköpings län och ser den vackra Vättern
              titt som tätt, och det är ju en fantastisk naturmiljö i och omkring
              sjön Vättern.
            </seg>
            <seg n="485309ce">
              Det gör att det är viktigt att ha lagstiftningar som talar om
              vilka miljöhänsyn och sociala hänsyn man ska ta men där vi inte
              stänger dörren för utvinning där det är möjligt. Vi ser i norra
              delen av Sverige en gruv- och mineralutvinning som är väldigt
              framgångsrik och som skapar jobb. Vi ser det även i Bergslagen.
            </seg>
            <seg n="c6719bb2">
              Jag kan inte det här ärendet i detalj, men principen är den att
              det är viktigt att de här intressena vägs emot varandra, att en
              landsbygdsutveckling och en skön naturmiljö är en viktig del men
              att vi också måste bruka de mineraler som finns. Då finns det
              en lagstiftning och en prövning som ska göras väldigt noggrant
              i varje enskilt fall.
            </seg>
            <seg n="6f6a529c">
              Främlingsfientlighet
            </seg>
          </u>
          <note type="speaker" n="64f23e0b">
            Anf. 36 EVA LOHMAN (M):
          </note>
          <u who="eva_lohman_df68f3" xml:id="i-ab9b1da8ab78e6f6-0" n="21ba9f36">
            <seg n="3081d2cd">
              Herr talman! Jag har en fråga till statsrådet Billström. Främlingsfientliga
              krafter här i Sverige är tyvärr inte något nytt. Intolerans och
              främlingsfientlighet ska vi bekämpa varje dag på alla sätt vi
              kan; det är självklart.
            </seg>
            <seg n="38df4e68">
              Jag läste nyligen om ett attentat mot ett blivande boende för
              ensamkommande barn i Eslöv. Någon eller några personer hade tänt
              eld på boendet. Som tur var hade barnen inte hunnit flytta in
              ännu.
            </seg>
            <seg n="df43f9fc">
              Det är obehagligt och skrämmande att vi har krafter i samhället
              som är kapabla att med berått mod bränna ned ett boende för barn
              och ungdomar som kommer hit för att söka skydd. Men det är också
              ett sätt att försöka påverka Eslövs kommun, i det här fallet,
              eller andra kommuner och i förlängningen också att påverka vår
              demokrati. Jag tycker att det är väldigt obehagligt och väldigt
              allvarligt.
            </seg>
            <seg n="0d93b687">
              Min fråga till statsrådet är: Hur ser statsrådet på detta och
              vad kan man göra?
            </seg>
          </u>
          <note type="speaker" n="1a71881b">
            Anf. 37 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-2" n="9235adcc">
            <seg n="f94bb0b1">
              Herr talman! Jag delar naturligtvis Eva Lohmans upprördhet över
              det här. Det tror jag att alla människor gör som ser framför sig
              hur man med berått mod försöker anlägga bränder.
            </seg>
            <seg n="548290d6">
              Den här frågan är under polisutredning. Vi får väl se vad man
              kommer fram till, men det kan, precis som Eva Lohman är inne på,
              inte uteslutas att det finns ett starkt politiskt motiv. I så
              fall tycker jag att det är fullständigt missriktat av två skäl.
            </seg>
            <seg n="d7cabb55">
              Dels drabbar det en väldigt utsatt grupp som har rätt att få
              bra och goda förutsättningar under den tid som deras asylansökningar
              prövas i Sverige, det vill säga de barn och ungdomar som kommer
              till Sverige, dels kommer ingenting att få varken Sverige eller
              den svenska regeringen att vika ned sig i upprätthållandet av
              de internationella konventioner som vi har undertecknat och som
              säger att människors asylansökningar ska prövas och att vi ska
              ha värdiga och bra mottagandeförhållanden, vilket naturligtvis
              också inkluderar ett samarbete och samverkan med landets kommuner
              i de här frågorna.
            </seg>
            <seg n="3daf22e2">
              Vi tar den här frågan på stort allvar. Jag har själv för avsikt
              att nu i helgen besöka Eslövs kommun för att själv bilda mig en
              uppfattning i den här frågan.
            </seg>
          </u>
          <note type="speaker" n="691d202e">
            Anf. 38 EVA LOHMAN (M):
          </note>
          <u who="eva_lohman_df68f3" xml:id="i-ab9b1da8ab78e6f6-1" n="21ba9f36">
            <seg n="2c4b8e3c">
              Herr talman! Det är riktigt; kommunerna arbetar både seriöst
              och ambitiöst med att göra ett så bra mottagande som möjligt,
              både för vuxna och barn som kommer till Sverige. Nyckelorden är
              just värdighet och helhet, att försöka se hela människorna. Därför
              är det väldigt beklämmande när det blir ett sådant här attentat.
              Det gör att inflyttningen för de här barnen fördröjs, och det
              får i sin tur konsekvenser för andra som väntar på en kommunplats.
              Vad jag förstår är det väldigt många som väntar på en kommunplats
              nu.
            </seg>
            <seg n="559b1c39">
              Min följdfråga till statsrådet är: Hur fort går arbetet med att
              hitta nya kommunplatser?
            </seg>
          </u>
          <note type="speaker" n="9b94a2c2">
            Anf. 39 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-3" n="9235adcc">
            <seg n="0a4d4c46">
              Herr talman! Inte tillräckligt fort, naturligtvis, för att man
              ska kunna täcka de behov som finns av att kunna erbjuda en bra
              förstaplacering för de barn och ungdomar som kommer till Sverige
              och söker asyl. Det är ett mycket stort problem där jag skulle
              önska att fler av landets kommuner ställde upp och tog sin del
              av ansvaret. Jag tycker att det är helt beklämmande ibland när
              man ser en brist på solidaritet i de här frågorna som har funnits
              under flera års tid.
            </seg>
            <seg n="c4f5ffe0">
              Det är också viktigt att komma ihåg att ibland sprids myter om
              de här barnen och ungdomarna. De måste naturligtvis bekämpas.
              Bästa sättet att göra det är att föra ut detta på kommunal nivå.
              Jag ser många goda exempel, bland annat en kommun som Östra Göinge,
              inte så långt från Eslöv faktiskt, som bjuder in sina kommuninvånare
              när man öppnar boendet, visar upp verksamheten och visar upp dem
              som bor där. De ser också till att avliva en hel del av de påståenden
              som annars tenderar att florera kring vem det egentligen är som
              kommer och söker asyl, vad de har för motiv eller hur verksamheten
              fungerar. Det tror jag också kanske kan bidra till att på sikt
              skapa en större förståelse och acceptans samt fler boenden och
              fler avtal med Migrationsverket.
            </seg>
            <seg n="b065a8c7">
              Integrationsprojekt
            </seg>
          </u>
          <note type="speaker" n="763be596">
            Anf. 40 BJÖRN SÖDER (SD):
          </note>
          <u who="bjorn_soder_0c1a4c" xml:id="i-bfae5056fafc4cab-0" n="9325d141">
            <seg n="c1c949e6">
              Herr talman! Järvalyftet, som sjösattes 2007, var ett prestigeprojekt
              som skulle lyfta områden som Rinkeby, Tensta och Hjulsta. Man
              har plöjt ned miljardbelopp i det här projektet som nu har visat
              sig vara fullständigt misslyckat.
            </seg>
            <seg n="9b4b65b9">
              Svenska Dagbladet har gått igenom de fyra delmål som politikerna
              satte upp. Resultatet är nedslående på de viktigaste punkterna,
              utbildning och arbete. Arbetslösheten är fortfarande dubbelt så
              hög som i andra delar av staden. Den öppna arbetslösheten har
              ökat sedan projektet sjösattes 2007. Skolresultaten har försämrats,
              och någon magnet för inflyttning har det heller inte blivit.
            </seg>
            <seg n="f6c0cf4b">
              Statsrådet Ullenhag har tidigare lyft fram just Järvalyftet som
              ett bra exempel på hur integrationsproblemen bör angripas. Min
              fråga till statsrådet är därför: Står statsrådet fast vid sin
              övertygelse att Järvalyftet är ett bra exempel?
            </seg>
          </u>
          <note type="speaker" n="47e616dc">
            Anf. 41 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-1370d85f943795be-5" n="1febbb78">
            <seg n="625b33cb">
              Herr talman! Tack till frågeställaren! Här beskrivs Järvalyftet,
              som för dem som inte känner till det är en kommunal satsning i
              Helsingfors för att lyfta mer utsatta områden. Det har funnits
              en granskning av detta i medier där man har ifrågasatt delar av
              satsningen. Självklart kan inte jag säga att varje enskilt projekt
              har varit bra. Men jag kan lyfta fram delar av Järvalyftet som
              är helt rätt tänkt.
            </seg>
            <seg n="8f1f0344">
              Det är helt rätt tänkt att man nu i Helsingfors under alliansmajoriteten
              ser till att unga människor som vill ha ett sommarjobb får sommarjobb
              om man kommer från Tensta eller Rinkeby och får in foten på arbetsmarknaden.
            </seg>
            <seg n="b3e0a2b5">
              Helt rätt tänkt är den satsning som görs på Rinkebyakademien.
              Det är en tuff skola jag tycker att Björn Söder borde åka ut och
              besöka den där många elever går en tuff utbildning. De läser matematik
              på gymnasienivå när de är 14 år gamla. En del av de eleverna hade
              nog inte stannat i Rinkeby och gått på Rinkebyskolan om man inte
              hade haft den möjligheten att bli riktigt duktig. Det finns delar
              i den här satsningen som är riktigt bra.
            </seg>
            <seg n="767b7506">
              Däremot har vi också ett ansvar från statens sida. Det vore intressant
              om man från Sverigedemokraternas håll någon gång hade en idé om
              vad som skulle göras.
            </seg>
          </u>
          <note type="speaker" n="2419300e">
            Anf. 42 BJÖRN SÖDER (SD):
          </note>
          <u who="bjorn_soder_0c1a4c" xml:id="i-bfae5056fafc4cab-1" n="9325d141">
            <seg n="db5272c0">
              Herr talman! Vi har sett både nuvarande och tidigare regeringar
              satsa på olika former av integrationsprojekt. Vi har sett Välfärd
              åt alla i Malmö och nu Järvalyftet här i Helsingfors. Det är visserligen
              kommunala satsningar, men också med gott samvete uppbackade från
              regeringens sida. Det handlar om såväl nationella som regionala
              och kommunala projekt. Några saker har de gemensamt. De har kostat
              åtskilliga miljoner, närmare bestämt miljarder, och de har varit
              fullständigt misslyckade.
            </seg>
            <seg n="06930a0b">
              Integrationssatsningar har blivit en miljardindustri, och min
              följdfråga till statsrådet är: Hur många miljarder ytterligare
              ska behöva rulla i väg innan regeringen förstår att ingen integrationspolitik
              i världen kan lyckas om man fortsätter att bedriva den omfattande
              och till och med utökade massinvandring till Sverige som äger
              rum i dag?
            </seg>
          </u>
          <note type="speaker" n="c7860e98">
            Anf. 43 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-1370d85f943795be-6" n="1febbb78">
            <seg n="b750509b">
              Herr talman! Då landar vi till slut där vi alltid brukar landa.
              Allt som rör sociala utmaningar i Sverigedemokraternas värld är
              invandringens och invandrarnas fel. Där tycker vi olika. Jag har
              en övertygelse om att invandringen till Sverige har spelat väldigt
              stor roll för att bygga det Sverige vi har. Vi hade över hundra
              människor från Finland som varje dag kom till tekoindustrin. De
              kom till industrin i Sverige och hjälpte till att bygga upp Sverige.
              Att vi hade människor från Italien, att vi hade människor från
              Jugoslavien, att vi senare har fått människor från Balkan och
              att vi har fått människor från Mellanöstern gör Sverige rikare.
            </seg>
            <seg n="d98a2870">
              Sedan har vi en grundläggande skillnad i människosyn. Jag menar
              att det är en medmänsklig skyldighet för oss att ge människor
              som flyr undan förföljelse en fristad. Det handlar om vilket Sverige
              vi vill leva i.
            </seg>
            <seg n="8156f8f6">
              Men verkligheten, herr talman, är den att skulle man likt Sverigedemokraterna
              skära ned på alla integrationsinsatser, göra det svårare att komma
              i jobb, göra det svårare att lära sig svenska och dessutom försöka
              stänga våra gränser skulle Sverige bli fattigare. Dessutom skulle
              vi vara i en situation där färre invandrare hade ett jobb att
              gå till och färre invandrare lärde sig svenska, om det var så
              att man drog ned alla integrationsinsatser.
            </seg>
            <seg n="2a43ef28">
              Luftkvaliteten i svenska städer
            </seg>
          </u>
          <note type="speaker" n="9a7e6cef">
            Anf. 44 JENS HOLM (V):
          </note>
          <u who="jens_holm_9bd66a" xml:id="i-d093acce954aa283-2" n="95e63cc2">
            <seg n="e9a2b686">
              Herr talman! Jag har en fråga till statsrådet Catharina Elmsäter-Svärd.
              Luften i våra svenska städer blir allt sämre. Inte minst i Helsingfors
              är halterna av partiklar, kvävedioxider och andra föroreningar
              stundtals alldeles för höga och ett väldigt stort problem.
            </seg>
            <seg n="bd4addc6">
              I maj för ett år sedan fälldes Sverige i EU-domstolen därför
              att luften i våra svenska städer inte uppfyller EU-kraven. Mellan
              2010 och 2011 har faktiskt utsläppen av partiklar i Helsingfors
              och ett par andra svenska städer växt kraftigt. Därför vill jag
              veta vilka nya åtgärder som Catharina Elmsäter-Svärd avser att
              vidta för att luften i våra svenska städer, i synnerhet i Helsingfors,
              ska bli bättre.
            </seg>
          </u>
          <note type="speaker" n="d424e283">
            Anf. 45 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-7" n="16685fa2">
            <seg n="3dcc3e91">
              Herr talman! Tack, Jens Holm, för frågan! Det här är naturligtvis
              en fråga som många som bor framför allt i de centrala delarna
              av Helsingfors, som nämns som exempel, också kan fundera på och
              oroas över. Det har funnits diskussioner om det beror enbart på
              trafiken och vad man ska göra åt den. Hur man styr och planerar
              trafiken blir också en mycket lokal fråga.
            </seg>
            <seg n="c5a93342">
              Det handlar även om attityder, hur man kan göra det möjligt för
              fler att åka kollektivt på ett bra sätt eller gå och cykla och
              hur man gör sådana saker möjliga.
            </seg>
            <seg n="68a49f8f">
              Som det ser ut just nu räcker inte det. Därför har ett uppdrag
              givits av länsstyrelsen, om vi pratar Helsingfors, som nu är ute
              på remiss för att vi ska se vilka fler åtgärder man kan vidta.
              Svaren ska komma tillbaka till regeringen, till Miljödepartementet,
              som äger frågan i miljödelen, i slutet av juni. Där nämns redan
              åtskilliga diskussioner, alltifrån dubbdäcksdiskussionen och trängselskatteproblematiken.
            </seg>
          </u>
          <note type="speaker" n="89830ee3">
            Anf. 46 JENS HOLM (V):
          </note>
          <u who="jens_holm_9bd66a" xml:id="i-d093acce954aa283-3" n="95e63cc2">
            <seg n="5c5778d1">
              Herr talman! Det är akut att någonting görs som verkligen leder
              till att utsläppen från vägtrafiken går ned. De har ökat med ungefär
              10 procent sedan 1990.
            </seg>
            <seg n="ca99757a">
              Jag tycker att det är bra att statsrådet tar upp vikten av att
              vi reser mer kollektivt och att vi till exempel cyklar mer, men
              för att främja det krävs stora satsningar på just kollektivtrafik
              och en cykelpolitik i synnerhet. Det är någonting som vi inte
              ser i regeringens politik.
            </seg>
            <seg n="cb8f500e">
              I stället aviserar regeringen att man ska plöja ned ungefär 30
              miljarder kronor på något som kommer att leda till ökade utsläpp,
              nämligen Förbifart Helsingfors. Jag undrar hur Catharina Elmsäter-Svärd
              tycker att Förbifart Helsingfors, som kommer att leda till ökad
              trafik enligt Naturvårdsverket och andra bedömare, rimmar med
              de växande utsläppen av partiklar och andra föroreningar i Helsingfors.
              Kommer inte det att leda till att utsläppen blir ännu större i
              framtiden?
            </seg>
          </u>
          <note type="speaker" n="447c3176">
            Anf. 47 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-8" n="16685fa2">
            <seg n="791e1882">
              Herr talman! Låt oss koppla till den delen som gäller Förbifart
              Helsingfors. För den som inte känner till den vägdragningen gäller
              den från södra delen av Helsingforss län för att gina över till
              den norra delen. Det innebär i grunden att man inte får in trafiken
              i den centrala delen av Helsingfors. Det skulle i det här sammanhanget
              vara positivt, en fantastisk möjlighet för hela Helsingforssregionen
              att hålla ihop i en tid när Helsingfors växer.
            </seg>
            <seg n="8a83cc8f">
              När det gäller cykling ger regeringen i bland annat den nationella
              satsningen över landet bättre förutsättningar för kommuner att
              satsa. Lokalt i Helsingfors sker en cykelsatsning på närmare 1
              miljard, om inte jag har hört fel. Man organiserar cykelvägar
              så att de hänger ihop inte bara inom Helsingforss stad utan också
              till anslutande kommuner, så att man kan cykla från Solna eller
              Nacka på ett smidigt sätt. Cyklingen blir mer attraktiv. Man ska
              även kunna ta med sig cykeln på buss eller pendeltåg, vilket också
              ökar förutsättningarna för att cykla.
            </seg>
            <seg n="66887a7e">
              Sjöfarten
            </seg>
          </u>
          <note type="speaker" n="83601dec">
            Anf. 48 LARS TYSKLIND (FP):
          </note>
          <u who="lars_tysklind_527bfb" xml:id="i-0132a5043dd001ed-0" n="ca0d6ea4">
            <seg n="8d2b19f5">
              Herr talman! Jag har också en fråga till statsrådet Catharina
              Elmsäter-Svärd, och den handlar om sjöfart.
            </seg>
            <seg n="9ba11a14">
              Vilka konkreta åtgärder kan ministern i dag se som kan genomföras
              för att säkerställa att sjöfartens potential verkligen tas till
              vara för att frigöra transportkapacitet från både väg och järnväg?
              Det handlar naturligtvis om inre sjöfart, kustsjöfart och närsjöfart.
            </seg>
            <seg n="51dbde94">
              Bakgrunden till frågan är att vi allt oftare hör påståendet att
              sjöfarten har en stor potential. Vi kan se att Västra Götalandsregionen
              har utrett Vänersjöfartens betydelse, och det maritima klustret,
              genom Sjöfartsforum, har utarbetat en strategi för detta. Nu senast
              har den så kallade kapacitetsutredningen konstaterat att våra
              vattenvägar ska ges större tyngd. Det här är också en klimatfråga,
              det vill säga att effektivisera transporter.
            </seg>
          </u>
          <note type="speaker" n="4073f526">
            Anf. 49 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-9" n="16685fa2">
            <seg n="b66700cd">
              Herr talman! När det gäller sjöfarten är det alltid lika fascinerande
              hur få som har insikt i och kunskap om vilken betydelse sjöfarten
              har. Mer än 90 procent av allt det gods och alla de varor som
              går in eller ut ur landet har någon gång gått på båt.
            </seg>
            <seg n="842f5ce3">
              När vi tittar på kapacitet och förutsättningarna för att transportera
              finns i dag brister i kapacitet på väg och järnväg, men i våra
              sjöar, i våra vatten, finns inte kapacitetsbrist.
            </seg>
            <seg n="ae7a6e67">
              Just nu håller regeringen på att arbeta med en sjöfartsstrategi
              i diskussion med branschen. En sådan del är vad Lars Tysklind
              frågade efter, nämligen hur och på vilket sätt vi kan använda
              de inre vattenvägarna eller våra kustnära vattenvägar. Kan vi
              införa den EU-lagstiftning som finns? Vi har påbörjat arbetet
              i en del som vi måste känna till, nämligen våghöjden i norra Vänern.
              Resten behöver vi inte mäta. Där har vi redan kunskap. Det är
              ett sätt att gå vidare.
            </seg>
          </u>
          <note type="speaker" n="73868da1">
            Anf. 50 LARS TYSKLIND (FP):
          </note>
          <u who="lars_tysklind_527bfb" xml:id="i-0132a5043dd001ed-1" n="ca0d6ea4">
            <seg n="3dceeff4">
              Herr talman! Tack för svaret! Vi är eniga om att det finns outnyttjad
              kapacitet på sjön, ingen trängsel, att det inte förorsakar slitage
              att transportera på hav, i sjöar och vattendrag.
            </seg>
            <seg n="c149fbcb">
              Vi ska nu jobba vidare med detta. Vi diskuterar ofta gränssnittet
              mellan väg och järnväg, och vi diskuterar vad som ska flyttas
              från väg till järnväg. Jag kan tänka mig att gränssnittet mellan
              land och sjö kommer att bli nog så intressant i diskussionen.
            </seg>
            <seg n="e69210a8">
              Jag ska inte gå händelserna alltför långt i förväg, men jag dristar
              mig ändå till att ställa frågan om statsrådet vill säga något
              redan i dag om det faktum att det finns en stor potential och
              hur den kommer att speglas i den kommande infrastrukturpropositionen.
            </seg>
          </u>
          <note type="speaker" n="f257ba13">
            Anf. 51 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-10" n="16685fa2">
            <seg n="300f4bdb">
              Herr talman! Jag tror att ett sätt att signalera vikten av sjöfart
              är kanske inte bara att tolka in den som ett transportslag utan
              att se den som något mycket bredare. Hela havet som resurs kan
              vara bas för en näring av olika slag. Just det som tema kommer
              Sverige att stå värd för i Göteborg i samband med European Maritime
              Day. Den delen är viktig.
            </seg>
            <seg n="991c781d">
              Det som kommer att märkas i infrastrukturpropositionen är snarare
              betydelsen av att staka ut viktiga stråk och noder där såväl väg
              som järnväg och ibland flygplatser har en bra koppling till och
              från hamnar noder. Om det är något som behövs i ett smidigt godsflöde
              är det bra omställnings- och omlastningsmöjligheter. Det innebär
              att vi troligtvis kommer att se ett antal hamnar som kommer att
              vara strategiskt utmärkta, där staten tillsammans med det lokala
              och regionala satsar för att få det så effektivt som möjligt och
              där sjöfarten spelar stor roll.
            </seg>
            <seg n="c63e06a7">
              Meddelarskyddet i den privata äldreomsorgen
            </seg>
          </u>
          <note type="speaker" n="3a2b200c">
            Anf. 52 CATHARINA BRÅKENHIELM (S):
          </note>
          <u who="catharina_brakenhielm_2b6c79" xml:id="i-c461cbc995f968f8-0" n="44b03594">
            <seg n="ecaae6c2">
              Herr talman! Jag har en fråga till äldreomsorgsminister Maria
              Larsson.
            </seg>
            <seg n="95359f89">
              I samband med höstens alla rapporter i medierna om skandaler
              på våra äldreboenden sade Maria Larsson att personalen måste visa
              civilkurage och slå larm när de upptäcker missförhållanden på
              boendena. Om det ska vara möjligt krävs att alla anställda har
              möjlighet att slå larm, alltså även de inom den privata äldreomsorgen.
              Samma meddelarskydd ska gälla både privat och offentlig omsorg.
            </seg>
            <seg n="5e7cce40">
              Maria Larsson har tidigare varit helt emot att utvidga skyddet,
              men hon lovade i höstas att regeringen skulle se över frågan.
              Nu undrar jag hur det blir med meddelarskyddet för personalen
              i den privata äldreomsorgen.
            </seg>
          </u>
          <note type="speaker" n="1061499d">
            Anf. 53 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-f6baf99634545ec8-0" n="1505b716">
            <seg n="7d407bb1">
              Herr talman! Tack för frågan! Vanvård eller missförhållanden
              i äldreomsorgen kan aldrig accepteras. Därför är det glädjande
              att se att de flesta äldre är nöjda med den äldreomsorg de får.
            </seg>
            <seg n="328e8b8a">
              Men det är viktigt att missförhållanden kommer fram. Då är de
              som finns närmast de äldre en viktig källa för den informationen.
              Därför har vi gjort om lex Sarah så att alla missförhållanden,
              inte bara de av allvarlig art, ska anmälas. Till och med risk
              för missförhållanden, innan något har inträffat, ska anmälas.
              Här är personalen central. Vi måste få bort kulturen att saker
              ska sopas under mattan. Jag vet att det är vad många i personalen
              uppfattar som positiva signaler. Vi måste diskutera kvalitetsfrågor
              och hela tiden ha ett systematiskt kvalitetsarbete. Där är meddelarfriheten
              viktig.
            </seg>
            <seg n="eac0c782">
              Jag är glad att kunna säga att Justitiedepartementet arbetar
              med direktiv till en utredning som förhoppningsvis ska tillsättas
              inom en inte alltför avlägsen framtid.
            </seg>
          </u>
          <note type="speaker" n="bad950f5">
            Anf. 54 CATHARINA BRÅKENHIELM (S):
          </note>
          <u who="catharina_brakenhielm_2b6c79" xml:id="i-c461cbc995f968f8-1" n="44b03594">
            <seg n="beac6e68">
              Herr talman! Sedan 2006 har antalet privata äldreboenden ökat
              snabbt. För de kommuner som har infört LOV, lagen om valfrihetssystem,
              råder en helt fri etablering. Privatanställda i vården har inte
              fullt meddelarskydd. Jag håller med ministern om att det naturligtvis
              är viktigt med kontroll, att alla har möjlighet att rapportera,
              att det inte ska ske någon vanvård. Vi har egentligen en bra äldreomsorg,
              men varje fall där en äldre hanteras illa eller vanvårdas är ett
              fall för mycket.
            </seg>
            <seg n="59595869">
              Här finns möjligheten till meddelarskydd så att alla, även i
              privata sektorn, vågar meddela utan att riskera repressalier i
              form av avsked och annat som de kan råka ut för. Så är det faktiskt
              i dag.
            </seg>
            <seg n="7c0a1227">
              Det är bra att frågan utreds och utreds, men jag vill ha svar
              på min konkreta fråga. Vi pratar om våra äldre, mest utsatta och
              sköra. När blir det en lagstiftning på området?
            </seg>
          </u>
          <note type="speaker" n="b143a167">
            Anf. 55 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-f6baf99634545ec8-1" n="1505b716">
            <seg n="ace7d90d">
              Herr talman! Jag skulle också önska att vi hade kommit längre
              i frågan. Varje fall är ett fall för mycket. Då kan meddelarfriheten
              spela en roll.
            </seg>
            <seg n="5047e9c9">
              Jag ställer en fråga tillbaka till Catharina Bråkenhielm: Varför
              gjorde inte ni socialdemokrater något av den utredning ni beställde
              en gång? Det finns en utredning gjord. Frågan är komplex. Det
              är därför det inte blev något resultat av ert arbete då.
            </seg>
            <seg n="94592f66">
              Vi är beredda att se över frågan igen. Det är därför vi kommer
              att tillsätta en ny utredning som får vända och vrida på frågan
              och försöka ta fram ett förslag.
            </seg>
            <seg n="ff81903a">
              Frågan är komplex, och det ska man ha respekt för. Vi har för
              avsikt att likställa villkoren för alla som jobbar i äldreomsorgen.
              Det är för de äldres skull.
            </seg>
            <seg n="175a0ab3">
              Utbyggnad av tunnelbanan i Helsingfors
            </seg>
          </u>
          <note type="speaker" n="b1a25546">
            Anf. 56 YILMAZ KERIMO (S):
          </note>
          <u who="yilmaz_kerimo_0a9bd1" xml:id="i-13ba6ee6fc314e58-0" n="4e38c287">
            <seg n="bc09e470">
              Herr talman! Jag skulle vilja ställa en fråga till statsrådet
              Catharina Elmsäter-Svärd.
            </seg>
            <seg n="e1712efb">
              Socialdemokraterna vill på både nationell och regional nivå bygga
              ut tunnelbanan i Helsingfors. Vi har i vår budgetmotion en plan
              för statlig medfinansiering av tunnelbanan till Hagastaden. Nu
              har även både Trafikverket och era moderata kolleger i landstinget
              i Helsingforss län pekat ut utbyggnaden av tunnelbanan till Nacka
              som en avgörande fråga för Helsingforss utveckling och sagt att
              frågan är av nationellt intresse.
            </seg>
            <seg n="d0ede751">
              Därför är min fråga till statsrådet om det finns någon plan från
              regeringens sida för statlig medfinansiering av en utbyggd tunnelbana
              till Nacka.
            </seg>
          </u>
          <note type="speaker" n="ffac1b05">
            Anf. 57 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-11" n="16685fa2">
            <seg n="61bf003b">
              Herr talman! Som Yilmaz Kerimo väl vet är Helsingforssregionen
              en region som växer så det knakar. Man skulle kunna säga att här
              behövs mer av allt, och frågan är om det ändå kommer att räcka
              inom den närmaste tiden. Då är fokuseringen: Hur kan man göra
              planeringen så effektiv och så smart som möjligt att det räcker
              för de behov som människor har att förflytta sig, inte minst till
              arbetet?
            </seg>
            <seg n="0f5fbb09">
              Det pågår just nu mellan landstinget, som är ansvarigt för regionplaneringen
              av trafiken, Nacka kommun och Helsingforss stad som kommun men
              även Värmdö ett arbete med att ta fram en förstudie när det gäller
              tunnelbana till Nacka. Den behöver finnas först för att ge svar
              på frågan: När kan man göra någonting och vad kommer det att kosta?
              Sedan kommer frågan om finansiering. Staten har tidigare varit
              med och kommer säkert framöver att vara med i finansieringen.
              De förutsättningarna finns även enligt lagstiftningen.
            </seg>
          </u>
          <note type="speaker" n="72595dae">
            Anf. 58 YILMAZ KERIMO (S):
          </note>
          <u who="yilmaz_kerimo_0a9bd1" xml:id="i-13ba6ee6fc314e58-1" n="4e38c287">
            <seg n="b5b26ac3">
              Herr talman! Tack för svaret! Jag är jätteglad att vi är överens
              om att Helsingfors växer och att vi bör göra mycket mer.
            </seg>
            <seg n="342f2fe4">
              Moderaterna i Helsingforss läns landsting har länge visat ett
              motstånd mot en utbyggnad av tunnelbanan. Nu verkar de dock ha
              insett att tunnelbanan är en viktig förutsättning för Helsingforss
              tillväxt och ansluter sig till vår linje om en utbyggd tunnelbana
              till Nacka. Däremot har de inte gett några besked om fler planer
              på att bygga ut tunnelbanan i Helsingforssregionen, detta fastän
              behovet är stort.
            </seg>
            <seg n="b0aead75">
              Därför undrar jag om statsrådet tycker att tunnelbanan i Helsingforss
              län ska byggas ut och om hon i så fall är beredd att påverka sina
              partivänner regionalt för att göra detta till en prioriterad fråga
              för hela Helsingforssregionen.
            </seg>
          </u>
          <note type="speaker" n="86520c17">
            Anf. 59 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-12" n="16685fa2">
            <seg n="b3f4018c">
              Herr talman! Oavsett vilken region vi pratar om måste man börja
              från grunden: Vad är man överens om är viktigt i sin region när
              det gäller framtid, framkomlighet, miljömässighet och inte minst
              transportlösningar? Kollektivtrafiken är en viktig del i våra
              större städer. Då blir frågan: Vad behöver göras? När kan man
              göra det? Vad kostar det? Hur ska det finansieras? Vi gör det
              i precis den ordningen över hela landet. Helsingfors har påbörjat
              den delen, som en fortsättning.
            </seg>
            <seg n="26c26db0">
              Vad jag dock tycker är intressant, som man måste ha med sig,
              är frågan om finansieringen när man vet vad det kostar. Då är
              det en sak att i budgetmotioner, som Socialdemokraterna gör, föreslå
              en peng som kommer att räcka till att sätta spaden i backen. Men
              vi måste ha finansiering även för att klippa bandet när invigningen
              ska göras. Då räcker inte några hundra miljoner till ett mångmiljardprojekt.
            </seg>
            <seg n="781ade10">
              Innovationer i näringslivet
            </seg>
          </u>
          <note type="speaker" n="296766a2">
            Anf. 60 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-408798ea2e118cdf-0" n="8b5552e9">
            <seg n="18cd924d">
              Herr talman! Jag har en fråga till näringsminister Annie Lööf
              angående innovationsfrågor, som har blivit mer och mer heta i
              den politiska debatten. Det krävs ju mer än bara prat när det
              gäller innovationsfrågorna, och regeringen har ett antal processer
              i gång, däribland en innovationsstrategi som kommer att presenteras
              senare i år. Detta kompletteras med initiativ på regional nivå
              och även på europeisk nivå med Horizon 2020 och Grand Challenges
              och hur Europa ska tackla dessa.
            </seg>
            <seg n="dde967fd">
              Min fråga till näringsminister Annie Lööf är: Hur sammankopplas
              de olika processerna på regional, nationell och europeisk nivå
              för att ge mesta möjliga nytta?
            </seg>
          </u>
          <note type="speaker" n="aee8777c">
            Anf. 61 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-13" n="65b9c59c">
            <seg n="a58159a7">
              Herr talman! Tack för frågan! Innovation är A och O för att Sverige
              ska stå sig i den globala konkurrensen. Men ska vi klara den globala
              konkurrensen handlar det också om att det måste bygga på lokal
              initiativkraft och att det är den enskilda innovatören och entreprenören
              som bygger just den globala konkurrenskraften.
            </seg>
            <seg n="e821374f">
              I arbetet med att ta fram en nationell innovationsstrategi har
              vi haft tematiska och regionala dialoger runt om i landet där
              vi har samlat näringsliv och akademi. Kärnordet i innovationsstrategin
              är samverkan samverkan mellan näringslivet, akademin och det offentliga.
            </seg>
            <seg n="2d2f7f17">
              När vi tittar på hur exempelvis Västerbotten, som jag besökte
              för en månad sedan, arbetar ser vi att det är just en samverkan
              mellan skogsindustrin och de kulturella, kreativa näringarna för
              att skapa nya innovativa lösningar.
            </seg>
            <seg n="b8a8ac88">
              Det är viktigt att det vi gör på nationell nivå följs upp med
              regionala innovationsstrategier och ett regionalt arbete oerhört
              tätt sammanflätat.
            </seg>
          </u>
          <note type="speaker" n="fdb71d9a">
            Anf. 62 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-408798ea2e118cdf-1" n="8b5552e9">
            <seg n="ff8d2bf0">
              Herr talman! I likhet med många andra här i dag visste jag delvis
              svaret på min egen fråga. Jag kommer i dag från Sundsvall, där
              jag har deltagit i Innovation Art, ett sammanhang där olika aktörer
              har mötts för att tala om innovationsfrågor.
            </seg>
            <seg n="c6e49f3f">
              Du nämner samverkan, Annie Lööf, som är väldigt viktigt, men
              detta gäller även inom regeringens olika departement. Innovationsstrategin
              är tänkt att vara en inspiration för andra, kanske mer konkreta
              propositioner. Hur kommer de slutsatser som innovationsstrategin
              kommer fram till, som presenteras i höst, att realiseras i forsknings-
              och innovationspropositioner, i nästa infrastrukturproposition
              och så vidare, där det faktiskt blir verklighet? Hur kommer det
              arbetet att ske?
            </seg>
          </u>
          <note type="speaker" n="a3a84e0f">
            Anf. 63 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-14" n="65b9c59c">
            <seg n="56ac334b">
              Herr talman! Arbetet med innovationsstrategin, som jag i egenskap
              av näringsminister kommer att presentera tidigt i höst, hade sin
              uppstart i februari 2011. Under drygt ett år har vi arbetat intensivt
              just med att skapa en strategi som är väl förankrad i näringslivet
              och akademin.
            </seg>
            <seg n="d67e4db3">
              Det som är det unika med den här processen är att alla departement
              i Regeringskansliet är involverade. Vi arbetar brett med innovationsstrategin,
              för den berör innovationer både inom sociala frågor och inom försvarsfrågor
              men givetvis också inom näringsfrågor. Det är viktigt att ha det
              breda perspektivet när vi pratar om samverkan internt i Regeringskansliet
              men också ute i landet.
            </seg>
            <seg n="9f2fb208">
              En annan positiv del när vi pratar om innovationer är att det
              är viktigt att koppla samman det med de europeiska processer som
              nu pågår. Horizon 2020 och sammanhållningspolitiken har ett tydligt
              fokus på just innovationer, som Sverige välkomnar i de förhandlingar
              som vi deltar i nu under 2012.
            </seg>
          </u>
          <note n="2f2fbae2">
            Utvisning av asylsökande romer till Kosovo
          </note>
          <note type="speaker" n="05258ca8">
            Anf. 64 ANNIKA LILLEMETS (MP):
          </note>
          <u who="annika_lillemets_d743a3" xml:id="i-ac46832fb88cf835-0" n="392f8abd">
            <seg n="5e85f6dd">
              Herr talman! Sverige utvisar romska asylsökande till Kosovo trots
              att tunga bedömare, som Europarådet och UNHCR, varnar för att
              myndigheterna i Kosovo inte förmår skydda dem som tvingas tillbaka
              mot hot, våld och trakasserier.
            </seg>
            <seg n="b1bf48ba">
              Migrationsminister Tobias Billström har sagt att han förlitar
              sig på att den lag och ordning vi har ger goda förutsättningar
              för att de som söker asyl i Sverige får det skydd de behöver och
              att han därför inte tänker göra något för att stoppa utvisningarna.
            </seg>
            <seg n="b9406754">
              Men enligt Thomas Hammarberg, som tills nyligen var Europarådets
              kommissionär för mänskliga rättigheter, har flera av Kosovos grannländer
              slutat utvisa romer till Kosovo. Han kräver att Sverige också
              ska göra det.
            </seg>
            <seg n="80776a44">
              Jag undrar om även migrationsministern nu tar varningarna på
              allvar och vad han i så fall tänker göra för att asylsökande romer
              inte ska utvisas från Sverige till Kosovo och riskera att få sina
              mänskliga rättigheter kränkta.
            </seg>
          </u>
          <note type="speaker" n="7c2e5640">
            Anf. 65 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-4" n="9235adcc">
            <seg n="4d7e4dc1">
              Herr talman! Vi har en grundläggande princip i vår rättsordning
              när det gäller handläggningen av asylärenden, och den utgår från
              att människor alltid ska få sin asylansökan prövad individuellt.
              Vi ska aldrig fatta kollektiva beslut, utan vi ska alltid låta
              myndigheter och domstolar granska de enskilda fallen.
            </seg>
            <seg n="98ddcdfc">
              Av detta följer, utan att jag går in på Annika Lillemets resonemang
              kring enskilda grupper, att det förekommer att människor som individer
              får stanna inom ramen för grupper som bedöms men att kanske inte
              hela gruppen får stanna.
            </seg>
            <seg n="b5e3ee91">
              Det här är någonting som är väldigt viktigt att komma ihåg. Jag
              har flera gånger under min tid som statsråd fått höra att Sverige
              utvisar den ena eller den andra gruppen, och när man sedan går
              in och tittar ser man att vi faktiskt beviljar uppehållstillstånd
              till ganska många inom de grupper som tas upp.
            </seg>
            <seg n="61ad6e8c">
              Det viktiga är emellertid att människor måste kunna visa att
              de har asylskäl, och asylskäl är någonting som är definierat i
              svensk lagstiftning. Det är någonting som handlar om att man är
              utsatt för hot eller hot om förföljelse, och det måste man kunna
              styrka i en rättsprocess. Man kan inte bara säga att man upplever
              detta, utan man måste också kunna leda det i bevis. Det är det
              som asylprocessen handlar om.
            </seg>
          </u>
          <note type="speaker" n="779f9c5d">
            Anf. 66 ANNIKA LILLEMETS (MP):
          </note>
          <u who="annika_lillemets_d743a3" xml:id="i-ac46832fb88cf835-1" n="392f8abd">
            <seg n="e39353a1">
              Herr talman! Situationen för många romer i Kosovo och de romska
              asylsökande i Sverige är akut. Självklart är regeringen inte maktlös
              utan har ansvar för att tydliggöra direktiven till Migrationsverket
              när så krävs, för att lagens grundtanke att den som behöver skydd
              ska få det också efterlevs.
            </seg>
            <seg n="7bd010e4">
              Rapporterna om kränkningar av romernas mänskliga rättigheter
              måste naturligtvis tas på allvar och komma med i bedömningarna
              även i Sverige när man bedöms individuellt.
            </seg>
            <seg n="5153f41b">
              Mot bakgrund av detta anser jag att migrationsministern fortfarande
              är mig men framför allt de asylsökande svaret skyldig. Jag undrar
              om migrationsministern avser att inleda någon som helst dialog
              med Migrationsverket utifrån de här rapporterna och utifrån det
              faktum att man i vissa andra länder har slutat utvisa romer till
              Kosovo.
            </seg>
          </u>
          <note type="speaker" n="10cb04e0">
            Anf. 67 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-3131a21b79f47459-5" n="9235adcc">
            <seg n="5d497361">
              Herr talman! Annika Lillemets var inte ledamot av riksdagen när
              denna år 2005 bestämde sig för att ändra den dåvarande ordningen,
              som innebar just att regeringen kunde fatta vägledande beslut.
              Det kan regeringen inte längre.
            </seg>
            <seg n="09c633d7">
              Vi har inrättat något som kallas Migrationsöverdomstolen, som
              numera fattar de vägledande besluten. Det skedde på initiativ
              av den socialdemokratiska regeringen med stöd av Vänsterpartiet,
              Miljöpartiet och samtliga övriga då existerande oppositionspartier
              i riksdagen, varav mitt eget parti var ett, så enigheten var total
              kring inrättandet av Migrationsöverdomstolen.
            </seg>
            <seg n="fbc88ab4">
              Därför finns det inte några möjligheter för mig som statsråd
              att, som Annika Lillemets uttrycker det, skicka direktiv till
              Migrationsverket om vad de ska göra, tycka och tänka. Vi har en
              domstolsprocess för att avgöra asylärenden, och det tycker jag
              är väldigt bra.
            </seg>
            <seg n="eb73d823">
              Jag tror egentligen inte att någon med handen på hjärtat skulle
              vilja gå tillbaka till den extremt politiserade ordningen där
              politiker i Utlänningsnämnden fattade beslut om vem som fick lov
              att stanna och vem som inte fick lov att göra det. Det ska enskilda,
              självständiga domstolar göra inom ramen för en rättssäker asylprocess.
            </seg>
            <seg n="90619110">
              Det är så vi ska ha det, och det är min avsikt att som migrationsminister
              fortsätta med den politiken.
            </seg>
            <seg n="cb0a376e">
              Inrättandet av ett innovationsråd
            </seg>
          </u>
          <note type="speaker" n="0807b9c7">
            Anf. 68 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-81c72d79093512d4-0" n="8832b4b3">
            <seg n="f1160fee">
              Herr talman! Min fråga går till näringsminister Annie Lööf. Den
              handlar om att vi socialdemokrater har föreslagit införandet av
              ett innovationsråd, där vi i dialog med näringslivet, akademin
              och fackliga organisationer vill utveckla en samverkansmodell
              som tar sin utgångspunkt i de centrala framtidsutmaningarna i
              vårt samhälle.
            </seg>
            <seg n="03dc2cf1">
              Detta har vi hört statsministern kalla att sitta och fika med
              näringslivet, vilket känns ganska allvarligt mot bakgrund av den
              globala konkurrens som vi är en del av men också de stora utmaningar
              som finns inför framtiden angående miljö, transport och en åldrande
              befolkning.
            </seg>
            <seg n="5d413b74">
              Min fråga blir: Delar Annie Lööf statsministerns syn på att det
              är att sitta och fika när man vill samverka med näringslivet?
            </seg>
            <seg n="b79fa1a4">
              (TALMANNEN: Jag påpekar att det även här gäller tjänsteutövningen.)
            </seg>
          </u>
          <note type="speaker" n="905fd64f">
            Anf. 69 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-15" n="65b9c59c">
            <seg n="1e8b85b3">
              Herr talman! Regeringen har ett antal kommissioner där vi arbetar
              med konkurrenskraft, den demografiska utmaningen och hållbar tillväxt
              till exempel. Framtidskommissionen har arbetat i regeringens namn,
              när vi samlar olika perspektiv för att diskutera angelägna framtidsutmaningar.
            </seg>
            <seg n="986184b9">
              Som jag sade i ett tidigare inlägg arbetar regeringen intensivt
              med att arbeta fram en tydlig nationell innovationsstrategi. Det
              viktigaste där handlar om samverkan och god förankring förankring
              med olika aktörer.
            </seg>
            <seg n="42de6411">
              Därför har jag som näringsminister alltid min dörr öppen för
              att ha samtal med näringslivet om hur vi ska stärka innovationskraften.
              Vi har också haft ett antal fysiska möten.
            </seg>
            <seg n="9ed114ca">
              Det viktigaste tror jag inte är att se till att få ett innovationsråd
              på plats, utan det viktigaste är att nu se till att det efter
              alla de små råd och möten som vi har haft runt om i landet blir
              en konkret handlingsplan, en strategi framåt som vi kommer att
              presentera under tidig höst. Sedan är det viktigt att följa upp
              det med återkommande samlingar som vi har haft under processens
              gång.
            </seg>
          </u>
          <note type="speaker" n="1b7962b9">
            Anf. 70 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-81c72d79093512d4-1" n="8832b4b3">
            <seg n="1cba53f2">
              Herr talman! Jag konstaterar att ministern inte ger något svar
              beträffande själva synen att sitta och fika med näringslivet i
              förhållande till att faktiskt samverka.
            </seg>
            <seg n="be3d3df0">
              (TALMANNEN: Jag vill påminna om att en fråga under frågestunden
              enligt statuterna ska gälla ansvarsområdet eller tjänsteutövningen.)
            </seg>
            <seg n="7fe63008">
              Jag utgår från att det är en enig regering som statsministern
              ingår i, och om statsministern har använt uttrycket att sitta
              och fika om de socialdemokratiska förslag som vi har i vår vårmotion
              måste detta ändå vara en fråga som angår näringsministern.
            </seg>
            <seg n="a95a443c">
              Mot bakgrund av det vill vi faktiskt få det klargjort hur regeringen
              ser på detta, och då måste man få möjlighet här i kammaren att
              ställa den frågan.
            </seg>
            <seg n="d15b49d7">
              Åter till frågan: Vi får signaler om att näringslivet inte upplever
              att de har fått tillträde till näringsministern och kunnat diskutera
              de här frågorna. Frågan kvarstår alltså.
            </seg>
          </u>
          <note type="speaker" n="21b344c1">
            Anf. 71 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-16" n="65b9c59c">
            <seg n="9dd14497">
              Herr talman! Då bjuder jag på stående fot in det svenska näringslivet.
              Jag har regelbundna möten med enskilda företrädare för näringslivet
              någon gång i veckan. Jag har regionala dialoger ett flertal gånger
              i månaden på olika ställen i landet där jag också deltar. Jag
              träffar hundratals företagare varje månad, för det är viktigt
              att ha den täta dialogen och lyssna in.
            </seg>
            <seg n="0e34c8ca">
              Det som är intressant med Socialdemokraternas förslag på innovations-
              och näringspolitik är att de föreslår att vi ska ha en innovationsstrategi,
              som redan är i gång och ska presenteras inom kort, att vi ska
              inrätta innovationsupphandlingar, som vi redan har gjort och investerat
              pengar i, och dessutom att det ska vara ett innovationsråd.
            </seg>
            <seg n="27d4b1c2">
              Det är möjligt att vi ska införa ett sådant råd i framtiden.
              Men det viktigaste är de verktyg och den strategi som vi nu har
              arbetat fram tillsammans med akademin och näringslivet och som
              vi ska presentera inom kort. Där efterfrågar de samverkan och
              handfasta verktyg före just ett innovationsråd.
            </seg>
            <seg n="0511be93">
              Ekonomisk ersättning till vanvårdade barn
            </seg>
          </u>
          <note type="speaker" n="582fdb77">
            Anf. 72 YVONNE ANDERSSON (KD):
          </note>
          <u who="yvonne_andersson_3449f2" xml:id="i-f10789ffb8f96b31-0" n="161ba54c">
            <seg n="0a5321c9">
              Herr talman! Jag har en fråga till statsrådet Maria Larsson.
            </seg>
            <seg n="661b1d59">
              Vi berördes starkt av de berättelser som presenterades i utredningen
              om vanvårdade barn, barn som samhället hade tagit hand om för
              att de skulle få ett bättre liv. De har utsatts för de värsta
              missförhållanden.
            </seg>
            <seg n="6651bf50">
              Jag är därför glad att se att regeringen är beredd att göra något.
              Utöver den ceremoni som var i höstas är man beredd att låta dem
              få ekonomisk ersättning.
            </seg>
            <seg n="af09e950">
              Under de månader som har gått har jag träffat enskilda. En dam
              från Motala sade för lite sedan: Tror du möjligtvis att jag kommer
              att hinna dö innan det går att ansöka om ersättningen?
            </seg>
            <seg n="47d32335">
              Min fråga till Maria Larsson blir: När kommer all lagstiftning
              att vara på plats, så att människor som har varit utsatta för
              missförhållanden som barn kan ansöka om ersättning?
            </seg>
          </u>
          <note type="speaker" n="6146180c">
            Anf. 73 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-f6baf99634545ec8-2" n="1505b716">
            <seg n="2876a060">
              Herr talman! Tack för frågan! Jag är glad att vi i dag har en
              lagrådsremiss färdig som säger att möjlighet ska finnas till en
              ersättning på 250 000 kronor, möjlig att söka för dem som har
              varit placerade och utsatta för vanvård av allvarlig art under
              tidsperioden 19201980.
            </seg>
            <seg n="5968a6c8">
              Jag vet att många av de drabbade har väntat och undrat. Då är
              det väldigt glädjande att vi i dag kan ge besked om att detta
              förutsatt att Lagrådet och riksdagen behandlar förslaget välvilligt,
              där jag är glad att vi har en sjupartiuppgörelse bakom lagrådsremissen
              ska kunna vara på plats den 1 januari 2013. Då tillsätter vi en
              ny myndighet som är en nämnd som kommer att hantera ärendena.
            </seg>
          </u>
          <note n="e93bcf5f">
            Från den 1 januari finns det då möjlighet att lämna in sin ansökan
            till nämnden för prövning.
          </note>
          <note type="speaker" n="59274141">
            Anf. 74 YVONNE ANDERSSON (KD):
          </note>
          <u who="yvonne_andersson_3449f2" xml:id="i-f10789ffb8f96b31-1" n="161ba54c">
            <seg n="57c55dfb">
              Herr talman! Tack för svaret!
            </seg>
            <seg n="135a2be5">
              En annan fråga som jag har fått är kanske svår, men många undrar
              hur man ska kunna bevisa att man har varit utsatt för de övergrepp
              som ger rätt till ersättning.
            </seg>
          </u>
          <note type="speaker" n="f2a1cb38">
            Anf. 75 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-f6baf99634545ec8-3" n="1505b716">
            <seg n="8e9849eb">
              Herr talman! Det är naturligtvis svårt med händelser som ligger
              långt tillbaka i tiden att ha en bevisföring enligt vanligt rättsförfarande.
              Det är därför som vi för den här särskilda ersättningen sätter
              beviskraven lägre. Vi har förståelse för den svåra situation det
              kan vara att få fram dokumentation.
            </seg>
            <seg n="77e1c8d7">
              Vi erbjuder också muntlig förhandling, där man kan få komma med
              sin berättelse, utöver att man har intyg om att man har varit
              placerad. För min personliga del tror jag att många kommer att
              välja att använda sig av muntlig förhandling.
            </seg>
            <seg n="2d7d06e5">
              Det kan också finnas stödbevisning i form av att flera personer
              som har varit på samma institution har samma eller likartade upplevelser.
              Det kan också finnas vittnen att inkalla.
            </seg>
            <seg n="431f3acb">
              Men låt mig säga att detta inte är något vanligt rättsförfarande,
              där man ska utse en skyldig eller bedöma om brott har begåtts.
              Det handlar enbart om möjlighet för den enskilde som har varit
              utsatt att få sin rätt till ersättning prövad.
            </seg>
            <seg n="f20a78e3">
              Näringsministerns engagemang för drabbad industri i Gävle
            </seg>
          </u>
          <note type="speaker" n="15f278cb">
            Anf. 76 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-ae433287f4752188-0" n="1000f352">
            <seg n="2ba42852">
              Herr talman! Många Gävlebor kommer ihåg förra näringsministerns
              passivitet. När Stora Enso lade ned massafabriken i Norrsundet
              valde hon trots många inbjudningar att inte besöka fabriken. När
              Ericsson gjorde sin stora nedläggning visade hon samma ointresse.
            </seg>
            <seg n="d2376e3b">
              Nu har vi begåvats med en ny näringsminister som kanske har en
              annan inställning till att besöka orter som råkar ut för omstrukturering.
            </seg>
            <seg n="8527044f">
              Cloetta förvärvade Leaf, mer känt som Läkerol, enbart för att
              komma över varumärket, inte verksamheten, så vi har åter fått
              nya varsel om uppsägning och nedläggning i Gävle. Det vore därför
              lämpligt att näringsminister Annie Lööf gjorde ett besök på Läkerol
              för att prata med de anställda, träffa företagsledningen och allmänt
              finnas med i diskussionen.
            </seg>
            <seg n="62ef314a">
              Är Annie Lööf beredd att åka dit om hon får en inbjudan?
            </seg>
          </u>
          <note type="speaker" n="6ad02711">
            Anf. 77 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-17" n="65b9c59c">
            <seg n="43b0ede7">
              Herr talman! Socialdemokraterna har för vana att via interpellationsdebatter
              och frågestunder bjuda in mig till olika sammankomster. Carina
              Adolfsson Elgestam bjöd in mig till Glasriket för någon månad
              sedan, och jag åkte dit. Jag hade också planerat det sedan tidigare.
            </seg>
            <seg n="36bf7856">
              Som regeringsföreträdare är det viktigt att vara ute och lyssna
              på företagsledningar men framför allt på de anställda som känner
              stor oro för vad som ska hända och för framtiden. Jag åker så
              mycket det går runt om i landet. Två dagar i veckan reser jag
              runt och besöker arbetsplatser i hela landet.
            </seg>
            <seg n="486e2530">
              Raimo Pärssinen vet säkert att även en ministers dygn bara har
              24 timmar. Jag arbetar dock för högtryck för att lyssna in så
              många röster som möjligt och för att presentera vad regeringen
              gör för att stärka näringslivsklimatet i hela landet.
            </seg>
          </u>
          <note type="speaker" n="7e6e5719">
            Anf. 78 RAIMO PÄRSSINEN (S):
          </note>
          <u who="raimo_parssinen_d2cb35" xml:id="i-ae433287f4752188-1" n="1000f352">
            <seg n="ec97ee9f">
              Herr talman! Läkerol är en symbol för Gävle och en del av Gävles
              själ. Det är därför viktigt att statsråd och övriga politiker
              åker ut och tar del av verkligheten och känner in stämningarna
              för att kunna diskutera olika lösningar. På så vis kan man också
              bygga sin kompetens.
            </seg>
            <seg n="90a3ff01">
              Jag tar svaret som ett ja. Det ska bli ett nöje att bjuda in
              Annie Lööf till Läkerol. Vi får komma överens om tid och så vidare.
              Och om Annie Lööf kommer till Gävle och besöker Läkerol ska vi
              bjuda på Gevalia kaffe.
            </seg>
          </u>
          <note type="speaker" n="2aafc92f">
            Anf. 79 Näringsminister ANNIE LÖÖF (C):
          </note>
          <u who="annie_loof_498c4e" xml:id="i-1370d85f943795be-18" n="65b9c59c">
            <seg n="74594e23">
              Herr talman! Det är tur att jag har gott Gevaliakaffe hemma.
            </seg>
            <seg n="715d58b8">
              På tal om Gävle och besök har jag varit där under min tid som
              näringsminister. Vi har många exempel på där vi har åkt ut så
              snabbt som möjligt för att lyssna in arbetstagarna och företagsledningarna
              när det är kris inte minst för att det skapar en stor oro och
              för att man vill ha någon som lyssnar och kan presentera vad som
              är på gång, till exempel att regeringen i höstas förstärkte arbetsmarknadsinsatserna
              med ett antal miljarder och att vi också står på tå för utbildningsinsatser
              och omställning.
            </seg>
            <seg n="2178a6cb">
              Det är viktigt att kunna presentera alla de åtgärder som regeringen
              och kommunerna runt om i landet vidtar för att människor snabbt
              ska få en omställning och komma tillbaka om det värsta skulle
              inträffa.
            </seg>
            <seg n="ebc5f157">
              Raimo Pärssinen bjöd in mig. Låt oss återkomma till vilka möjligheter
              som finns för mig eller mina medarbetare att besöka Gävle och
              Läkerol under året.
            </seg>
            <seg n="bf83dfc7">
              Trafikverkets fibernät
            </seg>
          </u>
          <note type="speaker" n="954aa0eb">
            Anf. 80 MONICA GREEN (S):
          </note>
          <u who="monica_green_650948" xml:id="i-81692c6426ea862f-0" n="2c8a660c">
            <seg n="36dd07db">
              Herr talman! Jag har en fråga till Catharina Elmsäter-Svärd som
              handlar om det långa och fantastiska fibernät som Trafikverket,
              tidigare Banverket, har byggt upp och driver. Det är ett fibernät
              längs banvallarna i hela Sverige, från Ystad i söder till Riksgränsen
              i norr. Det är 13 000 kilometer långt, når stora delar av befolkningen
              och är en fantastisk tillgång för Sverige som it-nation.
            </seg>
            <seg n="bb417522">
              Tänker Trafikverket sälja sin del ICT? Vad tänker Catharina Elmsäter-Svärd
              i så fall göra åt det?
            </seg>
          </u>
          <note type="speaker" n="e2865341">
            Anf. 81 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-19" n="16685fa2">
            <seg n="517a3f1a">
              Herr talman! Jag kan ge ett kort svar. Det finns inget sådant
              beslut i dag.
            </seg>
            <seg n="826b03bf">
              I interpellationsdebatten i morgon kommer Monica Green och jag
              tala många fler minuter i just denna fråga.
            </seg>
          </u>
          <note type="speaker" n="64f3b845">
            Anf. 82 MONICA GREEN (S):
          </note>
          <u who="monica_green_650948" xml:id="i-81692c6426ea862f-1" n="2c8a660c">
            <seg n="269793be">
              Herr talman! Det är Lars Johansson som Catharina Elmsäter-Svärd
              får tala med om det i morgon.
            </seg>
            <seg n="9830a5db">
              Jag vill veta vad ministern tänker göra om Trafikverket går vidare
              med sin påbörjade förstudie. Är det bra att vi säljer ut och blir
              av med vårt fantastiska fibernät och det kunnande som driften
              av ett sådant nät medför? Ska vi fortsätta privatiseringen? Jag
              tycker inte att det är lämpligt.
            </seg>
            <seg n="121575ce">
              Det finns dessutom en utredare som under hösten kommit fram till
              samma sak, nämligen att det vore bättre att driften hamnar i ett
              särskilt affärsdrivande verk som kan fortsätta vara en aktör på
              marknaden.
            </seg>
          </u>
          <note type="speaker" n="dcbf88b3">
            Anf. 83 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-1370d85f943795be-20" n="16685fa2">
            <seg n="3ce6e711">
              Herr talman! Det finns många delar som på ett eller annat sätt
              blir berörda när det gäller just den del av Trafikverket som är
              ICT och fibernätet. Det pågår undersökningar från såväl ett försvarspolitiskt
              perspektiv som ett driftssäkerhetsperspektiv vad gäller banhållning
              och annat. Det är därför jag säger att det i dag inte finns några
              beslut fattade hos Trafikverket eller regeringen. Vi kommer att
              använda tiden för att se vad det som är bäst för att få den mest
              optimala lösningen för alla parter.
            </seg>
            <seg n="bad86d31">
              Däremot har det funnits ett intresse i de delar som inte skulle
              vara direkt bara berörda av Trafikverket och där det finns en
              marknad i övrigt. En bolagslösning för ICT skulle där kunna göra
              det möjligt för fler att ta del av nätet.
            </seg>
            <seg n="e3577f36">
              Det finns dock inga beslut om detta i dag, utan vi inväntar underlagen
              som är på väg.
            </seg>
            <seg n="6f6a529c">
              Främlingsfientlighet
            </seg>
          </u>
          <note type="speaker" n="cc7e7831">
            Anf. 84 ABDIRIZAK WABERI (M):
          </note>
          <u who="abdirizak_waberi_377bfe" xml:id="i-719ad39dd5d9ba67-0" n="754ad892">
            <seg n="973aff04">
              Herr talman! Främlingsfientligheten och intoleransen ökar i Europa.
              I söndags kom ett främlingsfientligt parti in i det grekiska parlamentet.
              Det är ett parti som inte försöker bli rumsrent utan visar sina
              nazistiska sympatier ganska öppet.
            </seg>
            <seg n="92fb502d">
              I Sverige arrangerades i mars ett rådslag mot främlingsfientlighet
              och intolerans. Det var mycket uppskattat. Jag hoppas att det
              blir handling bakom orden.
            </seg>
            <seg n="f2a17482">
              Min fråga till statsrådet Erik Ullenhag är: Vilka åtgärder avser
              regeringen att ta för att motverka de intoleranta gruppernas inflytande
              i samhället oavsett om det är i skolan, i det lokala samhället,
              i det offentliga rummet eller på internet?
            </seg>
          </u>
          <note type="speaker" n="0be3386c">
            Anf. 85 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-1370d85f943795be-21" n="1febbb78">
            <seg n="67e9827a">
              Herr talman! Jag tackar för frågan. Jag är i likhet med frågeställaren
              rätt bekymrad över den utveckling i Europa som har gått i mer
              intolerant riktning. Vi ska ha respekt för demokratiska val, men
              det är djupt bekymmersamt att ett parti med dessa värderingar
              fick detta stöd i Grekland.
            </seg>
            <seg n="d7be09b2">
              Det som har skett i flera länder är att ett missnöjesparti eller
              ett främlingsfientligt parti har kommit in i olika församlingar,
              och sedan har den övriga politiska kartan flyttats efter det partiet.
              Grundtanken är att man hoppas återvinna dessa väljare. Vi såg
              det nyligen i den franska valrörelsen. Detta flyttar hela det
              politiska klimatet i ett land.
            </seg>
            <seg n="6a14d4a7">
              Det är regeringens och min fasta övertygelse att det viktigaste
              är ett politiskt ledarskap som står upp mot främlingsfientlighet
              och rasism.
            </seg>
            <seg n="3570d0bd">
              Vi vidtar också ett antal konkreta åtgärder, till exempel det
              rådslag som frågeställaren nämnde som vi höll för en tid sedan
              för att samla det civila samhället. Vi har också en statlig utredning
              under ledning av Bengt Westerberg som under hösten kommer med
              konkreta förslag på vad vi kan göra i skolan och på andra sätt
              för att möta främlingsfientlighet och intolerans.
            </seg>
            <seg n="6dac20e7">
              Det absolut viktigaste är dock ett politiskt ledarskap som står
              upp för den grundläggande idén om människors lika värde.
            </seg>
          </u>
          <note type="speaker" n="bc23fb5c">
            Anf. 86 ABDIRIZAK WABERI (M):
          </note>
          <u who="abdirizak_waberi_377bfe" xml:id="i-719ad39dd5d9ba67-1" n="754ad892">
            <seg n="a692eac8">
              Herr talman! Jag tackar statsrådet för svaret. Vi har också sett
              det som terrorister och massmördare gjort i Norge och Malmö. Dessa
              krafter har gått från ord till handling.
            </seg>
            <seg n="b7029638">
              Vad kan regeringen konkret göra för att motverka detta så att
              till exempel rekryteringen till sådana grupper stoppas?
            </seg>
          </u>
          <note type="speaker" n="0c454654">
            Anf. 87 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-e1ae2c91f924fdfa-0" n="1febbb78" next="i-9b128d33987edcd7-0">
            <seg n="e50ef85f">
              Herr talman! Det var fruktansvärt i Malmö. I en hel stad var
              människor med utländskt utseende rädda för att bli beskjutna på
              öppen gata. Det var som med lasermannen i Helsingfors för 20 år
              sedan. Och så har vi det fruktansvärda som hände på Utøya. Sådant
              är ytterst en fråga för de rättsliga myndigheterna. Det är polisens,
              säkerhetspolisens och justitieministerns ansvar.
            </seg>
            <seg n="1fa3552d">
              Vi har från regeringens sida under statsrådet Birgitta Ohlssons
              ledning och tillsammans med justitieminister Beatrice Ask tagit
              fram en handlingsplan mot våldsbejakande extremism som handlar
              om att tidigare kunna identifiera extrema idéer och ge polis,
              säkerhetspolis, socialtjänst och andra den kunskap som behövs
              för att kunna identifiera de människor som verkligen ligger i
              riskzonen och kunna sätta in rätt åtgärder i tid. Det är centralt
              att göra.
            </seg>
            <seg n="d71eca7f">
              Inom ramen för mitt ansvarsområde har vi avhopparverksamhet för
              högerextrem rörelse det som är Exit på Fryshuset och dem som har
              fastnat i den typen av rörelse som kan bli riktigt farlig. Vi
              måste ta all extremism, såväl våldsbejakande islamistisk terrorism
              som högerextrem terrorism och vänsterextrem terrorism, på samma
              allvar.
            </seg>
          </u>
          <note n="3a7c6b3e">
            Anf. 88 TALMANNEN:
          </note>
          <u who="erik_ullenhag_655e0d" xml:id="i-9b128d33987edcd7-0" n="1febbb78" prev="i-e1ae2c91f924fdfa-0">
            <seg n="a9f34f58">
              Därmed är dagens frågestund slut. Jag tackar deltagande ledamöter
              och statsråd.
            </seg>
          </u>
          <note n="cc14981d">
            9 § (forts. från 7 §) Förskolan (forts. UbU13)
          </note>
          <note type="speaker" n="4fc83c08">
            Anf. 89 TINA ACKETOFT (FP):
          </note>
          <u who="tina_acketoft_a2726b" xml:id="i-2c948a6f7d5fa403-0" n="09560a62">
            <seg n="100e7e62">
              Herr talman! Detta verkar bli en debatt om barnomsorg på oregelbunden
              arbetstid, eller vad vi väljer att kalla det.
            </seg>
            <seg n="6badba3b">
              Låt mig först säga några ord om förskolan i stort.
            </seg>
            <seg n="9d698adc">
              Aldrig tidigare har så många barn gått i förskolan som i dag.
              I dag är över 470 000 barn inskrivna i förskolan. Det innebär
              en ökning med 150 000 barn på tio år och drygt 14 000 barn fler
              än 2010, det vill säga att 83 procent av alla 15-åringar går i
              förskolan. För 10 år sedan var andelen bara 68 procent och för
              15 år sedan 56 procent. I åldersgruppen 35 år är nästan 95 procent
              inskrivna i förskolan. Nästan varenda unge går alltså i svensk
              förskola. Det är den mest uppskattade verksamhet vi har. Den ligger
              konstant i brukartoppen när vi frågar föräldrar och barn vad de
              tycker om förskolan. Den är internationellt erkänd och välkänd
              för sin höga kvalitet och goda tillgänglighet.
            </seg>
            <seg n="a378e1db">
              Förskolan är viktig av flera skäl, och den har flera uppdrag.
              I läroplanen för förskolan står det att förskolan vilar på demokratins
              grund. Skollagen slår fast att utbildningen i förskolan syftar
              till att alla barn ska inhämta kunskap och utveckla kunskap och
              värden. Den ska främja alla barns utveckling och lärande och ge
              en livslång lust att lära. Det är en fröjd att läsa sådana rader.
            </seg>
            <seg n="105b6bbc">
              Förskolan har gått från att vara en del av familjepolitiken en
              omhändertagande omsorg som skapade möjlighet främst för kvinnor
              att gå ut i arbetslivet till att få en egen läroplan som markerar
              förskolans betydelse som det första steget i det livslånga lärandet.
              Förskolan har en nyckelroll för alla barn, men speciellt för de
              barn som kommer från inte studietraditionell bakgrund och för
              dem som kommer från en annan kultur. Förskolan ska vara en brygga.
              Den ska vara en kompenserande faktor för att skapa mer jämlika
              förhållanden för barnen i skolan. Undersökningar visar att elever
              som har gått i förskolan får bättre skolresultat än de som inte
              har gjort det.
            </seg>
            <seg n="933c59ff">
              Herr talman! Ingen verksamhet är bättre än de människor som finns
              i den. Därför är tillgången till utbildade förskollärare avgörande
              för förskolans kvalitet och likvärdighet. I dag råder det brist
              på utbildade förskollärare runt om i landet.
            </seg>
            <seg n="41ef6e7e">
              Jag tror mig veta att upplösningen av den särskilda förskollärarutbildningen
              2001 ledde till att förskolans utbildningar förlorade identitet
              och attraktionskraft. En bra förskola är proffs på barn och deras
              utveckling. Därför är det glädjande att se att trenden nu har
              vänt. Redan nu är det fler sökande till förskollärarutbildningarna
              i den nya lärarutbildningen. Det är tack vare att regeringen har
              lyft upp förskolans betydelse. Man satsar på kvalitet och på den
              pedagogiska verksamheten.
            </seg>
            <seg n="88ef86fd">
              Jag är därför glad över att se att det satsas 120 miljoner kronor
              på den kompetensutveckling för förskollärare och förskolechefer
              som redan finns i förskolan, det så kallade Förskollärarlyftet.
            </seg>
            <seg n="98a68755">
              Vi har en ny skolform, läroplan, lärarutbildning, fortbildning,
              forskarskolor och ett tydligt definierat ledarskap. Mycket är
              på gång för att kvalitetssäkra förskolan.
            </seg>
            <seg n="af2d4297">
              Jag har sagt det förut, och jag upprepar mig med en papegojas
              envishet: Det samlade greppet om förskolan blir inte verklighet
              förrän kommunerna tar sitt ansvar och ser till att det inte bara
              blir vackra ord på ett papper utan att det omsätts i verkligheten.
            </seg>
            <seg n="ff40008c">
              Skolan är än så länge en kommunal angelägenhet. Har man rättigheten
              har man också skyldigheterna. Se till att vi ute i kommunerna
              skapar möjlighet för lektorstjänster! Se till att vi använder
              Lärarlyftet och lever upp till skollagens krav och reglerna för
              barngruppernas storlek och lämplig sammansättning, och se till
              att barnen har en bra skolmiljö! Se till att skollagens skrivning
              om modersmålsstöd fullföljs så att barnen får möjlighet att utveckla
              både det svenska språket och sitt modersmål!
            </seg>
            <seg n="4e374b0c">
              Jag frånsäger mig inte ansvaret som riksdagsledamot. Jag frånsäger
              mig inte ansvaret som folkpartist. Jag kommer att fortsätta att
              fajtas i mitt forum, men kommunerna måste verkställa.
            </seg>
            <seg n="eba18109">
              Min allianskollega Camilla Waltersson Grönvall gick förtjänstfullt
              igenom de ställningstaganden som vi hade bakom oss när vi fattade
              beslut om hur vi skulle ställa oss till frågan om barnomsorg på
              oregelbunden arbetstid, men jag vill ändå säga några ord om det.
              Frågan har motionerats och debatterats långt innan jag kom in
              i riksdagen 2002. Det verkar som om vilken modell man väljer för
              att lösa problemet beror på om man sitter i regeringsställning
              eller i opposition.
            </seg>
            <seg n="69eb567e">
              Jag har tillhört dem som konstant har motionerat om barnomsorg
              på oregelbunden arbetstid. Jag tycker att man ska ha rätt till
              barnomsorg oavsett när på dygnet man behöver det. En tillgänglig
              och flexibel förskola är grundläggande om man ska kunna ställa
              krav på folk att ta ett arbete och om man ska kunna få ihop livspusslet,
              till exempel som ensamstående undersköterska.
            </seg>
            <seg n="89d11205">
              Den nya skollagen från den 1 juli 2011 innehåller en helt ny
              bestämmelse om barnomsorg på oregelbunden arbetstid. Kommunerna
              ska nu göra individuella bedömningar och sträva efter att erbjuda
              omsorg. Sträva efter är något som det ligger mycket tyngd i. Det
              kan man inte bortse från. Man kan inte heller bortse från att
              vi redan nu efter inte ens ett år har 13 procent fler platser
              i barnomsorg på oregelbunden arbetstid. Vi har alltså åstadkommit
              en förändring.
            </seg>
            <seg n="9a6722a1">
              Agneta Luttropp tog upp i sitt anförande att lagen prövats och
              att inga förändringar hittills har vunnit. Jag ställer mig tveksam
              till att det är den nya skollagen som har prövats. Jag tror mig
              veta att det är den gamla som har prövats.
            </seg>
            <seg n="e4ee440c">
              Vi vet inte hur det är i de 161 kommuner som inte erbjuder barnomsorg
              på oregelbunden arbetstid som den socialdemokratiska företrädaren
              talade om. Vi vet inte om det finns något behov i de kommunerna.
              Det finns ingen anledning att erbjuda det om det inte finns något
              behov. Vi avvaktar den kartläggning som pågår för att få en tydlig
              bild av vilka behov som finns så att vi kan rätta kassan efter
              munnen.
            </seg>
          </u>
          <note n="61499475">
            Med de orden yrkar jag bifall till reservation 7 och i övrigt
            till förslaget i betänkandet.
          </note>
          <note n="86f8806f">
            I detta anförande instämde Nina Lundström och Anna Steele (båda
            FP).
          </note>
          <note type="speaker" n="669f3c8b">
            Anf. 90 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-560f2ae57b9f2435-0" n="b27ea123">
            <seg n="db0b9fce">
              Herr talman! Skrivningarna avviker inte så mycket från det som
              tidigare har stått i skollagen. När det gäller erbjudande av förskola
              är texten densamma.
            </seg>
            <seg n="fda123b7">
              I kap. 25 står det som nyligen refererades: Kommunen ska sträva
              efter att alltså sträva efter att erbjuda omsorg för barn under
              tid då förskola eller fritidshem
            </seg>
            <seg n="c05f4ddb">
              Det stämmer att de domar som jag har refererat till inte ligger
              i nutid. Däremot när det gäller den motivering som man använder
              tror jag inte att det kommer att bli någon skillnad med det nya.
            </seg>
            <seg n="0d4d2149">
              Det man säger är nämligen att det inte finns någon sådan rätt
              och att det går för långt att uppställa generella krav på att
              verksamheten ska erbjudas även på andra tider än vad som kan anses
              som normal arbetstid under dagtid under vardagar.
            </seg>
            <seg n="4b1ecb34">
              Kammarrätten har i detta fall anfört att det inte finns någon
              anledning för kammarrätten att göra någon annan avvägning utifrån
              det som står i skollagen i dag, i den texten.
            </seg>
          </u>
          <note type="speaker" n="c4751a51">
            Anf. 91 TINA ACKETOFT (FP) replik:
          </note>
          <u who="tina_acketoft_a2726b" xml:id="i-2c948a6f7d5fa403-1" n="09560a62">
            <seg n="17ccbcde">
              Herr talman! Nu vet jag inte om Agneta Luttropp har en djupare
              insikt i juridikens snårskog. Det är möjligt att hon har det.
            </seg>
            <seg n="e354f1a3">
              Men som jag har fått det förklarat av mycket goda och initierade
              källor innebär det en sällsynt stor skillnad bara att ändra denna
              ordalydelse. Detta innebär att kommunerna faktiskt inte kan som
              de tidigare på ett enklare sätt har kunnat göra vifta bort detta
              genom att säga att mormor eller morfar säkert kan lösa detta.
              Så kan de inte göra längre. De har en skyldighet att gå in i varje
              enskilt fall och pröva det. Då ska de ha det bästa för den enskilda
              individens verksamhet för ögonen.
            </seg>
            <seg n="4b616c2b">
              Det kan synas torftigt att byta ut ett ord här eller där. Men
              i lagtext är det en stor skillnad om det står bör, skall eller
              verka för.
            </seg>
          </u>
          <note type="speaker" n="7e3eced9">
            Anf. 92 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-560f2ae57b9f2435-1" n="b27ea123">
            <seg n="56153b15">
              Herr talman! Det står ska sträva efter. Som jag sade tidigare
              i mitt anförande är det flera ganska tunga remissinstanser som
              har tyckt till om detta och som vi får förmoda också har en juridisk
              kompetens.
            </seg>
            <seg n="22daffdb">
              De säger också att om man tittar på både kap. 12 och kap. 25
              är det oklarheter. I det ena kapitlet sägs en sak, och i det andra
              kapitlet sägs en annan sak.
            </seg>
            <seg n="cb5382d5">
              Det sägs här att det enligt motivtexten inte bör vara möjligt
              att avskaffa tillgång på omsorg under obekväma arbetstider.
            </seg>
            <seg n="d14f70d0">
              Det är alltså många tunga remissinstanser som är kritiska på
              samma sätt som vi är.
            </seg>
          </u>
          <note type="speaker" n="cc327aa3">
            Anf. 93 TINA ACKETOFT (FP) replik:
          </note>
          <u who="tina_acketoft_a2726b" xml:id="i-90f2c0620cb44f66-0" n="09560a62" next="i-6d2b15155f0f0ba2-0">
            <seg n="7510c54b">
              Herr talman! Vi kan stå och tvista om dessa ordval hur länge
              som helst. Till syvende och sist är det denna lagstiftning som
              har kommit fram. Där står det otvetydigt att man ska sträva efter
              detta. Kommunen har att se till individens bästa.
            </seg>
            <seg n="44d46733">
              Jag tycker att Miljöpartiet går in i detta med en tydlig linje.
              Man vill ha en rättighetslagstiftning. De som ni har skrivit ihop
              er med är däremot inte alls ute efter en rättighetslagstiftning.
              I själva verket förstår jag inte riktigt vilken samsyn som ni
              har i denna fråga.
            </seg>
            <seg n="e92a4ac6">
              Är det en rättighetslagstiftning som man är ute efter tycker
              jag att Miljöpartiet är inne på rätt spår. Men jag ställer mig
              mycket frågande till de andra när de talar om stimulansbidrag
              och om att alla ska har rätt till detta. Det skulle i så fall
              kosta 23 miljarder. Det är inte samma sak.
            </seg>
            <seg n="385731f0">
              Först och främst vet vi inte hur stort behovet är i dag. Det
              kommer vi att veta efter den enkät som nu har gått ut till föräldrar.
              Då kommer vi att få en överblick. Efter ett tag kommer vi att
              se om denna trend den 13-procentiga ökningen av platser fortsätter.
              I så fall hoppas jag att Agneta Luttropp och jag kan vara lika
              lyckliga i fortsättningen.
            </seg>
          </u>
          <note n="ea5ec8b1">
            Anf. 94 ULRIKA CARLSSON i Skövde (C):
          </note>
          <u who="tina_acketoft_a2726b" xml:id="i-6d2b15155f0f0ba2-0" n="09560a62" prev="i-90f2c0620cb44f66-0">
            <seg n="84ce7af6">
              Herr talman! Tack och lov att jag har allianskamrater som kan
              vara med och tala om förskolans betydelse på olika sätt politiskt
              eftersom min röst inte kommer att hålla så länge i dag. Men jag
              ska ändå kortfattat lyfta fram ett antal punkter som jag tycker
              är oerhört viktiga.
            </seg>
            <seg n="2c543326">
              Vi sjunger på olika sätt förskolans lov i debatten. Jag tror
              att det är oerhört viktigt därför att det är det första steget
              i utbildningskedjan. Vi är stolta över den verksamhet som fungerar
              fantastiskt bra på många olika sätt.
            </seg>
            <seg n="2ae2b749">
              Men det som alliansregeringen också står för är att det ska finnas
              flera möjligheter och olika vägar framåt. Vi har i politiken för
              förskolan och för barn i förskoleåldern visat att det finns många
              olika delar som är viktiga.
            </seg>
            <seg n="daa5ce92">
              Jag vill redan nu vända mig till Håkan Bergman och tala om att
              det på 70-talet fanns en socialminister som hette Karin Söder.
              Håkan Bergman hänvisade till utbyggnaden av barnomsorgen på 70-talet.
              Bland annat under Karin Söders tid som socialminister byggdes
              barnomsorgen till stor del ut. Frågan är vem som har störst del
              i det hela. Men vi har en gemensam ambition att på olika sätt
              bygga ut barnomsorgen.
            </seg>
            <seg n="98a3a594">
              Sedan har barnomsorgen blivit en del av utbildningen där omsorg
              och lärande bildar en viktig enhet.
            </seg>
            <seg n="1ad96435">
              Det finns oerhört vackra skrivningar i presentationsmaterial
              från olika förskolor. Det känns riktigt gott i hjärtat när man
              också har gjort besök i dessa förskolor och vet att det som beskrivs
              i ord också omsätts i verksamhet. Man arbetar utifrån barns bästa,
              och man arbetar utifrån barnkonventionens intentioner där barn
              är med och bidrar med sina perspektiv på många olika sätt. Barn
              synliggörs i samhället och blir en tydlig del. Förskolan lägger
              också stor vikt vid IKT, eller it, som lärverktyg i tidiga åldrar.
              Det är en oerhört spännande utveckling som sker på olika sätt.
              Det finns många exempel på det.
            </seg>
            <seg n="3ed77268">
              Om jag går tillbaka till den valfrihet som jag inledde mitt anförande
              med att tala om blir jag bedrövad över att det kanske också i
              kommuner genomförs en klappjakt på valfriheten. Jag vet inte om
              jag ska dra exemplet med Håbo och föräldrakooperativ som togs
              upp på nyheterna i går. Det handlar alltså om möjligheten för
              föräldrar att tillsammans bedriva föräldrakooperativa förskolor
              eller pedagogisk omsorg och på olika sätt ha en bra verksamhet.
            </seg>
            <seg n="c19c4b47">
              Det är också roligt att läsa hur Socialdemokraterna i sina reservationer
              ändå lyfter fram pedagogisk omsorg som en viktig del i fråga om
              barnomsorg och förskola.
            </seg>
            <seg n="679a7614">
              Som redan har sagts i debatten är förskolan första steget i utbildningskedjan,
              och många grunder läggs på olika sätt. Vi har också talat om hur
              väl ansedd den är också internationellt och vilka olika studiebesök
              som görs. Det finns mycket som Centerpartiet har gjort tillsammans
              med alliansregeringen för att lyfta fram olika delar.
            </seg>
            <seg n="1063201e">
              Jag har tittat på en av Socialdemokraternas reservation där de
              har fyra punkter för att höja kvaliteten i förskolan. Vi kan bocka
              av dem. Det handlar om redan öppnade dörrar.
            </seg>
            <seg n="bdbd3c9e">
              Man vill att den pedagogiska kompetensen ska höjas. Det har alliansregeringen
              genomfört. Då kan vi bocka av det.
            </seg>
            <seg n="6295daae">
              Man vill stärka förskolans kunskapsuppdrag. Vi har gjort stora
              satsningar både på språklig utveckling och på matematisk. Vi har
              genomfört det.
            </seg>
            <seg n="05fe7149">
              Man vill kvalitetssäkra förskoleverksamheten på olika sätt. Också
              där har vi på olika sätt både genom uppdrag till Skolverket och
              i andra delar säkrat förskoleverksamheten.
            </seg>
            <seg n="ce64ab2c">
              Man vill också utöka rätten till förskola utanför ordinarie arbetstid,
              på obekväm tid, eller vad man vill kalla det. Också där har skollagen
              bidragit till stora förändringar när det gäller möjligheten till
              barnomsorg på obekväm arbetstid.
            </seg>
            <seg n="570a007a">
              Det mesta av det som lyfts fram i detta betänkande och i dessa
              olika motioner är goda idéer, men det är sådant som alliansregeringen
              redan har snappat och genomför.
            </seg>
            <seg n="688a2831">
              Mina kolleger har tidigare mycket förtjänstfullt berättat om
              ökningen kopplad till skollagen. Självklart ser Centerpartiet
              det som en mycket viktig del i olika kommuner att föräldrar får
              möjlighet till barnomsorg också på obekväm arbetstid om de har
              behov av det. Det står jag givetvis bakom.
            </seg>
          </u>
          <note n="e491219c">
            Jag yrkar bifall till reservation 7. I övrigt yrkar jag bifall
            till utskottets förslag.
          </note>
          <note n="461c6d0f">
            I detta anförande instämde Camilla Waltersson Grönvall (M).
          </note>
          <note type="speaker" n="d00c81ac">
            Anf. 95 RICHARD JOMSHOF (SD):
          </note>
          <u who="richard_jomshof_d1023a" xml:id="i-22ca603035dd825b-0" n="493db750" next="i-4d60336b14fb2c00-0">
            <seg n="eb02350c">
              Herr talman! Det är intressant att lyssna här. Jag tror att de
              flesta här är överens om det mesta, även om man försöker slå in
              lite kilar här och där och slå åt endera hållet.
            </seg>
            <seg n="dd6ea6e7">
              Det finns mycket att säga i sammanhanget. Jag vill koncentrera
              mig på valfrihet och mångfald i förskolan. Jag tycker att det
              är en rättvisefråga och nog något av det absolut viktigaste när
              vi talar om barnomsorg.
            </seg>
            <seg n="35b37b8b">
              Jag menar att utgångsläget alltid måste vara att familjerna ska
              få så mycket tid som möjligt med sina barn. Jag tror att det är
              bra att föräldrar och barn spenderar tid tillsammans, åtminstone
              under barnens första år. Sedan kan man kanske diskutera saken.
            </seg>
            <seg n="00452ee6">
              Det finns många möjligheter och många varianter som kan vara
              bra, till exempel vårdnadsbidraget, även om det innehåller en
              del problem som det i dag ser ut. Men i grund och botten är vi
              mycket positiva till vårdnadsbidraget.
            </seg>
            <seg n="e8a5996a">
              Jag tycker dock att vi ska se betydligt mer långtgående lösningar.
              För några år sedan diskuterades Nackamodellen som tyvärr visade
              sig vara olaglig, visade sig strida mot svensk lagstiftning. Det
              är tråkigt, för jag tycker att den modellen var en mycket bra
              väg att gå. Man kontrakterade föräldrarna eller hur det nu ska
              uttryckas och gav dem möjlighet att spendera mer tid med sina
              barn.
            </seg>
            <seg n="9f7dc649">
              Modellen är, som sagt, inte förenlig med dagens lagstiftning.
              Men jag hoppas att exempelvis Sverigedemokraterna kan återkomma
              i frågan och försöka hitta en väg genom lagstiftningen så att
              vi åter kan öppna upp till exempel för Nackamodellen som jag tycker
              är mycket bättre än vårdnadsbidraget som detta i dag ser ut.
            </seg>
            <seg n="f34dae8a">
              Dock är det inte så enkelt. Det finns en massa barnfamiljer som
              inte har några valmöjligheter. Som redan berörts här finns det
              ensamstående föräldrar som inte har några valmöjligheter och som
              är tvungna att arbeta på tid som vi tycker är obekväm arbetstid
              det gör i och för sig kanske också vi här.
            </seg>
            <seg n="7c650edd">
              Samhället måste då gå in och hjälpa till det är en självklarhet
              och göra det möjligt att arbeta på arbetsplatser där det till
              exempel nattarbetas.
            </seg>
            <seg n="4e4f585c">
              Lite fram och tillbaka har här diskuterats om Socialdemokraternas
              förslag är bra. Jag tycker nog att det är det. Därför ställer
              vi sverigedemokrater oss bakom det. Det är bra att riktningen
              ibland lite grann pekas ut från statens sida, att det pekas lite
              extra. Det gör man ibland också från allianssidan. Man skjuter
              till lite pengar och pekar lite extra: Det här tycker vi att ni
              bör satsa på.
            </seg>
            <seg n="e9473bf6">
              Förslaget är ganska bra. Därför ställer vi oss, som sagt, bakom
              det. Utgångsläget måste vara att vi alltid ser till barnfamiljernas
              bästa. Det är mycket bra om alla kommuner erbjuder det här. På
              något sätt är det så, menar jag, att det är först när någonting
              erbjuds som man kan se om det finns ett faktiskt behov.
            </seg>
            <seg n="e27f2503">
              Herr talman! Jag ska nu gå över till att tala om någonting annat.
            </seg>
            <seg n="f6102454">
              När man lämnar sina barn till förskolan är det av största vikt
              att man kan förlita sig på verksamheten, att man vet att den fungerar
              som den ska fungera. Man måste veta att barnen blir omhändertagna,
              att omsorgen drivs på ett tryggt och säkert sätt.
            </seg>
            <seg n="2f547a5f">
              Men det är också viktigt det vill jag trycka på att barnen utvecklas
              till självständiga och kritiskt tänkande individer. Därför har
              jag väckt en motion där jag föreslår några ändringar i läroplanen
              för förskolan, Lpfö 98.
            </seg>
            <seg n="55ca9b01">
              För det första: I läroplanen står det att förskolan ska motverka
              traditionella könsmönster och könsroller samt att flickor och
              pojkar ska i förskolan ha samma möjligheter att pröva och utveckla
              förmågor och intressen utan begränsningar utifrån stereotypa könsroller.
            </seg>
            <seg n="f4afd9d2">
              Jag menar att det ska strykas. Flickor och pojkar ska ha samma
              rättigheter och samma möjligheter att pröva och utveckla förmågor
              och intressen utan otillbörlig påverkan från vuxenvärlden. Att
              medvetet motverka så kallade traditionella könsmönster och könsroller
              vi kan självklart diskutera vad det innebär är, menar jag, myntets
              andra sida mot att uppmuntra traditionella könsmönster och könsroller.
            </seg>
            <seg n="eaaa758f">
              Idealet måste naturligtvis vara att barn ges möjlighet att utvecklas
              fritt, till självständiga individer, utan påverkan av vare sig
              traditionella eller otraditionella könsmönster.
            </seg>
            <seg n="d553b561">
              Vidare vänder vi oss mot att det satsas pengar till exempel på
              genuspiloter och andra ovetenskapliga projekt där man genom ett
              uppifrånperspektiv försöker påverka barnen i en riktning som för
              barnen många gånger känns både obekväm och onaturlig. Vill pojkar
              leka med dockor, låt dem då göra det! Vill de leka med bilar,
              låt dem då göra också det! Varför ska vuxenvärlden bry sig om
              det?
            </seg>
            <seg n="66289403">
              Enligt FN:s deklarationer har varje barn rätt till sin unika
              tankefrihet och samvetsfrihet artikel 14. Barnet ska vidare skyddas
              mot olagligt ingripande i sitt privatliv artikel 16.
            </seg>
            <seg n="c7b6475c">
              Dessa artiklar är inte förenliga med många av de genusexperiment
              som förekommer i svenska förskolor; det är min bestämda uppfattning.
            </seg>
            <seg n="545ac261">
              För det andra: Vi ser det som en självklarhet att inget barn
              ska tvingas utsätta sig för mobbning och kränkande behandling
              i den svenska förskolan. I dag radas en hel del exempel upp på
              sådant som man kan utsättas för: olika sorters diskriminering
              till exempel när det gäller trosuppfattning. När man radar upp
              sådana exempel ska man kanske också skriva in politisk uppfattning,
              eller också ska man inte ha med någonting alls. Man kan så klart
              diskutera om små barn i förskolan över huvud taget har en politisk
              uppfattning eller en trosuppfattning.
            </seg>
            <seg n="48a02ef5">
              I läroplanen talas det om kulturell mångfald. Visst kan man tycka
              att detta är viktigt. Det tycker också jag tro det eller ej! Dock
              är det, menar jag, ännu viktigare att barnen först och främst
              får en medvetenhet om och en förståelse för det egna kulturarvet.
            </seg>
            <seg n="718e4f0a">
              Jag menar att en sådan medvetenhet och en sådan förståelse möjliggör
              en trygg identitet för våra barn och att denna är oerhört viktig.
              För att man över huvud taget ska kunna känna respekt för andra
              människor, för människor med en annan kulturell bakgrund, och
              förstå hur de känner och hur de resonerar måste man vara trygg
              i sig själv. Det måste alltid vara utgångsläget.
            </seg>
            <seg n="e953296e">
              I läroplanen står det också att förskolan ska medverka till att
              barn med annat modersmål än svenska får möjlighet att utveckla
              både det svenska språket och sitt modersmål. Jag menar att det
              är fel utgångsläge och att det förmodligen också förklarar varför
              det ser ut som det gör i många av våra förorter, varför det är
              så segregerat och splittrat som det är i många av våra förortsskolor.
            </seg>
            <seg n="681bdeac">
              Jag menar att man ska ha den inställning som fanns i Sverige
              fram till ungefär mitten av 1970-talet en assimileringsprincip:
              att de här barnen ska bli svenskar. De ska utveckla en svensk
              identitet och en förmåga att kommunicera på svenska. Det måste
              vara utgångsläget. Som det i dag ser ut är, menar jag, en huvudförklaring
              till de problem vi har i många skolor där barn går ut skolan utan
              fullständiga betyg och utan att kunna hantera språket. Man går
              rakt ut i ett utanförskap som ibland gäller hela livet.
            </seg>
            <seg n="1cf234e4">
              Barnen ska bli svenskar och kunna kommunicera på det språk som
              gäller här. Det måste vara utgångsläget.
            </seg>
          </u>
          <note n="e8c4b7de">
            Jag yrkar bifall till reservationerna 4 och 11.
          </note>
          <u who="richard_jomshof_d1023a" xml:id="i-4d60336b14fb2c00-0" n="493db750" prev="i-22ca603035dd825b-0">
            <seg n="fbb18b1c">
              Sedan en liten kommentar: Kanske missuppfattade jag lite grann
              Camilla Waltersson Grönvall. Vi sverigedemokrater har nu suttit
              i riksdagen i två år jag kan, som sagt, ha gjort en misstolkning
              och ber i så fall redan nu om ursäkt för det men fortfarande använder
              man Sverigedemokraterna som ett slagträ i debatten. Jag tror att
              båda sidor är glada över vårt stöd när man kan få igenom sin politik.
              Och så ska det väl vara, så det är väl positivt. Men har jag missuppfattat
              ber jag alltså redan nu om ursäkt. Jag kan också bocka lite grann.
            </seg>
          </u>
          <note type="speaker" n="279a9761">
            Anf. 96 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-558a92b4b9c4b091-0" n="2bbb8795">
            <seg n="fc73484e">
              Herr talman! Förskolan är en rättighet och en möjlighet för alla
              barn. Förskolan är det som lägger grunden för det framtida och
              det livslånga lärandet. Därför är det av oerhörd vikt att verka
              för att stärka kvaliteten i förskolan.
            </seg>
            <seg n="39f0037d">
              Vi har medverkat till att de senaste årens reformer när det gäller
              förskolan gett ökad tillgänglighet och förbättrad kvalitet. Bland
              reformerna kan jag nämna maxtaxan, statsbidrag till personalförstärkning,
              rätt till förskola för barn till arbetslösa och föräldralediga,
              allmän förskola för fyra- och femåringar, läroplan för förskolan,
              förtydligande av det pedagogiska ansvaret samt skyldighet för
              kommunerna att erbjuda förskola.
            </seg>
            <seg n="6b978e5b">
              Den målmedvetna satsningen på förskolan har gjort att den internationellt
              sett intar en särställning vad gäller tillgänglighet, kvalitet
              och pedagogisk utveckling.
            </seg>
            <seg n="cf5d6133">
              Förskolan är också viktig för att utjämna klasskillnader och
              för att öka jämställdheten. Dessutom tillhör den de institutioner
              i samhället som människor har störst förtroende för.
            </seg>
            <seg n="6c26eb43">
              Vi har tidigare lämnat förslag för att förbättra kvaliteten.
              Bland annat behövs det mer personal för att minska gruppstorlekarna.
              Vi vill att kommunerna ska vara skyldiga att anordna barnomsorg
              på obekväm arbetstid. Enligt skollagen har kommuner ingen generell
              skyldighet att erbjuda barnomsorg utanför det som kallas normal
              arbetstid på dagtid och under vardagar. I stället är det upp till
              varje kommun att välja om och i så fall på vilka villkor barnomsorg
              ska erbjudas på obekväm arbetstid.
            </seg>
            <seg n="a82a7a13">
              Lagens antaganden om vad som är normalt stämmer dåligt med verkligheten.
              Allt högre krav på service dygnet runt, sju dagar i veckan betyder
              att allt fler jobb måste utföras utanför kontorstid. Allra mest
              har arbetstidens förläggning ändrats för LO-medlemmarna, av vilka
              hälften av kvinnorna och en tredjedel av männen har obekväm eller
              oregelbunden arbetstid. Dessutom växer en tredjedel av barnen
              i Sverige i dag upp med ensamstående föräldrar. Om det normala
              alltså antas vara att det i varje familj finns två föräldrar som
              jobbar mellan åtta och fem finns det ganska gott om undantag.
            </seg>
            <seg n="fd529c5c">
              Statistiken talar sitt tydliga språk om hur pass illa anpassad
              den kommunala barnomsorgen är till de rådande förhållandena. Inte
              ens hälften av Sveriges 290 kommuner erbjuder barnomsorg på obekväm
              arbetstid. 161 kommuner erbjuder ingen barnomsorg på obekväm arbetstid.
              Så är det trots att regeringen och dess företrädare här klappar
              sig för bröstet och säger att man nu har stärkt skollagen. Man
              talar här i debatten om en ökning av antalet kommuner som erbjuder
              detta men det är ju efter att det tidigare har sjunkit.
            </seg>
            <seg n="146ab8b4">
              I vår höstbudgetmotion hade vi ett eget förslag om att utöka
              antalet platser inom barnomsorg på obekväm arbetstid med 15 000
              platser. Det finansierar vi med de pengar regeringen i stället
              använder för att finansiera RUT-avdraget. Det handlar om drygt
              1,8 miljarder. För att ge lite perspektiv när vi hör de borgerliga
              företrädarna tala om hur mycket pengar det skulle handla om: Denna
              regering har sänkt skatter med över 100 miljarder kronor, vilket
              främst har kommit rika män till del. Det handlar om prioritering.
            </seg>
            <seg n="4db57e63">
              Det är ett viktigt steg utskottsmajoriteten tar i och med att
              vi nu uppdrar åt regeringen att ta fram förslag till stimulansbidrag
              så att kommunerna i ökad utsträckning erbjuder en barnomsorg som
              är anpassad till hur dagens arbetsmarknad ser ut och som ger alla
              barn rätt till en kontinuerlig och pedagogisk verksamhet. Vänsterpartiet
              hoppas att nästa steg ska vara att skollagen ändras och förstärks
              så att rätten till förskola på obekväm arbetstid förstärks och
              att kommunerna ska vara skyldiga att erbjuda detta.
            </seg>
            <seg n="b6f1fd31">
              Herr talman! En av de mest centrala jämställdhetsfrågorna är
              hur kvinnor och män ska förmås fördela ansvar för hem och barn
              lika. Högerregeringen kallar det skattefinansierade vårdnadsbidraget
              valfrihet för barnfamiljerna att ordna sin barnomsorg. Det är
              självklart struntprat. Bidraget går inte att leva på, så i praktiken
              förutsätts att den som stannar hemma blir försörjd av någon annan.
              Det är alltså bara familjer med två föräldrar som kan ens överväga
              att utnyttja bidraget. All erfarenhet visar dessutom att det blir
              vi kvinnor som stannar hemma och därmed blir beroende av män för
              vår försörjning.
            </seg>
            <seg n="3eb3843c">
              Bidraget stjäl resurser från den kommunala barnomsorgen, vilket
              självklart har effekter på kvaliteten. Ytterligare ett slag som
              undergräver kvaliteten i förskolan är den så kallade fria etableringsrätten,
              som tar viktiga ekonomiska resurser från barnen och försvårar
              kommunernas planeringsarbete. För oss i Vänsterpartiet är det
              centralt att använda samhällets resurser för att öka jämställdheten
              och den gemensamma välfärden. Därför är vi självklart emot denna
              typ av reformer, som så uppenbart motverkar de här målen.
            </seg>
            <seg n="37235586">
              Vänsterpartiet menar att fokus bör ligga på att förskolan ska
              vara avgiftsfri, tillgänglig och likvärdig för alla. Därför vill
              vi att avgiftsfri allmän förskola införs från ett års ålder. Vi
              vill dessutom utöka rätten till minst 30 förskoletimmar per vecka.
              Det skulle innebära att rätten till förskola stärks för barn till
              arbetslösa och föräldralediga. Vi vill också införa en maxgräns
              på 15 barn per grupp och 5 barn per personal i förskolan.
            </seg>
            <seg n="fe238627">
              Lärarnas kompetens är också en mycket viktig faktor för kvaliteten
              i förskolan. För att den pedagogiska utvecklingen av förskolan
              ska fortsätta vill Vänsterpartiet genomföra en samlad satsning
              på fortbildning och kompetensutveckling för all personal i förskolan
              i syfte att minska kunskapsgapet och höja kvaliteten. Målet på
              sikt ska vara att alla förskollärare är pedagoger.
            </seg>
            <seg n="03a85594">
              Därmed yrkar jag bifall till reservation 2 och ställer mig bakom
              utskottsmajoriteten i punkt 10 om barnomsorg på obekväm arbetstid.
            </seg>
          </u>
          <note type="speaker" n="a288ff0d">
            Anf. 97 ANNIKA ECLUND (KD):
          </note>
          <u who="annika_eclund_8435c4" xml:id="i-2c5f53f1b9353ad4-0" n="92437a31">
            <seg n="92aa2cbb">
              Herr talman! När vi diskuterar pedagogisk omsorg för våra barn
              är det alltid det som är bäst för det enskilda barnet och för
              den enskilda familjen som ska vara utgångspunkten. Förskolan ska
              vara ett komplement och stöd till föräldrarna, som har det huvudsakliga
              ansvaret för barns fostran, utveckling och växande. Jag tycker
              att det är viktigt att betona samverkan mellan förskola och barnens
              viktigaste personer i livet, nämligen föräldrarna. Det är viktigt
              att politiken kring barns omvårdnad utformas så att den utgår
              från föräldrarnas möjlighet till flexibilitet och fria val.
            </seg>
            <seg n="4b526c3e">
              Under den föregående mandatperioden genomfördes en familjepolitisk
              reform bestående av ett frivilligt kommunalt vårdnadsbidrag, en
              jämställdhetsbonus, en barnomsorgspeng och ett ökat pedagogiskt
              uppdrag i förskolan. Syftet med reformerna är att valfriheten,
              mångfalden och kvaliteten ska öka så att vi bättre möter familjernas
              behov. Med reformerna får föräldrarna ökade möjligheter att välja
              den typ av verksamhet som är lämplig för just deras barn, i deras
              situation.
            </seg>
            <seg n="85cd95be">
              Det är därför jag i går lyssnade med bestörtning till Rapports
              inslag om att Håbo kommun ämnar förbjuda den föräldrakooperativa
              förskolans verksamhet på grund av att de föräldrar som har valt
              den här omsorgsformen och själva är med och stöttar upp verksamheten
              vid behov inte får göra detta. De får alltså inte ta del av sina
              barns vardag på grund av att de inte har pedagogisk utbildning.
            </seg>
            <seg n="ec2704c1">
              Nu ska detta ärende, som väl är, prövas i Förvaltningsrätten.
              Är det så att den nya skollagen skulle kunna tolkas på detta sätt,
              vilket jag inte tror, innebär det att vi har ett prejudikat som
              gör att 22 000 barn i Sverige står utan den omsorg som deras föräldrar
              vill ha för sina barn. Om det är förbjudet att vara med sina barn
              på dagtid om man inte har pedagogisk utbildning har vi stiftat
              omänskliga lagar, och då måste vi göra om och göra bättre.
            </seg>
            <seg n="219274cd">
              Herr talman! Familjers valfrihet har drastiskt ökat i och med
              möjligheten att driva förskola i enskild regi. Detta är mycket
              bra. Att det är populärt ser vi genom att allt fler väljer att
              sätta sina barn på enskilda förskolor. Beslutet om barnomsorgspeng
              2009 innebär att kommunerna nu är skyldiga att godkänna andra
              pedagogiska omsorgsformer i enskild regi än förskolor och fritidshem.
              Med koppling till Håbofallet vill jag här påminna om att det räcker
              att man har erfarenhet av arbete med barn för att man ska få bedriva
              pedagogisk omsorg.
            </seg>
            <seg n="05324a9b">
              Kommunen har också skyldighet att informera barns vårdnadshavare
              om de olika pedagogiska omsorgsformerna. Jag vill verkligen betona
              hur angeläget det är att kommunen tar detta ansvar och verkligen
              underrättar barns vårdnadshavare om verksamheter som familjedaghem,
              flerfamiljslösning eller andra former av pedagogisk verksamhet,
              så att man har en ärlig chans att göra ett aktivt val.
            </seg>
            <seg n="f8192345">
              Herr talman! För de alternativa pedagogiska omsorgsformerna är
              den öppna förskolan mycket viktig. Den betyder mycket för de barn
              som av olika anledningar inte går i förskolan. Barnen får viktig
              samhörighet med andra barn, och föräldrarna skapar betydelsefulla
              kontaktnät med varandra. Särskilt viktig är den öppna förskolan
              för de föräldrar som saknar ett naturligt socialt nätverk, till
              exempel familjer som nyligen kommit till Sverige.
            </seg>
            <seg n="3f361300">
              Men utvecklingen av den öppna förskolan går åt helt fel håll.
              Antalet öppna förskolor har dess värre minskat kraftigt under
              de senaste åren. Vi kristdemokrater vill se en satsning för att
              vända trenden. Kommunerna måste ta sitt ansvar och garantera tillgången
              till en öppen förskola.
            </seg>
            <seg n="6d4c9b67">
              Herr talman! För oss kristdemokrater är det två viktiga ben som
              förskolan står på: omsorg och pedagogisk verksamhet.
            </seg>
            <seg n="581582e0">
              De förändringar som gjorts på senare år av förskolan har skett
              med hänsyn till förskolans utmärkande drag och oförändrade uppdrag,
              där lärande, omsorg och trygghet bildar en helhet. Det är viktigt
              att betona för mig som kristdemokrat. Förskolan ska erbjuda god
              pedagogisk verksamhet i kombination med att trygga barnens omsorg.
              Det är ju trots allt barn vi pratar om. För dem är en trygg tillvaro
              med vuxna som prioriterar omsorgen mycket viktig.
            </seg>
            <seg n="01f7d49f">
              För varje skolform och för fritidshemmet gäller en läroplan som
              utgår från bestämmelserna i skollagen. Läroplanen ska ange utbildningens
              värdegrund och uppdrag. Den ska också ange mål och riktlinjer
              för utbildningen. Genom bestämmelsen finns nu en tydligare lagfäst
              värdegrund för alla skolformer. Det är viktigt att personalen
              väl kan tillämpa läroplanens värdegrund utan frågetecken.
            </seg>
            <seg n="486552cd">
              Jag anser att arbetet med värdegrunden alltid är viktigt att
              utveckla och förbättra. Och personalen ska ständigt arbeta med
              dessa frågor. Jag menar därför att ett kompetenslyft för förskolans
              personal gällande värdegrunden borde prioriteras.
            </seg>
            <seg n="fbb626d7">
              Herr talman! Förskolan är nu en egen skolform inom utbildningsväsendet.
              Det får till följd att kommunens skyldighet att ordna en förskoleplats
              inom fyra månader skärps. I den nya skollagen har detta förtydligats.
              Plats i förskola ska erbjudas inom fyra månader efter att vårdnadshavaren
              har anmält önskemål om förskoleplats. Det kommer även att införas
              en möjlighet för Skolinspektionen att vid vite förelägga kommuner
              att fullgöra sin skyldighet att erbjuda förskoleplats.
            </seg>
            <seg n="a330be7f">
              Vi kristdemokrater har arbetat med ett system som vill komplettera
              förskolegarantin och kommunernas skyldighet att erbjuda förskoleplats
              med en ekonomisk ersättning om garantin inte uppfylls.
            </seg>
            <seg n="992294a0">
              För den enskilda familjen kan det innebära stora ekonomiska påfrestningar
              ifall kommunen av olika anledningar inte kan erbjuda barnomsorg
              inom de månader den garanterar. Det bör därför kunna utgå en ekonomisk
              ersättning till den familj som blivit drabbad. Vi tycker att ett
              sådant ekonomiskt skydd bör komplettera kommunens skyldighet att
              erbjuda förskola.
            </seg>
            <seg n="b6c2bf3d">
              Herr talman! Till sist har jag som kristdemokrat några ledord
              att följa när det kommer till barn och barns utveckling: Föräldrarna
              har huvudansvaret för sina barn. Föräldrarna ska kunna välja det
              som är bäst för barnet och för den egna familjen. Oavsett vilken
              omsorgsverksamhet föräldrarna väljer för sina barn ska den hålla
              en mycket hög kvalitet.
            </seg>
          </u>
          <note n="8f8c9e89">
            Jag yrkar bifall till allianspartiernas reservation nr 7 och
            i övrigt till utskottets förslag till beslut i betänkandet.
          </note>
          <note n="39e42037">
            I detta anförande instämde Yvonne Andersson (KD) och Camilla
            Waltersson Grönvall (M).
          </note>
          <note type="speaker" n="355dd8db">
            Anf. 98 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-1" n="2bbb8795">
            <seg n="e78226f4">
              Herr talman! Jag ska inte vara så långrandig. Jag har en ganska
              enkel fråga som väcktes när Annika Eclund sade att det räcker
              att man bara har lite erfarenhet av att ha varit med barn.
            </seg>
            <seg n="5fb9cc5f">
              Tycker du att det är rimligt att vi lägger samhälleliga resurser
              på verksamheter där man ställer knappt några krav alls på att
              följa någon läroplan eller ställa höga krav på personal? Är det
              verkligen rimligt att vi lägger pengar på sådant, samtidigt som
              ni här med näbbar och klor kämpar emot att göra en satsning på
              barnomsorg på obekväm arbetstid? Är det rimligt att göra den typen
              av satsningar på sådant som inte styrs av några som helst krav,
              att i princip en au pair skulle kunna köra i gång en verksamhet?
            </seg>
          </u>
          <note type="speaker" n="43467c13">
            Anf. 99 ANNIKA ECLUND (KD) replik:
          </note>
          <u who="annika_eclund_8435c4" xml:id="i-2c5f53f1b9353ad4-1" n="92437a31">
            <seg n="608c02ec">
              Herr talman! Vi har hört många av de socialistiska representanternas
              tal i dag som handlar om att strypa valfriheten för våra barnfamiljer.
              Och jag välkomnar att man är så tydlig från det socialistiska
              hållet. Då vet vi vad vi har att kämpa emot.
            </seg>
            <seg n="a0a9e97d">
              I Socialdemokraternas och Vänsterpartiets värld vet man bäst
              från statens sida vad som är bäst för det enskilda barnet och
              för den enskilda familjen. Här ser vi på samhället på helt olika
              sätt. Det verkar som att vi lever på helt olika planeter.
            </seg>
            <seg n="d03b0512">
              Inom allianspartierna ser vi att människor är olika, unika. Även
              våra barn är det. Det behövs därför olika lösningar, unika lösningar,
              för att tillgodose barnomsorgen.
            </seg>
            <seg n="4a169db5">
              Vi vill att föräldrarna ska öka tiden med barnen. Vi vill att
              föräldrarna ska ha delaktighet i barnens liv. Om det är så att
              man vill utnyttja barnomsorgspengen och man därmed ska ställa
              krav på pedagogisk utbildning faller hela idén med valfrihet.
            </seg>
          </u>
          <note type="speaker" n="31208864">
            Anf. 100 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-2" n="2bbb8795">
            <seg n="047dbf2b">
              Herr talman! Valfrihet är ett begrepp som man lätt svänger sig
              med. Jag menar att om det är någon som står för ökad valfrihet
              är det den här sidan. Det är vi som vill öka tillgången till förskolan.
              Det är vi som säger att vi vill ha rätten till 30 timmar per vecka
              i förskolan. Det är vi som säger att man ska ha rätt till barnomsorg
              på obekväm arbetstid, för att alla barn ska ha rätten till pedagogisk
              verksamhet och utveckling. Det är vi som säger att vi ska ha en
              ökad kvalitet i förskolan.
            </seg>
            <seg n="113789c1">
              Det är ingen som förbjuder någon att vara hemma med sina barn.
              Det finns ingenting som säger att man inte får ha sina barn hemma.
              Det är inget tvång att ha sina barn i förskolan. Man har sin fulla
              rätt att ha sina barn hemma om man känner för det. Men frågan
              är om vi ska lägga samhälleliga resurser, skattemedel, för att
              i princip vem som helst ska kunna sätta i gång en verksamhet som
              bara handlar om att tjäna pengar på att man inte följer någon
              läroplan och inte har någon utbildad personal. Jag tycker att
              det är ett helt orimligt sätt att använda pengar.
            </seg>
            <seg n="b04ba3be">
              Samtidigt står ni här och undrar om vi ska lägga ett par miljoner
              på barnomsorg på obekväm arbetstid, där det uppenbarligen finns
              ett enormt, riktigt behov.
            </seg>
          </u>
          <note type="speaker" n="8fa95d09">
            Anf. 101 ANNIKA ECLUND (KD) replik:
          </note>
          <u who="annika_eclund_8435c4" xml:id="i-29674afc7b50bcb3-0" n="92437a31" next="i-8f8abd8e271cc6fc-0">
            <seg n="5f871dbd">
              Herr talman! Jag vill återigen påpeka att valfriheten är vårt
              viktigaste ledord, och här står Rosanna Dinamarca och talar om
              valfrihet från den socialistiska sidan bara genom satsningar på
              ett enda alternativ.
            </seg>
            <seg n="e20d5c50">
              Här har vi människor som vill starta verksamheter och som i vissa
              fall har pedagogisk utbildning, och lagen kräver att man har arbetat
              med barn.
            </seg>
            <seg n="6dcfc274">
              Valfrihet hör till den här sidan av politiken. Rosanna Dinamarca
              står för ett alternativ: Staten vet bäst vad som passar det enskilda
              barnet och den enskilda familjen.
            </seg>
          </u>
          <note n="f97d15a3">
            Ajournering
          </note>
          <note n="19f8785d">
            Kammaren beslutade kl. 15.48 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="annika_eclund_8435c4" xml:id="i-8f8abd8e271cc6fc-0" n="92437a31" prev="i-29674afc7b50bcb3-0">
            <seg n="19f2ca59">
              Återupptagna förhandlingar
            </seg>
          </u>
          <note n="76ad8df9">
            Förhandlingarna återupptogs kl. 16.00.
          </note>
          <note n="6c01d520">
            10 § Beslut om ärenden som slutdebatterats vid dagens sammanträde
          </note>
          <note n="f401dc0f">
            Yrkande om avslag på propositionen i dess helhet
          </note>
          <note n="16c9d7e2">
            Punkt 1
          </note>
          <note n="56999693">
            Punkt 2
          </note>
          <note n="9c9b77db">
            Punkt 3
          </note>
          <note n="2bf9cf6c">
            Punkt 4
          </note>
          <note n="c52879a3">
            Punkt 6
          </note>
          <note n="a2cea796">
            Punkt 7
          </note>
          <note n="82e3b8e8">
            Punkt 9
          </note>
          <note n="d9ece6d2">
            Övriga punkter
          </note>
          <note n="890f5080">
            11 § (forts. från 9 §) Förskolan (forts. UbU13)
          </note>
          <note type="speaker" n="6ceb98ee">
            Anf. 102 Statsrådet NYAMKO SABUNI (FP):
          </note>
          <u who="unknown" xml:id="i-1370d85f943795be-22" n="16685fa2">
            <seg n="8bbe566d">
              Herr talman! Utmärkelsen Svensk kvalitet 2011 gick till Condorens
              förskolor. Utmärkelsen är viktig, för den riktar ljuset mot en
              av välfärdens mest uppskattade verksamheter, den svenska förskolan.
            </seg>
            <seg n="4f4ebd7d">
              Kvalitetsutvecklingen i den svenska förskolan har varit en lång
              resa, en resa som började 1836 med de så kallade barnkrubborna.
              Då erbjöds endast vård och omsorg av barn. De här verksamheterna
              riktade sig främst till barn från fattiga miljöer. Dessa barnkrubbor
              kom sedan att följas av kindergarten, en barnverksamhet med fokus
              på lärande som komplement till den vård och omsorg som man ansåg
              att mödrarna stod för i hemmen. På grund av de höga avgifterna
              var verksamheten i praktiken endast tillgänglig för de rika.
            </seg>
            <seg n="33681d7b">
              Först 1904 fick vi den första barnomsorgsverksamhet som kombinerade
              vård och omsorg med kindergartens pedagogiska verksamhet. Och
              under parollen Ropen skalla daghem åt alla! byggdes den svenska
              förskolan ut på 70-talet. Nu krävde kvinnorna samma tillgång till
              arbete och utbildning som män. Det är den framgång vi i dag har
              att förvalta.
            </seg>
            <seg n="37cc6323">
              Herr talman! Framgången för den svenska förskolan handlar till
              syvende och sist om förskolans personal, om dess utbildning och
              kompetens. Den handlar om förskolepersonalens sammansättning,
              där främst förskollärare och barnskötare bildar ett arbetslag.
              Mixen av förskollärare, barnskötare och ibland också andra pedagoger
              bildar en helhet som erbjuder barnen bästa möjligheter till utveckling
              och lärande. Det är i förskolan vi skapar mer likvärdiga förutsättningar
              för barnen inför skolstart.
            </seg>
            <seg n="b6282bbb">
              Internationella undersökningar visar också att det finns ett
              samband mellan att ha gått förskolan och hur man presterar i skolan.
              Det är i förskolan vi kan sätta in de tidigaste insatserna för
              att underlätta framtida skolgång och för att skapa likvärdiga
              villkor också för barn från mindre privilegierade familjer.
            </seg>
            <seg n="4cc56e4b">
              Den 1 juli 2011 trädde den nya skollagen i kraft. Det innebar
              en viktig nystart för förskolan. Nu är förskolan en egen skolform
              med en omarbetad läroplan. Målen för barnens språkliga, kommunikativa
              och matematiska utveckling förtydligas. På så sätt har ambitionerna
              för lärandet höjts, och det har blivit tydligare vad varje barn
              har rätt att få med sig av förskolans verksamhet.
            </seg>
            <seg n="a009227b">
              Men förskolan fyller inte bara en funktion för barnens lärande.
              Den fyller också en funktion för föräldrarna, då förskolan gör
              det möjligt att kombinera familjeliv och yrkesliv. Därför blir
              det en viktig fråga att diskutera hur vi ökar tillgängligheten
              och ser till att vid sidan av förskolan också erbjuda kommunalt
              finansierad barnomsorg till de familjer som arbetar på obekväm
              arbetstid och inte har möjlighet att lösa barnomsorgen på egen
              hand.
            </seg>
            <seg n="e0dbde61">
              Därför är det en del av lagen att kommuner som huvudmän åläggs
              att ha beredskap för att kunna erbjuda omsorg på obekväm arbetstid.
              Kommunerna ska eftersträva att tillhandahålla barnomsorg på obekväm
              arbetstid. Håkan Bergman sade i ett replikskifte att många människors
              arbetsdag börjar när förskolan stänger. Det är sant, och detta
              ska gå att hantera. Men det faktum att en förälder jobbar obekväm
              arbetstid är inte synonymt med att familjen behöver barnomsorg
              på obekväm arbetstid. Detta tror jag är viktigt att hålla i minnet
              när vi debatterar denna fråga. Vi är alla anhängare av barnomsorg
              på obekväm arbetstid, som Camilla Waltersson Grönvall var inne
              på.
            </seg>
            <seg n="1ed54da4">
              Rossana Dinamarca ondgör sig över vårdnadsbidraget och oroar
              sig över hur det dränerar resurser till förskolan. Det hon glömmer
              bort att säga är att det knappt är någon som använder sig av vårdnadsbidraget.
              I teorin kanske det är ojämställt. I teorin skulle det inte vara
              bra. Men i praktiken, i verkligheten, är det få som använder sig
              av detta, beroende på det faktum att det handlar om för lite pengar.
              Man kan inte försörja sig på detta. Det är knappt några människor
              som tycker att det är värt att göra detta, även om de kanske skulle
              tycka att det var viktigt att vara hemma med sitt barn.
            </seg>
            <seg n="9d1b17d9">
              Det är också därför som Kristdemokraterna, som ändå är det parti
              som är grundare av idén, säger att det kanske är dags att hitta
              på andra sätt, andra alternativ för hur vi ska kunna skapa denna
              mångfald med utrymme och möjligheter för dem som vill vara hemma
              med sina barn. Det är den utveckling de går igenom. Detta måste
              vi erkänna. Vårdnadsbidraget har inte kommit att bli det problem
              som vissa inledningsvis trodde att det skulle bli, däribland jag
              och inte minst mitt parti, Folkpartiet.
            </seg>
            <seg n="79eeade7">
              När man oroar sig för att vårdnadsbidraget ska dränera förskolan,
              vad tror man då att en allmän rätt till nattomsorg för den vars
              förälder jobbar natt skulle innebära för förskolan och den pedagogiska
              verksamhet som bedrivs på dagtid? Rätt till nattomsorg skulle
              betyda att vare sig man behöver det eller inte måste det finnas
              en omsorgsverksamhet som är öppen och har personal.
            </seg>
            <seg n="4c7cf159">
              Sedan är vi överens om att man också ska kunna få hjälp med omsorg
              på kvällstid och inte minst på helgerna, vilket landar i att förskolan
              tillsammans med barnomsorg på obekväm arbetstid sammantaget skulle
              bli en dygnetruntöppen verksamhet. Det är vad det skulle innebära.
              Förstår Rossana Dinamarca och Vänsterpartiet vad detta skulle
              innebära för den dagliga förskoleverksamheten med de pedagogiska
              krav som ställs på den? Tala om att dränera en viktig verksamhet
              som håller hög kvalitet på resurser!
            </seg>
            <seg n="1ad1d099">
              Jag lovade i denna kammare att den lag som vi i dag har och som
              säger att kommuner ska eftersträva att bistå med barnomsorg på
              obekväm arbetstid skulle utvärderas och följas upp. Om det inte
              skulle fungera lovade vi att återkomma med hur vi ska förbättra
              lagen eller vidta andra åtgärder för att se till att de som behöver
              barnomsorg också får det. Detta trodde jag att hela denna kammare
              var överens om.
            </seg>
            <seg n="92d8c751">
              Återigen: Vi vill alla att de familjer som behöver barnomsorg
              på obekväm arbetstid ska få det. Vi ser ändå en utveckling mot
              att fler barn skrivs in. Den kartläggning som man hänvisar till
              visar att vissa kommuner inte erbjuder nattomsorg. Men en del
              kommuner har barn inskrivna. Frågan har tydligen misstolkats.
              Vi får inte svar på om någon bett att få nattomsorg men inte fått
              det. De bara säger att de inte har det. Då kanske det inte heller
              har funnits någon som bett om det. Vi behöver få svar på dessa
              frågor.
            </seg>
            <seg n="fe6c38de">
              Oppositionen med Socialdemokraterna i spetsen vill använda skattemedel
              utan att veta exakt hur problemen ser ut och till vem och till
              vad resurserna går, vilket blir väldigt märkligt. Det här är komplicerat.
              Det kommer att bli en väldigt komplicerad process för regeringen
              att hantera, fast vi vet att vi har möjlighet att hantera den
              när vi har kunskapen på plats. Och vi har snart kunskapen på plats,
              redan nästa år.
            </seg>
            <seg n="9c0008bf">
              Vad detta innebär är inte att oppositionen vill göra någonting
              väl för barnfamiljer som behöver hjälp, utan detta är oppositionens
              sätt att vinna ett antal politiska poäng kortsiktigt. Långsiktigt
              innebär det att så fort vi ser att det kommer stimulansbidrag
              kommer alla de kommuner som i dag erbjuder barnomsorg på obekväm
              arbetstid att säga: Stopp för utvecklingen snart kommer pengar
              från staten! Men de vet inte hur mycket. Det är det som det handlar
              om. Sedan kommer skattemedel att användas på så sätt att vi inte
              riktigt vet hur och varför. Det är också ett problem.
            </seg>
            <seg n="eb0f87c5">
              Herr talman! Beslutet är inte fattat ännu. Jag skulle fortfarande
              vilja vädja till ledamöter i denna kammare som verkligen vill
              göra skillnad för de familjer som behöver barnomsorg på obekväm
              arbetstid att vänta tills vi vet hur behovet ser ut. Återigen:
              Regeringen lovar att återkomma med en lösning när vi vet hur problembilden
              ser ut.
            </seg>
          </u>
          <note n="b97ea3ad">
            I detta anförande instämde Tina Acketoft och Nina Lundström (båda
            FP).
          </note>
          <note type="speaker" n="9704ccf5">
            Anf. 103 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-3" n="2bbb8795">
            <seg n="7cce4678">
              Herr talman! Det var intressant att höra på Nyamko Sabuni och
              för den delen också de andra alliansföreträdarna. De talar om
              hur de värnar skattemedlen samtidigt som de bara kan kasta i väg
              dem på vad som helst.
            </seg>
            <seg n="691e58a3">
              Jag vet inte om Nyamko Sabuni försvarar vårdnadsbidraget eller
              vad hon gör. Hon säger: Det är inte så många som använder det.
              De som använder det är framför allt kvinnor. Vi har inte sett
              så många män som använder det. Om det nu är så att det inte var
              så bra, ta bort det då! Varför ska vi lägga skattemedel på någonting
              helt värdelöst?
            </seg>
            <seg n="957838d4">
              Sedan talar hon fint och gör en historiebeskrivning. Man skulle
              nästan kunna tro att det var de borgerliga som infört barnomsorg
              över huvud taget i Sverige. Hon talar om hur allt detta kom till.
              Då var det bara vård och omsorg, och nu har det utvecklats till
              någonting annat.
            </seg>
            <seg n="c3f4eba9">
              Samtidigt har man barnomsorgspengen. Det är en tillbakagång till
              det som en gång var från början. Vi har förstått efteråt att förskolan
              kan vara mycket mer. Vi ska ställa höga krav. Då inför man någonting
              där man struntar fullständigt i kraven.
            </seg>
            <seg n="4e412e06">
              Vilka är det som då kommer i kläm? Det är så klart barnen. Det
              är de som går miste om en vettig pedagogisk verksamhet. Det är
              de som går miste om att kunna få en bra utveckling och ett riktigt
              avstamp i det livslånga lärandet som vi talar om.
            </seg>
            <seg n="7b270881">
              Det är inte att dränera pengar att ha barnomsorg på obekväm arbetstid.
              Det är det däremot när man gör den här typen av dåliga reformer.
              Att ha barnomsorg på obekväm arbetstid är att se till att vi har
              en barnomsorg som motsvarar den arbetsmarknad som vi har i dag.
            </seg>
            <seg n="359dab27">
              Det handlar om hur man använder resurser. För de 15 000 platser
              som vi har finansierat har vi använt RUT-avdraget. RUT-avdraget
              kommer i princip bara höginkomsttagare till del. Det är ett sätt
              att prioritera.
            </seg>
          </u>
          <note type="speaker" n="3c039b08">
            Anf. 104 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-23" n="16685fa2">
            <seg n="4f2d4357">
              Herr talman! Jag försöker bara tala om för Rossana Dinamarca
              att om hon anser att vårdnadsbidraget dränerar pengar från förskolan
              bör hon tänka igen vad rätt till nattomsorg gör vare sig man behöver
              den eller inte. Det är en verksamhet som måste finnas där.
            </seg>
            <seg n="023adbc1">
              Utformar man en lag som säger att barn har rätt till en förskola
              ska det finnas en förskola vare sig det är något barn som vill
              gå där eller inte. Det är vad det betyder. Tänk i så fall igenom
              hur mycket pengar som dräneras till den dagliga verksamhet som
              ändå är viktig.
            </seg>
            <seg n="19a9e05d">
              Det är viktigt att komma ihåg att nattomsorg är nattomsorg. Det
              är inte någon förskoleverksamhet på natten. Det är inte så att
              barnen ska sitta uppe och lära sig saker. Barnen ska sova och
              ha tillsyn. Det är någonting helt annat.
            </seg>
            <seg n="0e7d0aca">
              Vill man ha rätt till nattomsorg måste man ställa sig frågan
              vad det innebär resursmässigt också för verksamheterna på dagtid
              som ändå innehåller pedagogiska inslag som är viktiga.
            </seg>
            <seg n="3f3122b8">
              Barnomsorgspeng går till verksamheter som också ska följa den
              lag och den läroplan som finns. Den som bedriver verksamhet med
              hjälp av barnomsorgspeng ska vara en utbildad person. Man ska
              ha erfarenheter av eller utbildning för att arbeta med barn.
            </seg>
            <seg n="9c72b2f5">
              Man ska också ha skyldighet att kunna anlita konsulter i den
              mån man behöver, och man ska samarbeta med öppen förskola. Vi
              menar att det behövs pedagogiska inslag också i de verksamheter
              som föräldrarna väljer för sina barn för att de tycker att det
              passar bättre än den allmänna förskolan.
            </seg>
            <seg n="27b5885a">
              Jag vill ändå få svar från Vänsterpartiet om vad de menar med
              rätt till nattomsorg. Är det så att om ett barn har en förälder
              som arbetar natt men har en annan förälder hemma ska den andra
              föräldern bara kunna säga: Kommunen har nattomsorg, nu får du
              vara där?
            </seg>
            <seg n="b3fe71b7">
              Vad är ni ute efter? Det är väl ändå så att vi ska kunna hjälpa
              den förälder som inte kan lösa detta på annat sätt? Det är väl
              så att vi som föräldrar har det yttersta ansvaret för våra barn
              och omsorgen om våra barn?
            </seg>
            <seg n="d3ecd884">
              Samhället kan vara där och stötta, men det är väl inte samhällets
              barn? Det är föräldrarnas barn. Vi måste kunna lösa problem med
              barnomsorg i den mån vi kan.
            </seg>
          </u>
          <note type="speaker" n="856f2d36">
            Anf. 105 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-4" n="2bbb8795">
            <seg n="4238fdcf">
              Herr talman! Ni får ursäkta mig, men jag undrar om det egentligen
              är förskoleministern jag står och talar med.
            </seg>
            <seg n="dc1b5ce5">
              Att lägga pengar på barnomsorgspeng och vårdnadsbidrag är ett
              slöseri med pengar. Att lägga dem på barnomsorg på obekväm arbetstid
              är en satsning.
            </seg>
            <seg n="6af6bbda">
              Det handlar naturligtvis om när behoven finns. Det ska inte finnas
              en förskola som är öppen på kvällar och helger om det inte finns
              ett behov. Det är dumheter som Nyamko Sabuni håller på med här.
            </seg>
            <seg n="7de4ee7d">
              Det talas om att man inte skulle ha en pedagogisk verksamhet.
              Det är inte så att barnen bara är där mitt i natten, utan det
              handlar om helger och kvällar.
            </seg>
            <seg n="0a4f636b">
              Då är kanske Nyamko Sabuni och handlar på stormarknaden, eller
              hon kanske sitter på vårdcentralen på kvällen. Det är föräldrarna
              till barnen som behöver barnomsorgen som ska serva dig.
            </seg>
            <seg n="6f411a6f">
              Det är de barnen de handlar om. De behöver också pedagogisk verksamhet
              dagtid på en helg eller på kvällen. Vi ska ställa höga krav på
              den verksamheten.
            </seg>
            <seg n="4377ebf1">
              Vad gäller barnomsorgspengen får jag be Nyamko Sabuni att läsa
              den egna propositionen som regeringen lade fram för några år sedan.
              Där står det uttryckligen att man inte behöver följa någon läroplan.
            </seg>
            <seg n="a8d2ba3b">
              Det finns inga krav på personalen över huvud taget annat än att
              man har lite erfarenhet. Jag skulle kunna sätta i gång en verksamhet
              eftersom jag har två barn. Det ger mig erfarenhet. Om jag har
              jobbat som au pair skulle jag kunna starta en verksamhet. Det
              är exakt det vi ser runt om i landet där dessa verksamheter har
              startats.
            </seg>
            <seg n="17fc2a14">
              Vi har i Västsverige en ökänd man som har anlitat somaliska kvinnor
              för att sätta ihop barngrupper så att han kan tjäna pengar. Vad
              har det inneburit för utvecklingen av dessa barn när det gäller
              till exempel språk och integration? Det har inte varit särskilt
              lyckat.
            </seg>
            <seg n="2900f33c">
              Om vi ska använda våra skattemedel ska vi göra det på satsningar
              och inte slöseri.
            </seg>
          </u>
          <note type="speaker" n="796b7b80">
            Anf. 106 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-24" n="16685fa2">
            <seg n="7392aa83">
              Herr talman! Om Rossana Dinamarca på allvar menar och jag tror
              faktiskt att du menar det att det inte ska finnas nattverksamhet
              i den mån det inte finns barn som behöver det bör ni uttrycka
              er annorlunda. Då ska du inte säga att det ska vara rätt till
              nattomsorg.
            </seg>
            <seg n="ce3d67a6">
              Du uttryckte likadant att alla har rätt till förskola, men ingen
              måste vara där. Det är vad du sade i ett replikskifte. Om vi har
              lagstiftning som säger att alla har rätt till nattomsorg måste
              det finnas en verksamhet vare sig man behöver den eller inte.
              Det ska finnas personal som är redo där för den som behöver det.
            </seg>
            <seg n="b0a98726">
              Det är därför vi har valt modellen med individuell bedömning.
              Det är inte en öppen verksamhet. Men det ska finnas beredskap.
              I den mån någon kommer och ber om att få stöd med barnomsorg ska
              man göra en individuell bedömning.
            </seg>
            <seg n="12b7093f">
              Vi menar att vi måste följa upp om det är så att efter individuell
              bedömning får de som behöver nattomsorg det. Men de som inte behöver
              det ska inte få det. Vi har inte råd. Vi har inte hur mycket pengar
              som helst att lägga på dygnetruntverksamhet när vi vet att det
              inte finns barn som nyttjar den verksamheten.
            </seg>
            <seg n="bdd24c11">
              Vi är alla anhängare av att de familjer som behöver barnomsorg
              ska få stöd. Det är vad vi nu kartlägger med hjälp av Skolverket.
              Vi ställer en direkt fråga. Använder du barnomsorg, och har du
              barnomsorg de tider du behöver?
            </seg>
            <seg n="46df8635">
              Om det är så att du behöver barnomsorg på andra tider men kommunen
              inte har tillgodosett dina behov, och vi har denna kunskap och
              information, har jag lovat att vi återkommer till hur vi ska göra
              det bättre.
            </seg>
            <seg n="f4ec3168">
              Jag tror att vi kan göra det bättre tillsammans i samförstånd
              än att i all hast säga att vi ska ha stimulansbidrag. Det sägs
              inte hur mycket det ska vara eller till hur många det ska ges.
            </seg>
            <seg n="8abd089f">
              Vilka kommuner är det? Är det de som i dag inte sköter sig, om
              det finns sådana som inte sköter sig, eller ska det ges till alla
              kommuner? Hur ska vi göra detta? Det blir en komplicerad situation
              som ni skapar bara för att vinna enkla politiska poäng.
            </seg>
            <seg n="94f48e1c">
              Återigen: Ingen är emot barnomsorg på obekväm arbetstid.
            </seg>
          </u>
          <note type="speaker" n="75f3407d">
            Anf. 107 HÅKAN BERGMAN (S) replik:
          </note>
          <u who="hakan_bergman_bc04d7" xml:id="i-7875ecd3a9e6106a-3" n="0ca91897">
            <seg n="1d125801">
              Herr talman! Jag blir lockad att gå in i diskussionen om barnomsorg
              på obekväm tid. Jag noterar att regeringsföreträdaren anser det
              vara oansvarigt av oss att förespråka ett stimulansbidrag. Samtidigt
              har regeringen på flera andra politiska områden infört stimulansbidrag
              till kommuner, landsting och andra.
            </seg>
            <seg n="5f869174">
              Nu senast var det stora stimulansbidrag för att stärka elevhälsan
              i Sverige. De kommuner som har byggt ut en elevhälsa blir då naturligtvis
              diskriminerade i förhållande till de som inte har gjort det. Men
              regeringen satsar väldigt stora pengar på att bygga ut elevhälsan.
              Jag tycker inte att det håller.
            </seg>
            <seg n="4efb0bc8">
              Egentligen var det inte detta jag ville fråga Nyamko Sabuni om.
              Det är ingen hemlighet att vi socialdemokrater av många skäl är
              kritiska till vårdnadsbidraget.
            </seg>
            <seg n="8bfd8342">
              Men i ett perspektiv tycker jag att det är oroande. Det handlar
              om barns rätt till en god utveckling, språklig utveckling och
              lärande. Av forskningen vet vi, och många har sagt det, att barn
              som finns i förskolan blir bättre förberedda för skolan och får
              en bättre språkutveckling och en större social kompetens än barn
              som inte har haft denna typ av omsorg.
            </seg>
            <seg n="a359bfec">
              I dag vet vi att vårdnadsbidraget i hög grad utnyttjas av familjer
              i utsatta områden. Sökande med utländsk bakgrund är överrepresenterade.
              Det betyder också att barn från dessa familjer, som kanske har
              de största behoven av språkutveckling, integration och socialt
              samspel, inte kommer in i förskolan eller kommer in senare i förskolan.
              Det skapar risker för att de också ska få problem senare i sin
              skolgång.
            </seg>
            <seg n="739faabf">
              Min fråga till Nyamko Sabuni är: Tycker du att det är bra för
              barnen att det blir så? Är detta en bra utveckling? Även om det
              är få som utnyttjar vårdnadsbidraget är det rätt många från den
              här gruppen.
            </seg>
          </u>
          <note type="speaker" n="cdb1f7f6">
            Anf. 108 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-25" n="16685fa2">
            <seg n="c9c58bac">
              Herr talman! Jag vill säga till Håkan Bergman att jag inte är
              emot stimulansbidrag. Jag är inte emot att hitta en lösning på
              det problem som eventuellt finns. Vad jag försöker säga är att
              traditionen ändå är att man tar reda på hur problembilden ser
              ut. Hur stort är problemet? På vilket sätt löser vi det bäst?
            </seg>
            <seg n="98a9d879">
              Stimulansbidrag kan användas. Min erfarenhet av stimulansbidrag
              till kommunerna är oftast den att bidragen först är öronmärkta
              och går till det de ska gå till. Några år senare lägger man antingen
              in pengarna inom potten för det stora statsbidrag som går till
              kommunerna och då är det plötsligt stopp på att använda det till
              det man ville eller också drar man tillbaka stimulansbidraget.
              Stimulansbidrag är ju bara tillfälligt; det är vad själva begreppet
              antyder.
            </seg>
            <seg n="bb6b6706">
              Det är det här jag oroar mig för. Det kanske är stimulansbidrag
              som vi landar i när vi en dag har problembilden. Men det är inte
              säkert att det är det bästa sättet att lösa problemet på om det
              nu finns ett problem. Och hur stort är problemet? Här gör oppositionen
              omvänt. Jag kan bara beklaga att det största oppositionspartiet
              är det som har varit ledande när det gäller att vidta denna typ
              av åtgärder innan de ens vet hur problembilden ser ut.
            </seg>
            <seg n="79767f9c">
              Jag vet att det framför allt är kvinnor med invandrarbakgrund
              som använder sig av vårdnadsbidraget. Vårdnadsbidraget skulle
              kunna vara skadligt om det blir för många som använder det. Det
              är en kompromiss. Vi är fyra partier i en regering. Tidigare regering
              hade ett parti i minoritet med två andra att samarbeta med. Också
              där fick man kompromissa. Oavsett vilken regering som kommer att
              sitta kommer det att vara kompromisser.
            </seg>
            <seg n="d41c02c0">
              Men låt oss hålla oss till frågan om stimulansbidraget och att
              lösa problemet med barnomsorg på obekväm arbetstid. Det är oansvarigt
              av oppositionen att säga detta utan att tala om hur mycket, till
              vad och hur.
            </seg>
          </u>
          <note type="speaker" n="a5de25e8">
            Anf. 109 HÅKAN BERGMAN (S) replik:
          </note>
          <u who="hakan_bergman_bc04d7" xml:id="i-7875ecd3a9e6106a-4" n="0ca91897">
            <seg n="af6cac18">
              Herr talman! Vi har förstått att regeringen är både irriterad
              och oroad över förslaget i utbildningsutskottet. Nyamko Sabuni
              skickade sin statssekreterare till utbildningsutskottet. Hon ägnade
              merparten åt sin tid åt att läxa upp utskottsledamöterna, och
              hon tyckte att vi var klåfingriga som ville diskutera och föra
              fram våra synpunkter. Jag tycker, och det framfördes också i utskottet,
              att det är anmärkningsvärt att en statssekreterare kommer och
              läxar upp riksdagsledamöter som sitter i ett utskott och som har
              en annan uppfattning.
            </seg>
            <seg n="30bf435d">
              Nu är denna regering en minoritetsregering, och då skapas andra
              majoriteter. Om regeringen är bekymrad över detta har man alltid
              möjlighet att söka samförstånd och diskussion med oppositionen
              och försöka hitta en bra lösning. Men vi fick aldrig till stånd
              några mer seriösa diskussioner annat än att statssekreteraren
              kom och läxade upp utskottet.
            </seg>
            <seg n="3ef2c379">
              Detta är en angelägen fråga. Även om vårdnadsbidraget är en kompromiss
              och jag förstår att Nyamko Sabuni tycker att det är få som utnyttjar
              det är det ett bekymmer i de områden där vi har många människor
              som kommer från andra länder och som också utnyttjar vårdnadsbidraget.
              Det leder till att barn i utsatta områden inte i tid kommer in
              i förskolan på ett bra sätt och får en god språkutveckling.
            </seg>
            <seg n="a98e6912">
              Jag har mött många människor i verksamheter i förskolan, i den
              kommunala verksamheten men också distriktssjuksköterskor och andra
              som är djupt oroade över detta. När jag frågar dem vad de tycker
              att vi ska göra och vad det viktigaste vi kan göra är svarar de:
              Ta bort vårdnadsbidraget! Det gynnar inte de här barnen.
            </seg>
          </u>
          <note type="speaker" n="e0666e2d">
            Anf. 110 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-26" n="16685fa2">
            <seg n="10ed865e">
              Herr talman! Jag visste inte att Socialdemokraterna upplevde
              det som onödigt att jag som ansvarig för förskolefrågor eller
              min statssekreterare kommer till utskottet för att diskutera sakfrågor.
              Det får ni meddela i så fall, för jag kommer till utskottet så
              fort jag blir kallad. I det här fallet kanske vi kallade in oss
              själva därför att det var en viktig fråga att diskutera inför
              betänkandet.
            </seg>
            <seg n="7f37092c">
              Håkan Bergman säger att vi behöver föra seriösa diskussioner.
              Det var ju precis det vi försökte göra när vi kom till utskottet!
              Det seriösa var faktiskt att påpeka att vi har en ny lag på plats.
              Vi lovade att återkomma med uppföljning av lagen. Vi lovade att
              hitta på en lösning gärna tillsammans i den mån det visar sig
              att lagen inte fungerar och att det finns problem. Det var vad
              vi sade i denna kammare för inte så länge sedan. Men för att vinna
              billiga politiska poäng vill ni hasta in i detta.
            </seg>
            <seg n="cf7d3e1f">
              Håkan Bergman! Hur mycket är detta stimulansbidrag på? Låt mig
              veta det! Vilka är det som ska få bidraget? Är det alla barn vars
              ena förälder jobbar natt, kvällstid eller vad det nu är? Vilka
              är det? Det skulle jag vilja få svar på från oppositionen, och
              det finns inget svar. Vilken kunskap har ni för att lägga fram
              denna typ av skrivningar som inte betyder någonting? Det skapar
              snarare bara problem för kommunerna, för föräldrarna och i det
              här fallet också för regeringen. Vi kommer att få hantera detta.
              Det är inga problem; det får vi försöka göra.
            </seg>
            <seg n="4a7ca2a2">
              Men jag vill ändå säga att samtalet i denna kammare gick så att
              vi återkommer när vi har kunskap. Jag har försökt hålla det jag
              lovade. Oppositionen gör annorlunda nu, och det är beklagligt.
            </seg>
          </u>
          <note type="speaker" n="986435ab">
            Anf. 111 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-560f2ae57b9f2435-2" n="b27ea123">
            <seg n="80c218c1">
              Herr talman! Jag vet inte riktigt var jag ska börja, men jag
              tror att jag börjar med begreppet rätt till, som tydligen stör
              eller oroar.
            </seg>
            <seg n="f31f57f5">
              Jag vill bara lugna ned Alliansen; vi har detta redan i dag i
              skollagen. Till exempel har alla barn rätt till särskola. Det
              finns inte barn med utvecklingsstörning i varenda kommun. Det
              är klart att man då inte öppnar en särskola med personal som har
              denna utbildning. Jag tycker att man inte behöver ha mer än sunt
              förnuft för att förstå det. Och självfallet är det här samma sak!
              I en kommun där man inte efterfrågar detta finns det ingen anledning
              att öppna sådan verksamhet. Det är precis samma text som vi har
              när det gäller barns rätt till särskola, som sagt. Det står ingenstans
              att det ska finnas i 290 kommuner i landet.
            </seg>
            <seg n="412a3d4f">
              En annan sak som hör till detta är att Skolverket har frågat
              kommunerna om huruvida de skulle göra någon ändring när det gäller
              omsorg på obekväm arbetstid. 97 procent av kommunerna svarade
              nej, det vill säga att 3 procent svarade ja. När man då fortsatte
              att fråga vad ändringen skulle innebära svarade 16 procent en
              ökning av antalet platser och 16 procent svarade en minskning.
            </seg>
            <seg n="432bd128">
              Det är det här som i alla fall min oro gäller: Vad gör man när
              man som förälder ändå inte får den plats som ni så självklart
              uttrycker att man får om man vill? Om det vore så skulle vi inte
              stå här, för då skulle problemet redan vara löst.
            </seg>
          </u>
          <note type="speaker" n="8500edbb">
            Anf. 112 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-27" n="16685fa2">
            <seg n="130e4850">
              Herr talman! Jag börjar med det sista. Nej, lagen säger inte:
              Vill man så får man. Det kan inte vara så att bara för att en
              förälder jobbar obekväm arbetstid ska inte den andra föräldern
              ta sitt ansvar. Så är det inte. Det är därför vi gör en individuell
              bedömning. Det ska handla om att hushållet och familjen inte kan
              lösa detta på annat sätt. Det är också det bästa sättet att hushålla
              med resurser och att se till att den allmänna förskolan håller
              den kvalitet som den håller. Sedan kan man som sagt alltid behöva
              tillsyn. Men det är inte fråga om att bara för att ett barns mamma
              jobbar natt ska inte pappan ta det ansvar som det innebär att
              vara förälder.
            </seg>
            <seg n="1cc5f040">
              Jag förstår fortfarande inte denna oro för att kommuner säger
              att de inte kommer att förändra, att de kommer att förändra uppåt
              eller att de kommer att förändra nedåt. Låt oss gå tillbaka till
              det exempel som här gavs om särskolan. Om kommunen säger att den
              inte kommer att förändra eftersom det inte finns några barn med
              utvecklingsstörning i kommunen vad är då problemet? Ska man starta
              de här särskolorna? Är det rätt svar att vilja starta fast behoven
              inte finns?
            </seg>
            <seg n="af8cee5d">
              Jag vill fortfarande veta vilka det är som har behov men som
              inte får dem tillgodosedda, och det är vad man i denna kartläggning
              ska ta reda på, inte vilka kommuner som avser att utöka eller
              minska. För det är bara de som vet vilka behov som finns. Är det
              så att de läser av att det inte kommer att finnas flera barn som
              behöver nattomsorg är det väl rätt av kommunen att minska på den
              verksamheten och lägga pengar på någonting annat. Och tycker man
              att det ser ut att behövas är det rätt att göra tvärtom.
            </seg>
            <seg n="ae1d3f3f">
              Men jag tycker inte att man bara ska ställa frågan om de kommer
              att minska eller höja och sedan inte förstå om det finns folk
              som behöver det eller inte. Det tycker inte jag är det svar som
              vi behöver för att utforma politik på bästa sätt.
            </seg>
          </u>
          <note type="speaker" n="c5166caf">
            Anf. 113 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-560f2ae57b9f2435-3" n="b27ea123">
            <seg n="977a6a0d">
              Herr talman! Svaret är ändå annars skulle det inte finnas domar
              att det finns föräldrar som inte har fått möjlighet att ha sitt
              barn i omsorg på obekväm arbetstid.
            </seg>
            <seg n="87a9ff47">
              Dessutom ingår det i själva motionen att ta reda på en hel del
              av det statsrådet efterfrågar. Vi säger inte att vi ska göra det
              här i blindo, utan det är klart att det behövs en bakgrundskunskap.
              Men jag tycker inte att man ska beskriva det som att det inte
              är några problem. Det stämmer inte. Jag säger fortfarande: Var
              det inga problem skulle vi inte behöva stå här.
            </seg>
            <seg n="fdc88e9e">
              Men jag vill ta upp en helt annan fråga, eftersom jag har en
              hel minut kvar. Jag undrar om det här också kan bli, eller möjligen
              är, en kompromiss, om statsrådet tycker att det är viktigt med
              utbildad personal i förskoleverksamheten. Då menar jag inte bara
              förskolan utan förskoleverksamheten. Jag undrar med anledning
              av det som har sagts tidigare här, att det på något sätt inte
              är det centrala. Ändå har vi alla verkligen lovordat förskolan.
              Och den största delen i att förskolan fungerar så bra som den
              gör hänger ju ihop med den utbildning och den erfarenhet som personalen
              har. Därför blir jag lite orolig när jag från Alliansen hör att
              man kan ha en verksamhet utan att ha en pedagogisk bakgrund.
            </seg>
          </u>
          <note type="speaker" n="8e11c9f6">
            Anf. 114 Statsrådet NYAMKO SABUNI (FP) replik:
          </note>
          <u who="unknown" xml:id="i-1370d85f943795be-28" n="16685fa2">
            <seg n="5094370a">
              Herr talman! Jag vet inte om jag ska tolka Agneta Luttropp som
              att oppositionen tycker så här: Ja, vi vill ha stimulanspeng,
              men den får vänta tills vi har kunskap, så att vi vet hur den
              ska användas.
            </seg>
            <seg n="dba6c0aa">
              Om det är så är det inga problem. Vi får ju kunskap nästa år.
              Det var det som var grejen. Om det är så jag ska tyda de texter
              som finns i betänkandet finns det egentligen inte så mycket att
              diskutera här. För, återigen, det är ingen som ifrågasätter att
              vi behöver lösa ett problem då det finns. Det är beroende av hur
              stor omfattning det är. Just nu vet vi bara inte det. Vi vet inte
              omfattningen av problemet. Vi vet inte hur stor stimulanspengen
              ska vara. Vi vet inte hur den ska fördelas, till vilka.
            </seg>
            <seg n="fffd4b17">
              Det är bara det som är problemet. Är det så att vi kan vänta
              tills vi har kunskapen? Det är precis det som jag står här och
              vädjar om att vi ska göra.
            </seg>
            <seg n="c53f6deb">
              Jag säger inte att det inte finns problem. Det kan finnas problem.
              Jag vill bara ta reda på vilket omfång det är. Och hur är bästa
              sättet att lösa det?
            </seg>
            <seg n="cd4313bd">
              Till sist är det viktigt med utbildad personal inom omsorgsverksamhet,
              förskoleverksamhet. Vi tycker det. Och lagstiftningen säger att
              barn ska ha tillgång till pedagogiska inslag, som man antingen
              köper in eller får med hjälp av öppna förskolor, i de verksamheter
              där man inte själv har personal som är utbildad men personal som
              har erfarenhet av att arbeta med barn till exempel.
            </seg>
            <seg n="4962a0e6">
              Sedan är det kommunerna, som huvudmän, som följer upp verksamheten.
              Tycker man inte att den håller kvalitet och kan bevisa att den
              inte håller kvalitet för kvalitet är viktigt oavsett omsorgsform
              har man rätt att lägga ned eller stoppa utbetalningar till denna
              verksamhet.
            </seg>
            <seg n="d83e2545">
              Lagen är ganska tydlig, och kommunerna, som huvudmän, är de som
              måste sköta det här med tillsyn och också avgöra vilka verksamheter
              som ska tillåtas och inte.
            </seg>
          </u>
          <note type="speaker" n="65bd15ef">
            Anf. 115 RICHARD JOMSHOF (SD):
          </note>
          <u who="richard_jomshof_d1023a" xml:id="i-84367b6e9404dd92-0" n="493db750">
            <seg n="423d767a">
              Herr talman! Jag har ett par frågor som jag vill ställa till
              Rossana Dinamarca, för jag får inte riktigt ihop vad hon säger.
            </seg>
            <seg n="9901633d">
              Rossana Dinamarca säger att föräldrar med vårdnadsbidrag förvägrar
              sina barn pedagogisk verksamhet. Om det nu är så att en förälder
              som går hemma och får vårdnadsbidrag förvägrar barnen någonting,
              i det här fallet pedagogisk verksamhet, måste det innebära att
              föräldrar som är hemma med sina barn utan pengar också förvägrar
              sina barn någonting, alltså pedagogisk verksamhet.
            </seg>
            <seg n="67df71e1">
              Jag kan bara tolka det som att föräldrar som är med sina barn
              i så fall gör något dåligt, för det är ju hemskt om föräldrarna
              förvägrar barnen något. Jag tycker att det är en väldigt konstig
              syn på föräldraskap.
            </seg>
            <seg n="ff3df6ce">
              Om det nu är så att föräldrarna gör detta, förvägrar barnen någonting,
              pedagogisk verksamhet, undrar jag: Innebär det att staten ska
              gå in och se till att de här barnen får detta? Och från vilken
              ålder då? När ska barnen få den här pedagogiska verksamheten,
              som föräldrarna så taskigt förvägrar sina barn? Är det från ett
              års ålder? Är det från två års ålder? Det skulle jag gärna vilja
              veta. Jag förstår inte. Du får hemskt gärna förklara.
            </seg>
            <seg n="18253479">
              Låt oss säga att föräldrar vill vara hemma med sina barn! Det
              är deras högsta önskan. Det kan vara båda föräldrarna. Det kan
              vara en. Men de har inte råd att vara hemma med sitt barn eller
              sina barn. Är det inte bra om samhället ger föräldrarna denna
              möjlighet att vara hemma med barnen, om det är deras högsta önskan?
              De är kanske tvungna att gå till ett arbete. Det handlar kanske
              om ett halvår eller ett år extra innan barnen sätts i förskola.
              Det är ju oerhört positivt om samhället ger dem denna möjlighet.
              Men jag får inte ihop det. Hur kan det vara något dåligt? Du får
              hemskt gärna förklara.
            </seg>
          </u>
          <note n="9bf96d90">
            Överläggningen var härmed avslutad.
          </note>
          <note n="855868e0">
            12 § Grundskolan
          </note>
          <note n="d42685cb">
            Föredrogs
          </note>
          <note type="speaker" n="1b1499f9">
            Anf. 116 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-05b6ee4289b96a0e-0" n="0964786c">
            <seg n="aea92583">
              Herr talman! Naturligtvis står vi bakom alla våra yrkanden, men
              för tids vinnande kommer jag bara att yrka bifall till reservation
              43, under punkt 34, som Socialdemokraterna naturligtvis står bakom.
            </seg>
            <seg n="8b78f743">
              Herr talman! I början av detta år kom det ett tackkort från en
              av de större hamburgerkedjorna i Sverige. Med detta tackkort fanns
              också ett presentkort på 100 kronor som man som ledamot kunde
              använda om man så ville.
            </seg>
            <seg n="05e51bb9">
              Tackkortet handlade om den största satsningen i regeringens budget,
              nämligen sänkningen av restaurangmomsen, en sänkning som kostar
              skattebetalarna ungefär 5 ½ miljard kronor.
            </seg>
            <seg n="a1b5303a">
              Det är 5 ½ miljard kronor som naturligtvis skulle kunna användas
              till något helt annat. Socialdemokraterna har för att markera
              just detta valt att använda större delen av de pengarna till att
              investera i utbildning och skola. Vi tror nämligen att det ger
              mer för Sverige, för Sveriges medborgare och för Sveriges framtid
              att investera i skolan framför billiga hamburgare och i det här
              fallet nöjda hamburgerkedjor.
            </seg>
            <seg n="5f781ba0">
              Målet för vårt land måste ju vara att ha en skola som håller
              världsklass. Det handlar om att hålla världsklass i den meningen
              att alla barn får nå upp till sin fulla potential, att alla barn
              får lyckas och kan göra sina egna livsval. Det är centralt för
              att kunna frigöra människor och se till att barnen kan förverkliga
              sina drömmar, det de själva längtar efter.
            </seg>
            <seg n="c7d59374">
              Men det är också centralt för vårt land. För vad ska Sverige
              leva av i framtiden om det inte handlar om att konkurrera med
              andra länder i en global hård konkurrens med kunskap och kompetens?
            </seg>
            <seg n="650b78f6">
              Ja, om inte Sverige lyckas ta sig i kragen och se till att vi
              håller en hög nivå på utbildning och forskning, när det gäller
              våra unga, och utveckling och innovation återstår egentligen bara
              en väg, och det är att konkurrera med låga löner och sämre villkor.
              Den typen av lockrop har ju hörts på sistone från en del borgerliga
              partier. Det har ibland handlat om ungdomar. Ibland har det handlat
              om alla. Det är någonting som vi från Socialdemokraterna starkt
              motsätter oss. Vi tror nämligen inte att det är en bra väg framåt
              för vårt land. Vi tror i stället att det är väldigt centralt att
              vi investerar i vårt utbildningssystem och inte minst i den grundskola
              som är ämnet för denna debatt.
            </seg>
            <seg n="ba712b79">
              Varje dag möter över en miljon elever engagerade och kompetenta
              lärare och rektorer i våra skolor. De gör utifrån de förutsättningar
              de får sitt bästa för att se till att eleverna uppfyller de mål
              som vi i denna riksdag har satt upp för det svenska skolväsendet.
              Det finns anledning att framhålla och på många sätt hylla många
              av de lärare och rektorer som gör heroiska insatser. Det är inte
              alltför ofta de får höra det i debatten. Det är tyvärr alltför
              ofta bara det negativa som kommer fram. Jag vill därför passa
              på att tacka alla lärare och rektorer som gör en ordentlig insats
              och sitt yttersta utifrån de förutsättningar de får utifrån den
              politik som förs i detta land.
            </seg>
            <seg n="72cab3b5">
              Även om det görs många bra insatser har vi tyvärr sett försämrade
              skolresultat under en 15-årsperiod. Trots ett väldigt högt tonläge
              från den dåvarande oppositionen och den nuvarande regeringen kan
              man konstatera att resultaten har fortsatt att försämras i en
              allt raskare takt, och de senaste fem åren har det bara gått utför.
              Det senaste läsåret var det ungefär 13 500 elever som lämnade
              den svenska grundskolan utan att kunna välja ett nationellt program
              på gymnasiet.
            </seg>
            <seg n="e4d9aad2">
              Vi har alltså allt sämre kunskapsresultat. Detta kombineras också
              med att det är allt större skillnader i den svenska skolan. Likvärdigheten
              håller på att försämras. Det blir allt lättare att kunna förutse
              hur det ska gå för en elev som börjar i förskoleklass i höst bara
              genom att titta på föräldrarnas utbildningsbakgrund.
            </seg>
            <seg n="918eb79b">
              Detta, herr talman, är en av de största utmaningarna vårt land
              och denna riksdag står inför. Lyckas vi inte vända denna utveckling
              kommer många andra av våra ambitioner för vårt land och för de
              människor som bor här att bli svårare att nå och kan till och
              med gå om intet.
            </seg>
            <seg n="e321f488">
              Därför vill vi socialdemokrater investera i det svenska utbildningsväsendet
              och prioritera det framför meningslösa skattesänkningar som kanske
              gör hamburgaren några kronor billigare men som inte leder till
              så mycket utveckling av vårt land. Vi vill investera i lärarna,
              för det är trots allt en av de viktigaste faktorerna för hur eleverna
              lyckas. Det visar såväl nationell som internationell forskning.
              Det ska handla om utveckling, fortbildning och karriärmöjligheter.
              Det ska handla om tillgång till de senaste kunskapsrönen i form
              av handfast forskning, och därför föreslår också Socialdemokraterna
              att vi ska inrätta ett forskningsinstitut för lärande i vårt land.
              Det behövs för att ge lärarna ännu bättre villkor och verktyg.
            </seg>
            <seg n="fde42653">
              Vi vill också investera i rektorerna så att de kan ägna sig åt
              det som är huvuduppgiften, nämligen det pedagogiska ledarskapet.
              Vi vet av nationell och internationell forskning att detta är
              en central punkt, men rektorer i Sverige har alldeles för lite
              tid för det pedagogiska ledarskapet.
            </seg>
            <seg n="4cf79cf7">
              Det ska också vara möjligt för rektorer som lyckas att kunna
              utvecklas i sitt ledarskap, till exempel bli utvecklingsledare,
              och det ska även löna sig i form av villkor, löner och annat.
            </seg>
            <seg n="8627ecf4">
              Herr talman! Vi vill också investera i likvärdigheten i den svenska
              skolan. Vi vill att resurser fördelas efter behov och att man
              tar hänsyn till vilken startpunkt eleverna har. Vi vill ha en
              skola som präglas av sammanhållning och inte av den utveckling
              som vi ser som går mer mot sortering.
            </seg>
            <seg n="ae44a4b8">
              Vi står inför stora utmaningar. I mycket av den politiska retoriken
              låter det som att det är avgrundsdjupa skillnader. Ibland är det
              det. Ibland är det det inte. Kring många av de punkter jag nu
              har talat om finns en stor samstämmighet. Kanske skulle vi i den
              här kammaren ta oss i kragen på de punkter där vi ändå ligger
              nära varandra och lämna långsiktiga besked till Sveriges lärare.
              I frågan om kvaliteten i undervisningen står vi nära varandra.
              När det handlar om ledarskapet i skolan står vi nära varandra.
            </seg>
            <seg n="ac41ccf0">
              När det handlar om likvärdigheten och synen på den står vi inte
              lika nära varandra. Där kan och ska vi naturligtvis ha en ordentlig
              politisk debatt. Vi står för en skola som ska vara sammanhållen,
              där vi har blandade elevgrupper. Då måste också systemet göras
              om. I retoriken låter det som att den borgerliga regeringen också
              är för detta, men hittills har man röstat ned alla förslag som
              innebär att man tar hänsyn till elevernas förutsättningar och
              vill göra något åt de allt större skillnaderna.
            </seg>
            <seg n="be76beda">
              Herr talman! Jag ska avsluta mitt anförande med att säga: Låt
              oss över blockgränsen diskutera frågor som handlar om läraryrkets
              utveckling och om det pedagogiska ledarskapet! Låt oss också ta
              debatten om de frågor där vi inte är överens som handlar om sortering
              eller sammanhållning och om att möjliggöra en bättre utveckling
              när det gäller jämlikhet och likvärdighet i den svenska skolan
              och inte det som vi nu ser en skola som dras alltmer isär.
            </seg>
            <seg n="33b371ea">
              Jag hoppas innerligt att vi kan få ett skifte i den politik som
              förs så att nästa tackkort vi får för en investering och en satsning
              som den svenska riksdagen har gjort är ett tackkort från Sveriges
              skolor för att vi har investerat i den svenska skolan och inte
              som under nuvarande regering, tackkort från hamburgerkedjor för
              att vi har sett till att de får 5 ½ miljard mer i form av momssänkningar
              som inte gynnar vår nation som det hade gjort om vi hade satsat
              på skola, utbildning, innovation och forskning i vårt land.
            </seg>
          </u>
          <note type="speaker" n="72fb8b65">
            Anf. 117 ESABELLE DINGIZIAN (MP):
          </note>
          <u who="esabelle_dingizian_00ab80" xml:id="i-5c0e4ad04eb9665a-0" n="33115b37">
            <seg n="0fdf4693">
              Herr talman! I förra veckan nåddes vi av två rapporter som visade
              att den svenska skolan blir alltmer segregerad. Segregationen
              är en kunskapssegregation som består i att vissa klassrum presterar
              mycket bättre än andra klassrum. Det handlar inte om att vissa
              elever går i andra skolor än andra elever. Låt oss aldrig skylla
              eleverna för skolans tillkortakommande! Alla skolor kan vara framgångsrika
              skolor om de får rätt förutsättningar.
            </seg>
            <seg n="1f8c33e3">
              I min hemkommun Botkyrka, som styrs av en rödgrön majoritet,
              har genomsnittsbetyget stigit från 185 poäng 1999 till 201 poäng
              förra våren. Andelen niondeklassare som är behöriga till gymnasiet
              ligger på 82 procent i snitt, detta trots att förutsättningarna
              inte alltid är de bästa hos alla elever.
            </seg>
            <seg n="89f31123">
              Men det visar att det går. Det visar också att det inte finns
              några genvägar till en bättre skola.
            </seg>
            <seg n="fbbb82f3">
              Herr talman! Miljöpartiet har en rad åtgärder som skulle kunna
              bidra till en bättre skola för att möta varje ung människa utifrån
              deras förutsättningar. Precis som Botkyrka visat är språket en
              nyckel. Satsningar på modersmålsundervisning, tvåspråkig undervisning
              och lässtrategier i alla årskurser möjliggör för fler att hänga
              med i skolan. Språket behöver inte vara en orsak till att man
              halkar efter, tvärtom. Det bör vara en resurs i lärandet.
            </seg>
            <seg n="d592123b">
              I det betänkande som vi har att debattera i dag har Miljöpartiet
              en del reservationer som gäller just språkinsatser i skolan. Vi
              har också reservationer gällande den allt viktigare elevhälsan.
            </seg>
            <seg n="187d9e8e">
              Men jag tänkte prata om två reservationer, en om studie- och
              yrkesvägledning och en om praktisk arbetslivsorientering som Alliansen
              också väljer att avslå.
            </seg>
            <seg n="1e8f452f">
              Miljöpartiet anser att det är viktigt att eleverna ges förutsättningar
              att göra väl underbyggda val till gymnasiet. Det skulle bidra
              till en mer motiverad skolgång och färre avhopp från gymnasiet.
            </seg>
            <seg n="058ce454">
              Elever ställs inför allt fler val i skolan i dag. Studie- och
              yrkesvägledning spelar därför en stor roll för att rätt förutsättningar
              ska ges i val av enskilda kurser, framtida utbildning eller yrkesval.
              För att minska avhoppen i gymnasiet kommer en förstärkning att
              vara viktig, inte bara i gymnasiet utan också i grundskolan.
            </seg>
            <seg n="a13c52a5">
              Den nya skollagen har förtydligat kravet på studie- och yrkesvägledning
              för huvudmännen. Bra, men vi vill satsa på en utveckling av yrket
              för att förbättra förutsättningarna att utveckla verksamheten.
              Det ger fler elever förutsättningar att göra kloka val och få
              ut mer av sin skolgång.
            </seg>
            <seg n="4415908b">
              Vi vill se en översyn och en uppdatering av de allmänna råden
              för studie- och yrkesvägledning och ett stimulansbidrag för att
              implementera och följa upp dessa. Det har vi avsatt pengar för
              i vår budget.
            </seg>
            <seg n="7d98c154">
              En meningsfull och hanterbar kunskapsskola förutsätter en studie-
              och yrkesvägledning av högsta klass. De senaste tio åren har dock
              väldigt lite hänt. I grundskolan går det två studie- och yrkesvägledare
              på tusen elever. Bara några fler än hälften av dem är utbildade
              till detta. Det ger ingen god grund för kvalitet.
            </seg>
            <seg n="d9a39907">
              I gymnasiet ser vi samma mönster. Två studie- och yrkesvägledare
              per tusen elever. Några fler har en utbildning i yrket. Det håller
              inte. Här behöver göras insatser. Miljöpartiet efterlyser handling
              från regeringens sida.
            </seg>
            <seg n="0aaa725e">
              Det är bra att det finns en skärpning i skollagen, men det räcker
              inte. Regeringen säger sig vara orolig över de allt fler avhoppen
              i gymnasiet. Men i stället för att göra insatser för att fler
              ska göra kloka val och sedan fullfölja sin utbildning vill regeringen
              och utbildningsministern sänka kraven och ge dem som är trötta
              och slutar ett diplom ändå. Så mycket för kunskapsskolan! Gäller
              inte den för alla barn?
            </seg>
            <seg n="120a7b93">
              Herr talman! Något annat som är viktigt för en meningsfull skola
              är den praktiska arbetslivsorienteringen. Den behöver utvecklas.
            </seg>
            <seg n="a38ffb2f">
              Den praktiska arbetslivsorienteringen inom skolan syftar till
              att ge eleverna kontakt med arbetslivet. Till och med 1994 reglerades
              formerna för arbetslivsorientering i grundskolan i läroplanen.
              I dagens målstyrda skola anges i 2011 års läroplan för grundskolan
              att skolans mål är att varje elev ska ha inblick i närsamhället
              och dess arbets- och föreningsliv. Låg mig säga att det är långt
              kvar innan vi når det målet.
            </seg>
            <seg n="ffb11262">
              Kommuner som slutat med prao för elever i grundskolan hänvisar
              till att det är svårt att få fram praoplatser. Allt tyder på att
              det har sin orsak i att skolan inte prioriterar praoverksamheten
              snarare än ett bristande intresse från arbetsgivarna. Skolan bör
              i samarbete med arbetsgivarnas organisationer utveckla och inte
              avveckla den praktiska arbetslivsorienteringen.
            </seg>
            <seg n="1e5cc5a6">
              Vi behöver göra mycket mer för att stärka kopplingen mellan arbetsmarknaden
              och skolan. Vi behöver göra det långt innan eleverna hoppar av
              eller kommer ut med mössa i handen men med ofullständiga betyg
              från gymnasiet.
            </seg>
            <seg n="b54abc34">
              Man kan tycka att det är i linje med både arbetslinjen och läroplanen.
              Riksdagsledamoten Anton Abele har till min glädje motionerat om
              det här. I den här frågan önskar jag att hans parti lyssnade lite
              mer på honom. Men nej, regeringspartiet vill annorlunda och ser
              inte den kopplingen. Det beklagar jag.
            </seg>
            <seg n="8645a011">
              Jag står naturligtvis bakom alla våra yrkanden, herr talman,
              men för tids vinnande yrkar jag bifall till endast reservationerna
              15 och 47.
            </seg>
          </u>
          <note n="7c878b47">
            I detta anförande instämde Ann-Louise Hansson (MP).
          </note>
          <note type="speaker" n="e4d1fa49">
            Anf. 118 RICHARD JOMSHOF (SD):
          </note>
          <u who="richard_jomshof_d1023a" xml:id="i-22ca603035dd825b-1" n="493db750" next="i-4d60336b14fb2c00-1">
            <seg n="22683c06">
              Herr talman! Jag måste säga att jag fortfarande är förvånad över
              att jag faktiskt inte fick svar från Rossana Dinamarca på mina
              direkta frågor. Nu är hon inte ens i församlingen. Jag vet inte
              om det är brukligt, men när man ändå deltar i debatten och någon
              ställer en fråga försöker man också ge ett svar. Jag tycker till
              och med att det är ohyfsat.
            </seg>
            <seg n="9749daa3">
              Nåväl, i SVT-reportaget De ojämlika skolorna från den 4 maj konstaterades
              att skolorna har blivit alltmer ojämlika. Jag vet inte för vilken
              gång i ordningen vi hör detta. Skolminister Jan Björklund intygar
              att så är det. Han konstaterar också att det är ett misslyckande
              och att det innebär en stor utmaning för Sverige.
            </seg>
            <seg n="6f270d6b">
              Det är så det brukar låta när vi diskuterar svensk skola. Vad
              som däremot förvånar är när Björklund också säger att de ojämlika
              skolorna framför allt är ett resultat av invandringen. Han konstaterar
              att många invandrarbarn kommer från länder där det knappt finns
              skolsystem. Han säger också att det är mer svårjobbat i skolorna
              som tar emot dessa barn. Så är det. Det är bra att han erkänner
              det, för kanske kan man då också göra någonting åt problemet.
            </seg>
            <seg n="5057dddb">
              Jag måste säga att jag ändå är förvånad att höra Björklund säga
              något sådant. Jag har själv påpekat detta i den här talarstolen
              vid ett par tillfällen och har kritiserats av just Björklund för
              att jag har sagt det. Därför är det så klart befriande att han
              säger någonting som jag har påstått, för så är det. Man kan tycka
              vad man vill, men de senaste decenniernas massinvandringspolitik
              och mångkulturalistiska utgångspunkt har skapat ett splittrat
              och segregerat samhälle. Det är klart att det även slår igenom
              i den svenska skolan. Jag påstår inte att det är bra, tvärtom.
              Men inget blir bättre av att vi förnekar eller blundar för verkligheten.
            </seg>
            <seg n="2f5c4164">
              Kan då allt skyllas på just invandringspolitiken? Nej, det kan
              det inte. Det påstår jag inte heller. Det är ingen slump att skillnaderna
              har ökat sedan början av 90-talet när det genomfördes flera stora
              reformer, framför allt kommunaliseringen men också det fria skolvalet
              och friskolereformen.
            </seg>
            <seg n="9c1837a4">
              Vad gäller det fria skolvalet innebär det att man inte bara ger
              en elev och en förälder möjlighet att välja skola. Man ger också
              en möjlighet att välja bort. Så är det. Jag hävdar att den politik,
              det vill säga den invandringspolitik vi har har förstärkt viljan
              att välja bort.
            </seg>
            <seg n="79576a8d">
              Jag vet inte om ni känner till det, men det har för något år
              sedan, tror jag att det var, gått en UR-dokumentär som hette Världens
              bästa skitskola . Den gick i fyra delar. Det var en väldigt bra
              dokumentär. I ett av de avsnitten kan man se hur svenska föräldrar
              i Malmö inte bara väljer skola till sina barn utan de väljer också
              bort i det här fallet en invandrartät skola. Det framgår med tydlighet
              att de här föräldrarna inte över huvud taget är intresserade av
              någon sorts integration. Man ser den skola det handlar om som
              en problemskola. Där ska barnen inte gå. Man väljer bort snarare
              än att man väljer något annat. Det är så jag tolkar det.
            </seg>
            <seg n="08903443">
              Då kan man diskutera om föräldrarna gör fel. Nej, jag tycker
              inte att de gör det. Jag hävdar att det är en helt naturlig reaktion.
              Man vill så klart bara sina barns bästa. Skulden ska inte läggas
              på föräldrarna i det här fallet utan jag menar att skulden ska
              läggas på de politiker som har skapat den här situationen.
            </seg>
            <seg n="585c67cd">
              Även om det är så att det fria skolvalet har bidragit till segregationen
              menar jag att det är omöjligt att gå tillbaka till det system
              som vi hade innan, då man gick i den skola där man bodde. Även
              då hade vi någon form av val, kan man säga. De som hade möjlighet
              att flytta någonstans där det fanns en bra skola kunde också göra
              det, medan de som var tvungna att bo på ett visst ställe därför
              att de kanske hade det dåligt ekonomiskt var tvungna att ta den
              skola som fanns just där.
            </seg>
            <seg n="5feae05e">
              Det fria skolvalet innebär ändå, menar jag, fler fördelar än
              det innebär nackdelar. Jag ser inte hur vi kan återgå till det
              system vi hade innan, även om det så klart också finns nackdelar.
              Det finns ingenting som bara är bra eller bara dåligt. Det finns
              ofta både och.
            </seg>
            <seg n="001628ac">
              För att åtgärda den ojämlika skola som vi ändå har fått, och
              det verkar som om det också blir värre för varje år som går, menar
              jag framför allt, det har jag sagt många gånger, det är ingen
              hemlighet, att skolan ska förstatligas. Jag hävdar att det är
              den viktigaste åtgärden, förutom så klart att förändra invandringspolitiken.
              Det är ingen hemlighet att vi tycker det också. Då får vi en helt
              annan kontroll över resurserna. Då kan staten på ett annat sätt
              styra resurserna dit där de behövs. I dag är det tyvärr så att
              en kommun som har det väldigt dåligt ekonomiskt sett ofta är tvungen
              att skära där det finns pengar. Då skär man också i skolan så
              klart. Där finns ofta pengar att hämta, tyvärr.
            </seg>
            <seg n="9a84ec7b">
              Däremot menar jag att friskolereformen ska ses över. Vi måste
              se över den reformen. Även om vi i grund och botten är positiva
              till friskolan som idé det har jag också konstaterat flera gånger
              menar vi att den har gått för långt. Jag vill än en gång påpeka
              att när man lanserade friskolereformen var tanken att föräldrakooperativ,
              speciella ämnesprofiler eller nedläggningshotade glesbygdsskolor
              skulle få en chans under ett annat huvudmannaskap.
            </seg>
            <seg n="9f2c53aa">
              Det är en väldigt sund syn på friskolan som vi delar, absolut.
              Men så är det inte i dag. I dag är allmän inriktning den absolut
              vanligaste formen. Friskolorna är så pass många i flera kommuner,
              till exempel i min egen hemkommun, att de faktiskt hotar helheten.
              De slår sönder helheten. Det har till och med gått så långt att
              alla partier, samtliga parter från vänster till höger säger nej
              till friskoleetableringar. Då måste man från statens sida fundera
              på om man kanske ska dra i handbromsen och ta sig en allvarlig
              funderare på att åtgärda det här.
            </seg>
            <seg n="d42a65de">
              Det handlar inte om att vara för eller mot friskolor utan det
              handlar om att hitta en bra balans. Jag vet att vår utskottsordförande
              nu är hon tyvärr inte här vid något tillfälle har
            </seg>
          </u>
          <note n="5ebb063b">
            (MARGARETA PÅLSSON (M): Jo, jag är här!)
          </note>
          <u who="richard_jomshof_d1023a" xml:id="i-4d60336b14fb2c00-1" n="493db750" prev="i-22ca603035dd825b-1">
            <seg n="d481f366">
              Förlåt! Jag ber om ursäkt. Förlåt.
            </seg>
            <seg n="84633dad">
              Ordföranden har vid något tillfälle sagt att vi skulle vara emot
              friskolor och därmed försökt placera oss på samma sida som Vänsterpartiet.
              Det känns lite fel. Vi är inte mot friskolor, och vi är definitivt
              inte på samma sida som Vänsterpartiet i frågan. Men jag menar
              att vi måste få diskutera sakerna helt förutsättningslöst. Det
              är därför vi bland annat har stött utredningen, det vill säga
              att se över alla reformerna, se på fördelar och nackdelar, och
              utifrån de resultaten försöka agera och skapa en bra skola.
            </seg>
            <seg n="c5af6b5e">
              Det finns en rad nackdelar med friskolan. Det finns fördelar
              också. Jag har föredragit dem innan, och jag behöver inte föredra
              dem i dag. Allt är inte vare sig bra eller dåligt. Det är oftast
              en gråzon.
            </seg>
            <seg n="1b4efbdf">
              Vi måste återgå till friskolereformens ursprungliga intentioner,
              till exempel den variant man har valt i Finland. Den är bra. Friskolan
              breddar utbudet. Den tillför något som kanske saknas i den vanliga
              skolan. Det är så det ska vara. Den ska inte finnas till bara
              för att slå sönder helheten, vilket den tyvärr ibland gör. Det
              känns hårt. Jag har alltid varit en anhängare av friskolor. Det
              känns hårt att behöva erkänna att det jag alltid har varit för
              faktiskt också innebär nackdelar. Så är det.
            </seg>
            <seg n="a14d4cea">
              Björklund menar att kommunerna måste fördela resurserna annorlunda.
              Han menar att skolor med låga resultat och många invandrarelever
              måste få mycket mer resurser än andra skolor. Mer resurser i dessa
              skolor betyder, enligt Björklund, att de kan ha fler lärare och
              högre löner för lärarna. Det betyder också, menar han, att man
              kan locka till sig de duktigaste lärarna. Han säger också att
              han vill lägga om skolsystemet för dessa elever. Om jag har tolkat
              honom rätt ska det komma ett förslag före sommaren. Jag ser faktiskt
              fram emot förslaget, och jag ser definitivt fram emot debatten.
            </seg>
            <seg n="6c066e7d">
              Jag ställer mig en fråga med tanke på vad Björklund säger: Om
              det inte finns kommunala resurser att ta av, vad händer då? Ingen
              ska inbilla mig att kommunerna kan öppna skattkistor och sedan
              ösa ur ett överflöd. Så är det inte. I stället kanske kommunerna
              tvingas till ytterligare besparingar inom andra områden för att
              en satsning på skolan ska vara möjlig. Det är inte en hållbar
              lösning.
            </seg>
            <seg n="32e4c6a5">
              Då är vi åter tillbaka till att förstatliga skolan. Det vet jag
              att Folkpartiet vill.
            </seg>
            <seg n="31dc3236">
              Om det kommer ett klart förslag, vilket jag förstod det som när
              Björklund uttalade sig i reportaget, ska det bli intressant att
              läsa det och debattera det.
            </seg>
            <seg n="b8dbe5d9">
              Låt mig sammanfatta. Förstatliga skolan viktigt. Se över friskolesystemet
              jätteviktigt. Ändra invandringspolitiken definitivt jätteviktigt.
              Jag menar att allt annat är ett stort svek mot våra barn och ungdomar
              oavsett ursprung.
            </seg>
            <seg n="73a13eb4">
              Jag vill avsluta med att yrka bifall till följande reservationer
              de är några, det kommer att bli en del omröstningar, tyvärr: 7,
              9, 10, 19, 22, 27, 29, 32, 45, 48 och 52.
            </seg>
            <seg n="096d380b">
              Jag vill passa på att gratulera utskottsordföranden. Jag fick
              reda på först i efterhand vad det handlade om. Grattis!
            </seg>
          </u>
          <note type="speaker" n="e7591785">
            Anf. 119 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-558a92b4b9c4b091-5" n="2bbb8795">
            <seg n="92229b46">
              Herr talman! Skillnaderna mellan kommuner och skolor har ökat
              likvärdigheten och tanken om en skola för alla har kommit rejält
              på skam. Den privatiseringsvåg vi ser på skolans område är möjlig
              tack vare att Sverige har de mest generösa reglerna i världen.
              För Vänsterpartiet går elevers rätt till kunskap före aktieägares
              rätt till vinst. Därför har vi en rad förslag på hur regelverket
              behöver förändras.
            </seg>
            <seg n="125dced0">
              Många kommuner har uttryckt att det är ett problem att Skolverket,
              numera Skolinspektionen, mot kommunens vilja kan bevilja etableringen
              av en fristående skola, trots att det är kommunen som får stå
              för kostnaden. Vi ser en överetablering av skolor samtidigt som
              vi har ett sjunkande elevantal. När kommunens möjlighet att planera
              rubbas slår det hårt mot undervisningen eftersom resurserna äts
              upp av lokalkostnader. I en del kommuner har det dessutom fått
              konsekvensen att kommunala skolor tvingats läggas ned. Detta är
              inte rimligt, och därför vill vi ändra på den ordningen och ge
              kommunerna beslutanderätten.
            </seg>
            <seg n="4b34baff">
              Årliga granskningar av utbildningsföretagen visar på samlade
              vinster som numera omfattar miljarder kronor. Det är nya rekord
              varje år. Detta är möjligt eftersom vi i Sverige, till skillnad
              från våra grannländer, exempelvis inte har några regleringar av
              vilka driftsformer som får gälla, begränsningar av antal skolor
              som en huvudman får driva eller hur vinsterna ska användas.
            </seg>
            <seg n="924fb0b3">
              Den här slappheten får eleverna betala för. Fristående skolor
              sparar pengar genom att inte ha behöriga lärare. Vinster skapas
              genom att barnen får äta i klassrummet eller möjligen får en matkupong
              på 20 spänn eftersom det saknas matsal och personal. Det finns
              inte tillräckligt med toaletter. Barn med funktionshinder kan
              avvisas. Skolorna tar in avgifter från föräldrarna, fast man kallar
              det frivilliga bidrag.
            </seg>
            <seg n="8df64939">
              Effekterna av konkurrensen för de kommunala skolorna har blivit
              att man har skurit ned på elevhälsan, studie- och yrkesvägledning
              samt skolbiblioteken. Klasserna har blivit större och lärartätheten
              har minskat. Nödvändig upprustning av lokalerna prioriteras ned
              eller bort helt och hållet.
            </seg>
            <seg n="69e9149c">
              Det här är inte vägen till en likvärdig skola.
            </seg>
            <seg n="8af7b6e8">
              Jag sitter nu, tillsammans med några av er, med i den kommitté
              som ska se över frågan om vinster i fristående skolor. Dess värre
              visar inga övriga partier på något större mod att ta tag i den
              här frågan. Man försöker hitta kvalitetskriterier, som det heter,
              men detta visar sig vara ytterst svårt. För att komma åt problemet
              med lycksökare inom skolan måste vi attackera vinstintresset,
              och då kan vi inte tillåta att aktiebolag eller riskkapitalbolag
              driver skolor vars främsta syfte är att maximera vinster.
            </seg>
            <seg n="159a963a">
              Herr talman! Kunskap är makt. Därför verkar vi i Vänsterpartiet
              för att alla barn i skolan ska ha samma möjligheter att skaffa
              sig kunskap och utvecklas efter sina egna förutsättningar och
              behov oavsett bakgrund. Det betyder inte att alla ska vara lika.
              Tvärtom! Olikheter måste få utrymme för att skolan ska bli en
              plats för mångfald och demokratisk samverkan mellan människor
              i ett jämlikt samhälle. Skolan spelar en central roll för att
              ge alla en grund att stå på och för att ge eleverna de redskap
              som behövs för att utvecklas i skolan, men också resten av livet.
            </seg>
            <seg n="8edb47ce">
              Vänsterpartiet vill ha en skola där eleverna får det stöd och
              den stimulans som behövs för att ta emot, skaffa och söka kunskap.
              Kunskap är en demokratisk rättighet, inte en handelsvara. Vi vill
              därför ha en gemensamt finansierad och demokratiskt styrd skola
              där det är behoven som styr resurstilldelningen. I en likvärdig
              skola ges varje elev goda möjligheter att få sina behov tillgodosedda,
              och på så sätt kan alla elever nå målen.
            </seg>
            <seg n="892b8bbd">
              Om den sociala bakgrunden inte ska slå igenom kan resurserna
              inte fördelas som i dag. Vi kan inte sätta samma pris på varje
              elev. Mer resurser måste gå till skolor och områden där behoven
              är stora.
            </seg>
            <seg n="5f3d0d85">
              Herr talman! Skillnaderna mellan olika skolors resultat har ökat
              dramatiskt en fördubbling sedan slutet av 1990-talet. Betydelsen
              av vilken skola en elev går i har blivit avsevärt större. Det
              här är Skolverkets ord i den rapport man presenterade i förra
              veckan. Man pekar ut det fria skolvalet som en starkt bidragande
              orsak till den ökade orättvisan och segregationen återigen ska
              tilläggas. Det är inte första gången som Skolverket visar på detta.
              För över ett år sedan beslutade den här riksdagen om att utreda
              de stora skolreformerna kommunaliseringen, det fria skolvalet
              och fristående skolors etablering. Än har ingenting hänt. Det
              visar på en respektlöshet från regeringen mot de beslut som vi
              fattar här i riksdagen. Det visar också på en feghet i att ta
              tag i det som faktiskt är de stora problemen i svensk skola i
              dag.
            </seg>
            <seg n="324db850">
              Det man kallar frihet är bara en frihet som gäller vissa de som
              har möjligheten att skjutsa sina barn till en annan skola eller
              har råd att köpa busskort så att barnen kan ta sig till skolan.
              För mig handlar frihet om att alla elever ska ha rätt till en
              bra skola som ger alla rätten att nå målen. Inte en enda elev
              ska behöva gå i en skitskola.
            </seg>
            <seg n="ecfd7c24">
              Vi har en alltmer växande fattigdom bland barn. Den senaste rapporten
              från Rädda Barnen visar på ett trendbrott. Nära en kvarts miljon
              barn i Sverige lever i fattigdom. Det är 28 000 fler barn än förra
              året.
            </seg>
            <seg n="c279b563">
              Min son går i ettan, och han har 21 klasskamrater. Enligt statistiken
              innebär det att tre av hans kompisar i klassen är fattiga. Det
              är inte fråga om att de inte äger det senaste Nintendo DS eller
              saknar en stor platt-tv. Det handlar om barn som inte har mat
              att äta i slutet på månaden eller som fryser på rasten för att
              de inte har ordentliga vinterkläder. Det handlar om barn som får
              sitta vid sidan om rinken och titta på när klasskompisarna åker
              skridskor därför att föräldrarna inte har råd att köpa skridskor.
            </seg>
            <seg n="2434c8e2">
              Majblomman har återigen kommit med sin årliga rapport, och den
              visar år efter år hur fattiga barns situation ser ut. Det är barn
              som saknar glasögon fast de behöver, barn som blir sjuka varje
              gång det görs en utflykt som kostar en slant, barn som hittar
              på historier om saker som de aldrig har gjort för att de skäms
              när klasskompisarna berättar om Gröna Lund, Gotland eller Gran
              Canaria.
            </seg>
            <seg n="b997f6cf">
              Jag har vid ett antal tillfällen debatterat den här frågan med
              utbildningsministern. Vid det senaste tillfället sade han: Ska
              det vara förbjudet att steka pannkakor till barnens matsäck? För
              oss här är det inget problem med dessa så kallade obetydliga kostnader,
              men för de tre barnen i min sons klass kan det betyda att de är
              sjuka på utflyktsdagen eller att de glömmer matsäcken. Regeringen
              har med den nya skollagen öppnat för att införa avgifter i skolan.
              Jag hade hellre sett en skärpning i likhet med Majblommans krav.
              Skolan ska vara avgiftsfri inga dolda avgifter.
            </seg>
            <seg n="26529321">
              Avslutningsvis, herr talman, vill jag säga något om fritidshemmen.
            </seg>
            <seg n="dd5db994">
              I tisdags var det fritidshemmens dag. Antalet barn i fritidshemsgrupper
              ökar dramatiskt, och det är någonting man kan säga varje år: Ökningen
              är dramatisk. Det har varit så de senaste 20 åren. Jag har besökt
              fritidshem där gruppstorlekarna är alltifrån 50 till över 100
              barn. Dessutom är lokalerna underdimensionerade. Den här arbetsmiljön
              är helt oacceptabel, både för barnen och för fritidspedagogerna.
              Det måste göras tydligare att det krävs vissa förutsättningar
              för att verksamheten ska hålla en godtagbar kvalitet. Om inte
              staten tar initiativet är chansen liten att det någonsin kommer
              att bli bättre för barnen på fritidshemmen.
            </seg>
            <seg n="48eba9a7">
              Därför vill Vänsterpartiet införa ett statligt stöd på 4,5 miljarder
              kronor för att anställa fler i fritidshemmen och minska barngrupperna.
              Det innebär en bättre arbetsmiljö för både anställda och barn.
              Möjligheten att bedriva en meningsfull verksamhet förbättras också,
              vilket är bra för barnens lärande och utveckling.
            </seg>
            <seg n="a9226969">
              Det är beklämmande att vi har en regering som inte ser fritidshemmens
              betydelse men inte heller fritidspedagogernas kompetens. De står
              utanför lärarlegitimationen, och i och med den nya behörighetsförordningen
              är det inte längre de som ska ansvara för den verksamhet som de
              har kompetens och utbildning för. Jag är väldigt glad över att
              man nu hör hur rösterna höjs och stärks bland fritidspedagoger,
              och jag hoppas att det ska kunna bidra till en reell förändring.
            </seg>
          </u>
          <note n="72fbd436">
            Därmed vill jag yrka bifall till reservationerna 4 och 55.
          </note>
          <note type="speaker" n="78fab12c">
            Anf. 120 MARGARETA PÅLSSON (M):
          </note>
          <u who="unknown" xml:id="i-1370d85f943795be-29" n="16685fa2">
            <seg n="c85fea44">
              Herr talman! Alla Sveriges elever har inte samma möjlighet att
              lyckas i skolan. Resultatet beror alltför mycket på vilken skola
              de går i.
            </seg>
            <seg n="86441374">
              Skolverkets rapport i förra veckan belyser på ett kusligt sätt
              betydelsen av ett aktivt skolval och därigenom vikten av kamrateffekter
              och höga förväntningar. Det spelar större roll i dag än för 20
              år sedan vilken skola eleverna går i. Vi moderater vill att alla
              elever ska ha möjlighet att nå sin fulla potential oavsett var
              de bor, vilka föräldrar de har eller vilken skola de går i.
            </seg>
            <seg n="8c400430">
              Utlandsfödda elever presterar sämre än tidigare, och det beror
              på att de invandrar i allt högre ålder och ofta numera kommer
              från länder som har ringa eller ingen skolgång. Kommer eleven
              till Sverige i åttan eller nian blir det naturligtvis nästan omöjligt
              att nå målen under tiden i grundskolan. Däremot är det fortfarande
              så att barn som kommer till Sverige före skolstarten presterar
              som kamrater som är födda i Sverige med utländsk bakgrund.
            </seg>
            <seg n="6b545910">
              Ja, vad kan den undersökningen säga oss politiker? Jo, att det
              fria skolvalet måste bestå allt annat är feltänkt. Om vi tog bort
              det skulle barnen och eleverna fastna i boendesegregationens skolor
              utan möjlighet att ta sig därifrån. Det fria skolvalets kritiker
              hävdar att det skadar likvärdigheten då studiemotiverade elever
              lämnar skolor med bristande kvalitet. Men det grundläggande problemet
              är ju inte att elever väljer bort skolor med bristande kvalitet.
              Problemet som vi måste ta itu med är att det finns skolor där
              kvaliteten brister. Man kan aldrig skapa en långsiktigt hållbar
              likvärdighet i skolan genom att begränsa elevernas rättigheter,
              utan det är endast genom att lyfta upp kvalitetsnivån i lågpresterande
              skolor som vi kan uppnå en riktig likvärdighet i vårt utbildningssystem.
            </seg>
            <seg n="67aa2019">
              De stora och viktiga reformer som vi just nu genomför har ännu
              inte påverkat resultaten i rapporten. Ny skollag, nya läroplaner,
              nya kursplaner med tydligare kunskapsmål kommer att få stor betydelse
              för ökad likvärdighet, och särskilt för elever med svagare kunskaper
              och studieresultat.
            </seg>
            <seg n="5bf7a270">
              Skollagen vår nya skollag betonar skolans kompensatoriska uppdrag,
              men huvudmännen måste också ta sitt ansvar för att fördela resurserna
              på ett mer rättvist sätt.
            </seg>
            <seg n="2e94ecb2">
              På uppdrag av regeringen genomförde Skolverket 2011 en undersökning
              av just resursfördelningen i de 50 mest segregerade kommunerna.
              Jag måste säga att jag skäms på våra kollegers vägnar ute i kommunerna.
              Hur resonerar de egentligen? I 25 procent av dessa kommuner togs
              ingen hänsyn till socioekonomiska skillnader när skolorna lade
              ut skolpengen. Vi har alla en mission att fylla på detta område.
              Information och kunskapsöverföring till våra partikamrater i kommunerna
              är absolut nödvändig.
            </seg>
            <seg n="4d8fa7f5">
              Men rapporten från Skolverket pekar också på vikten av höga förväntningar
              på eleverna. Det har sedan länge Lennart Grosin och Trevor Dolan
              lärt oss, och praktiskt utfört har jag sett det bland annat i
              Nossebro. Vad politiker och tjänstemän kan göra i Nossebro kan
              också alla andra göra!
            </seg>
            <seg n="5b54623b">
              I Sverige finns stora skillnader i resultaten mellan kommunerna,
              mellan skolorna i kommunerna och mellan klasserna i skolorna.
              Vad säger detta oss? Jo, det säger betydelsen och vikten av bra
              lärare! Det är bra lärare som gör skillnad. Det är bra lärare
              som uträttar underverk. Som tidigare lärare kan jag vittna om
              att nyckeln till framgång finns i samspelet mellan elev och lärare.
              Vi måste få de lärare som ännu inte är så bra att bli bättre.
              Lärarlyft, ny lärarutbildning, mattelyft, läsa-skriva-räkna-satsning
              och karriärvägar har gjort nytta.
            </seg>
            <seg n="1420dab3">
              Men lärarna behöver också ständig kompetensutveckling, generellt
              och individuellt. Någon behöver förfina sina ämneskunskaper, någon
              behöver lära sig att motverka mobbning, och en tredje har problem
              med ordningen i klassen. Här har rektor ett stort ansvar för att
              se till att varje lärare får fortbildning efter behov.
            </seg>
            <seg n="10230d89">
              Herr talman! Eleverna gör många felval i skolorna, till men för
              dem och för vår samhällsekonomi. Studie- och yrkesvägledningen
              måste bli bättre, komma in tidigare och finnas nära inom hela
              skolsystemet. Vi har för få vägledare, och de har inte alltid
              tillräcklig utbildning. Inte minst har jag det senaste året träffat
              på dem som trott att elever inte kan få högskolebehörighet när
              de går på de yrkesförberedande programmen i gymnasiet. Sådant
              duger inte! Vi har förtydligat kraven i skollagen, men jag är
              inte säker på att det räcker.
            </seg>
            <seg n="e6a33f7c">
              Herr talman! Om två år är det val igen, och då hoppas vi alla
              att partierna blir insläppta i skolan. Demokratiuppdraget består
              av tre delar: Eleverna ska utveckla kunskaper om demokrati, skolan
              ska verka i demokratiska arbetsformer, och den ska också fostra
              demokratiska samhällsmedborgare. Därför uppmanar vi, alla partier
              i utskottet, Sveriges skolledare att söka lösningar för att i
              möjligaste mån släppa in partier och ungdomsförbund i våra skolor.
            </seg>
            <seg n="fe2dd8b1">
              Jag tror att svenska skolan är på rätt väg. Jag är övertygad
              om att de stora reformerna kommer att förbättra resultaten och
              likvärdigheten. Men vi är inte färdiga ännu, och vi kommer väl
              aldrig att bli färdiga. Nu måste vi dessutom till exempel se över
              den administrativa bördan för våra lärare. Jag är övertygad om
              att vi måste sätta in insatser i skolan tidigare och att vi måste
              få huvudmännen att sluta exkludera elever i möjligaste mån.
            </seg>
            <seg n="a2e74d63">
              Slutligen, herr talman: Resultatet det senaste läsåret var generellt
              sett något bättre jämfört med föregående år. Det är något att
              glädja sig åt. Förhoppningsvis har nu resan mot bättre resultat
              i skolan börjat.
            </seg>
          </u>
          <note n="a932662a">
            Med detta yrkar jag bifall till förslaget i betänkandet i dess
            helhet.
          </note>
          <note n="1676af7b">
            I detta anförande instämde Jan Ericson, Camilla Waltersson Grönvall
            och Oskar Öholm (alla M), Ulrika Carlsson i Skövde (C) samt Yvonne
            Andersson och Annika Eclund (båda KD).
          </note>
          <note type="speaker" n="28c670bb">
            Anf. 121 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-05b6ee4289b96a0e-1" n="0964786c">
            <seg n="90fcfe93">
              Herr talman! Jag ska börja med det som handlar om likvärdigheten
              och jämlikheten i den svenska skolan.
            </seg>
            <seg n="8767fd7c">
              Vi vet genom nationell forskning, inte minst via Skolverkets
              försorg, men också genom internationell forskning, inte minst
              via OECD, att just sammanhållna skolor och ett sammanhållet skolsystem
              med blandade elevgrupper är inte bara en rättvisefråga utan också
              en fråga som handlar om kunskapsutvecklingen. Blandade grupper
              och sammanhållna system tenderar att leverera högre kunskapsresultat
              generellt sett, såväl för högpresterande elever som för lågpresterande.
            </seg>
            <seg n="8d2dc1eb">
              Det har under många år utmärkt det svenska skolsystemet. På senare
              tid är det precis som flera talare har varit inne på: Vi ser att
              det går åt fel håll. Nu börjar situationen bli sådan att det är
              lika lätt i Sverige i dag att förutse hur det ska gå för eleverna
              bara genom att titta på föräldrarnas utbildningsbakgrund som det
              är i länder som USA och Tyskland, som vi aldrig har haft som föredöme
              i det här specifika fallet.
            </seg>
            <seg n="6ef52de4">
              Margareta Pålsson säger att detta är viktigt. Men då blir min
              fråga: Vad vill Moderaterna göra? Det kan ju rimligen inte räcka
              med fromma förhoppningar.
            </seg>
            <seg n="daccb542">
              Du framför problemet att kommunerna inte fördelar resurserna
              efter behov. Men vad tänker ni då göra för att resurserna ska
              fördelas bättre? Att bara ta upp problemet men inte komma med
              några förslag kommer ju inte att hjälpa upp situationen.
            </seg>
            <seg n="29d84a9a">
              Tror ni att de genomförda reformerna skulle häva utvecklingen?
              Jag tror tyvärr att de till och med kommer att späda på utvecklingen,
              för väldigt mycket av inriktningen i den skolpolitik som förs
              av denna regering handlar snarast om sortering inte sammanhållning.
            </seg>
          </u>
          <note type="speaker" n="5267bc39">
            Anf. 122 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-30" n="16685fa2">
            <seg n="84bb0b1a">
              Herr talman! Vår vice ordförande pratar om klyftorna i skolorna
              och resultaten i skolan klyftorna växer och resultaten blir sämre.
              Ja, så var det också under Göran Perssons tid. Då hade vi interpellationsdebatter
              där vi frågade: Vad ska ni göra för att minska klyftorna? Vad
              ska ni göra för att öka resultaten?
            </seg>
            <seg n="d8697f4a">
              Vi hör, herr talman, ofta Ibrahim Baylan tala om att resultaten
              har försämrats de senaste fem åren. Jag kan räkna ut varför han
              talar om fem år. I själva verket har de försämrats i 1520 år.
              Det tråkiga var att den socialdemokratiska regeringen inte gjorde
              någonting åt det. De kom inte ens fram med en ny skollag.
            </seg>
            <seg n="c55c8df6">
              Men vi har verkligen gjort någonting åt det: ny skollag, ny lärarutbildning,
              ny läroplan och nya kursplaner. Och så säger man att ingenting
              händer! Nej, man kan inte vända det på nio tio månader. Men det
              kommer att märkas, och det kommer att bli bättre.
            </seg>
            <seg n="69dfc83e">
              Om det räcker vet vi inte ännu. Man måste ha en ödmjuk inställning
              och konstatera att om det inte blir som man har tänkt sig måste
              man göra ännu mer.
            </seg>
            <seg n="742676a5">
              Jag skulle, herr talman, vilja passa på att fråga Ibrahim Baylan
              hur Socialdemokraterna vill att grupperna i skolan och förskolan
              ska bli socialt och etniskt heterogena. Hur ska vi få denna blandning
              i Rosengård, Hammarkullen och Ronna? Ska vi bussa dit elever,
              eller hur har Socialdemokraterna tänkt sig?
            </seg>
          </u>
          <note type="speaker" n="c8c62b2e">
            Anf. 123 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-05b6ee4289b96a0e-2" n="0964786c">
            <seg n="9e1c93c6">
              Herr talman! Eftersom ordföranden för utskottet uppenbarligen
              inte lyssnade på mitt anförande, där jag just sade att kunskapsförsämringen
              har hållit på i snart 15 år, kan hon alltid läsa det i efterhand
              i protokollet och se att det står tydligt där. Dock har situationen
              i modern tid aldrig varit så illa som nu. Resultaten har aldrig
              varit så låga som nu. Det är viktigt att komma ihåg.
            </seg>
            <seg n="2c2c5f84">
              Sedan är det precis så att vi alla behöver vara ödmjuka och se
              om det finns områden där vi till och med över blockgränserna kan
              göra något. I mitt anförande försökte jag sträcka ut en öppen
              hand till den nuvarande regeringen och säga att vi kanske skulle
              kunna göra något här, eftersom vi inte står så långt ifrån varandra.
            </seg>
            <seg n="0c73cfcf">
              Kanske skulle det vara välgörande för svensk skola och för Sveriges
              framtid om vi satte oss ned och diskuterade om det går att lämna
              långsiktiga besked. Detta har över huvud taget inte bemötts. Om
              det beror på att man i riksdagen inte har någon möjlighet att
              göra den typen av överenskommelser eller om inte viljan finns
              vet jag inte, men det kanske Margareta Pålsson kan klara ut.
            </seg>
            <seg n="d7341de8">
              Jag har redan redogjort för vad vi vill göra. Det handlar framför
              allt om resursfördelningen. Sedan tycker vi också att grund- och
              gymnasieskolan, precis som på högskoleområdet, ska ha i uppgift
              att när man etablerar och bedriver verksamhet se vad man inom
              ramen för det fria skolvalet kan göra för att få mer heterogena
              elevgrupper. Skolvalet blir i det fallet till och med en förutsättning
              för det.
            </seg>
            <seg n="4ee4b1de">
              Slutligen, herr talman, kan jag konstatera att jag inte fick
              något som helst svar på vad Moderaterna konkret vill göra förutom
              fromma förhoppningar. Kanske är det så att jag inte får något
              svar, och därför avslutar jag med följande.
            </seg>
            <seg n="6a091144">
              Eftersom ordföranden för utskottet i dag av regeringen har utsetts
              till landshövding vill jag gratulera i den antagligen sista debatt
              som vi har här i kammaren och framföra förhoppningen om att utbildningsutskottet
              kanske också i framtiden blir inbjudet till Skåne och kan hälsa
              på och diskutera den här typen av frågor också i den landsände
              där utskottsordföranden nu blir landshövding.
            </seg>
          </u>
          <note type="speaker" n="ae67732c">
            Anf. 124 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-31" n="16685fa2">
            <seg n="22b8a212">
              Herr talman! Jag tackar så mycket för den lyckönskningen, och
              på stående fot säger jag naturligtvis: Hjärtligt välkomna till
              residenset i Malmö efter den 1 september, så ska jag se till att
              bjuda på en god middag och kanske någonting därtill!
            </seg>
            <seg n="023fb16b">
              Men innan det blir den 1 september tänker jag jobba lite mer
              med partipolitik. Jag vill också, herr talman, passa på att uttrycka
              både min och Alliansens förhoppningar om att vi ska kunna göra
              breda överenskommelser. Vi vet att Socialdemokraterna är det största
              partiet i riksdagen än så länge. Det är viktigt att kunna göra
              breda överenskommelser. Det gläder oss mycket att Socialdemokraterna
              på ett helt annat sätt har närmat sig den politik som Alliansen
              har stått för sedan vi vann valet 2006. Vi satt i kammaren då
              och hörde hur det yrkades avslag på alla våra reformer. Det är
              alldeles tydligt att det blåser nya vindar. Det hälsar vi med
              stor tillfredsställelse.
            </seg>
            <seg n="1efa7aa9">
              Herr talman! Jag hoppas också att vi ska kunna återgälda den
              framsträckta hand som vi nu får.
            </seg>
          </u>
          <note type="speaker" n="092839eb">
            Anf. 125 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-6" n="2bbb8795">
            <seg n="950602e2">
              Herr talman! Den här regeringen har snart suttit i sex år, och
              tyvärr händer inte så mycket. Vi ser snarare att orättvisorna
              ökar. Man har inte lyckats vända den utveckling som man inför
              valet 2006 hade stora planer på att göra någonting åt. Det har
              inte hänt så mycket. Det man gör skapar ibland lite kaos, som
              med lärarlegitimationen, eller också lägger man fram förslag som
              egentligen inte spelar någon större roll, som att förbjuda mobiltelefoner.
            </seg>
            <seg n="768e34eb">
              Jag vet inte för vilket år i ordningen som Skolverket bland annat
              påpekar problemet med det fria skolvalet. Det kan man helt blunda
              för, vilket den borgerliga sidan verkar göra, eller också kan
              man ta tag i den frågan och titta på den på allvar. Som jag sade
              i mitt anförande beslutade den här riksdagen för över ett år sedan
              att utvärdera de stora skolreformerna, bland annat det fria skolvalet,
              men ingenting händer.
            </seg>
            <seg n="054e55a7">
              Det kanske är lämpligt att ställa frågan till utskottsordföranden
              som rimligen borde vara den som har kunskap nu när inte utbildningsministern
              behagar vara här. Vad är det som händer? När kommer den? Är den
              inte viktig nog? Skolverket, men också PISA, har pekat på de här
              reformerna som anledningar till varför likvärdigheten brister
              i skolan. Är det okej att vissa elever ska gå i de här dåliga
              skolorna? Om inte, vad tänker Moderaterna och den här regeringen
              göra åt det?
            </seg>
          </u>
          <note type="speaker" n="86b3a25d">
            Anf. 126 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-32" n="16685fa2">
            <seg n="5cfe739a">
              Herr talman! Rossana Dinamarca påpekar i sin replik att det inte
              händer så mycket. Jag är ledsen över att Rossana Dinamarca inte
              har upptäckt att det inte har hänt så mycket som nu i skolan sedan
              1842. Det har kommit väldigt stora reformer och väldigt många
              reformer.
            </seg>
            <seg n="9cc428f5">
              Jag är snarare orolig för motsatsen. När jag träffar rektorer
              och lärare är de lite ansatta. Det är mycket de ska ta in. Det
              är mycket nytt de ska lära sig. De tycker ibland att vi kunde
              ha tagit det lite lugnare.
            </seg>
            <seg n="c6dcd67c">
              Herr talman! Jag vill uppmana Rossana Dinamarca att åka ut och
              besöka skolorna. Då kommer hon också att upptäcka att det har
              hänt väldigt mycket.
            </seg>
            <seg n="9df70de4">
              Vi har ett tillkännagivande till regeringen om att utvärdera
              de stora skolreformerna. Den uppgift jag har är att det kommer
              att sättas i sjön i år. Man kan tycka att det är lång tid att
              det tar ett och halvt år. Det är kanske inte så lätt för Rossana
              Dinamarca att minnas, men jag vill gärna påminna henne om hur
              det gick till i den regering som de samarbetade med och som de
              var en del av. Det var otroligt många tillkännagivanden under
              mandatperioden innan vi vann valet. Jag tror att jag har sett
              statistik på att det var minst 40 varje år. Det var ett otal tillkännagivanden
              som aldrig blev effektuerade. Ibland blev de aldrig effektuerade,
              ibland tog det tre år och ibland fem år. Ett och ett halvt år
              är verkligen inte en lång tid. Men det kommer, och jag har fått
              uppgiften att det kommer i år.
            </seg>
          </u>
          <note type="speaker" n="cd198704">
            Anf. 127 ROSSANA DINAMARCA (V) replik:
          </note>
          <u who="rossana_dinamarca_e992cf" xml:id="i-558a92b4b9c4b091-7" n="2bbb8795">
            <seg n="148c9b52">
              Herr talman! När det är någonting man vill kritisera har den
              borgerliga majoriteten en tendens att säga att den socialdemokratiska
              regeringen minsann inte var bättre. Jag har lärt mig att man ska
              jämföra sig med dem som är bättre än en själv och inte med dem
              som är sämre. I stället för att skylla ifrån ska man ta ansvar
              för det man har.
            </seg>
            <seg n="66e97d4e">
              När jag sade att det inte händer så mycket menade jag någonting
              som är positivt för att öka likvärdigheten och öka andelen elever
              som når målen. Det handlar också om att göra saker på de områden
              där det, om och om igen, pekas på brister som ni inte vågar ta
              tag i. Det är inte första gången som Skolverket påpekar detta
              med det fria skolvalet, att vi har fått alltmer homogena elevgrupper
              och att det är direkt kunskapshämmande. Det handlar inte bara
              om att några ska få välja en bättre skola, utan det handlar om
              alla elever, även de som man brukar kalla de duktiga eller de
              studiemotiverade. Det här inte bra för dem heller utifrån ett
              kunskapsperspektiv.
            </seg>
            <seg n="881f7b1b">
              Då måste man hitta andra lösningar. Då måste man visa politiskt
              mod, vilket jag menar att ni inte gör. Ni ägnar er i stället åt
              en massa frågor som handlar om att mäta hit och dit, mobiltelefoner,
              kepsar eller vad det nu kan vara. Det är helt irrelevanta frågor
              när det gäller att uppnå målet om att alla elever ska kunna nå
              målen i skolan och ha rätt till en utbildning.
            </seg>
          </u>
          <note type="speaker" n="d03d7902">
            Anf. 128 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-33" n="16685fa2">
            <seg n="ca0e32cb">
              Herr talman! Rossana Dinamarca tycker att vi ska jämföra oss
              med dem som är bättre. Det tycker jag också att man ska göra,
              men jag vet ingen regeringen som är bättre än denna. Jag kan faktiskt
              inte jämföra det som vi gör med det som någon annan som är bättre
              gör. Därför måste jag jämföra med den enda regering som jag känner
              till förutom denna, och det är därför jag gör det.
            </seg>
            <seg n="0e0d53f0">
              Det står högt på agendan att öka likvärdigheten. Det vill vi
              alla. Vi gör alla vad vi tror kommer att öka likvärdigheten. Vi
              har många reformer där vi stöder oss på forskning. Resultaten
              i årskurs 9 kan inte ha blivit bättre genom att vi införde reformer
              i år, det år de går i årskurs 9. Det kommer att ta lite tid. Men
              som jag sade i mitt anförande pekar resultaten svagt uppåt i år.
              De pekar inte nedåt längre.
            </seg>
            <seg n="e0a223e4">
              Rossana Dinamarca har inte samma positiva syn på det fria skolvalet
              som vi, de övriga allianspartierna, Socialdemokraterna, Miljöpartiet
              och även Sverigedemokraterna har. Vi vet det. När man hör Rossana
              Dinamarca beskriva de fristående skolorna låter det som om det
              bara är elände. Det går 150 000 elever i fristående skolor. De
              har åtminstone ett par hundratusen föräldrar. Skulle de vara så
              okunniga att de skickar sina barn till skolor där de inte får
              mat, där det inte finns matsalar och där de inte finns några bibliotek?
              Varför väljer de dessa skolor? Hur kan de dessutom vara mer nöjda
              med sina skolor än föräldrar och elever är med kommunala skolor?
              Nej, jag tror att Rossana Dinamarca har missuppfattat det hela.
            </seg>
          </u>
          <note type="speaker" n="6f2ee18f">
            Anf. 129 ESABELLE DINGIZIAN (MP) replik:
          </note>
          <u who="esabelle_dingizian_00ab80" xml:id="i-5c0e4ad04eb9665a-1" n="33115b37">
            <seg n="e3d47f5c">
              Herr talman! Jag vill inleda med att ändra mina yrkanden. Jag
              sade lite fel. Jag menade reservation 23 i stället för reservation
              15.
            </seg>
            <seg n="d9b4f449">
              Jag är väldigt orolig över den undermåliga studie- och yrkesvägledning
              som finns på våra skolor. Det var det mitt anförande handlade
              om.
            </seg>
            <seg n="ac4ae274">
              Det är framför allt ungdomar som inte får stöd hemma som råkar
              mest illa ut när de inte får det stöd som de har rätt till. Att
              göra val när man är 16 år är inte alltid lätt. Jag minns en kille
              på en vårdskola i Malmö som jag talade med. Jag frågade honom
              varför han valt det, och då sade han att det berodde på att det
              fanns så många fina tjejer där. Det är ett uttryck för att man
              inte riktigt vet vad man håller på med.
            </seg>
            <seg n="5b35a882">
              Jag noterade att Margareta Pålsson talade om studie- och yrkesvägledning
              och sade att den måste bli bättre och att det inte duger som det
              är nu. Frågan är vad Margareta Pålsson tänker göra för att den
              ska bli bättre. Att bara som i betänkandet säga att vi nu har
              en tydligare lag och att det ska räcka duger inte. Skolverket
              har frågat 460 rektorer, av vilka 220 svarat, och det framkommer
              att det inte är många rektorer som känner till de allmänna råden.
              Det räcker inte med att tro att någonting ska hända på skolorna
              bara för att vi här tycker att det är viktigt.
            </seg>
          </u>
          <note type="speaker" n="6e4ab58f">
            Anf. 130 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-34" n="16685fa2">
            <seg n="8b7a8c4e">
              Herr talman! Vi hör Miljöpartiets representant uttrycka sin oro
              för studie- och yrkesvägledare. Jag delar den oron. Som jag sade
              i mitt anförande har jag stött på studie- och yrkesvägledare som
              inte vet hur det fungerar i det nya gymnasiet. Om elever på deras
              skola har tillgång till dem, vilket vi hoppas och förutsätter,
              har de fått helt felaktig information. Det är faktiskt inte klokt.
            </seg>
            <seg n="64e162c3">
              Vad ska man då göra? De flesta partier funderar just nu över
              hur vi vill ha utbildningspolitiken inför nästa mandatperiod.
              Vi har en arbetsgrupp där vi diskuterar dessa frågor. Jag tror
              att vi måste ha fler studie- och yrkesvägledare. Jag tror att
              vi måste kompetensutbilda dem. Jag tror att vi måste få våra rektorer
              att inse vikten av att vi har studie- och yrkesvägledare rätt
              igenom hela skolsystemet, utom i förskoleklasserna.
            </seg>
            <seg n="bbc593c1">
              Vi har gjort en del. Vi har infört en obligatorisk rektorsutbildning
              där de får kunskap bland annat om detta. Vi har ett rektorslyft.
              Vi har haft och har lärarlyft. Personligen skulle jag kunna tänka
              mig ett syvlyft. Vi måste, som sagt, få fler studie- och yrkesvägledare,
              och eleverna måste tidigt, redan i grundskolan, få information.
              Dagens yrken är mycket mer abstrakta än förr. Inte heller föräldrarna
              vet riktigt vad yrkena innebär. Många av våra elever i dagens
              skola kommer att jobba med någonting som vi inte ens hört talas
              om.
            </seg>
          </u>
          <note type="speaker" n="8328b155">
            Anf. 131 ESABELLE DINGIZIAN (MP) replik:
          </note>
          <u who="esabelle_dingizian_00ab80" xml:id="i-5c0e4ad04eb9665a-2" n="33115b37">
            <seg n="fd95019c">
              Herr talman! Det blir nästan absurt när representanten för det
              största regeringspartiet, Moderaterna, står i talarstolen och
              säger att det behövs en massa åtgärder, och också talar om vilka
              åtgärder, samtidigt som man inte gör någonting. Varför ska man
              vänta till nästa mandatperiod? Om Moderaterna och övriga allianspartier
              nu har makten, gör då någonting! Det verkar inte riktigt klokt
              när Margareta Pålsson säger att man skulle kunna göra det och
              det och att man tittar på det och sedan säger att man ska gå till
              val på det. Hur trovärdigt är det? Jag tycker att det är beklämmande.
            </seg>
            <seg n="8e377076">
              Den här frågan är ingen nyhet. Jag har tittat på statistiken
              och det har sett ut så här i tio år. Det här är ingenting som
              kommit fram på senare tid, utan så här har det varit en längre
              tid. Ändå står Margareta Pålsson och talar om nästa mandatperiod.
              Det duger inte.
            </seg>
            <seg n="691ed919">
              Jag vill passa på att gratulera Margareta Pålsson till det nya
              uppdraget. Eftersom jag från början är malmöit och uppväxt i Skåne
              känns det extra spännande. Gratulerar!
            </seg>
          </u>
          <note type="speaker" n="a83a83e4">
            Anf. 132 MARGARETA PÅLSSON (M) replik:
          </note>
          <u who="unknown" xml:id="i-1370d85f943795be-35" n="16685fa2">
            <seg n="57586d05">
              Herr talman! Jag tackar Esabelle Dingizian så mycket för gratulationerna.
            </seg>
            <seg n="678756c5">
              Låt mig säga att det inte är så enkelt som att det räcker med
              regeringsinnehav för att allt ska kunna göras. Vi har precis gått
              igenom den djupaste krisen sedan 30-talet. Vi har runt omkring
              oss länder med jättestora ekonomiska problem, länder där man verkligen
              inte diskuterar nya reformer utan enbart nedskärningar, lönesänkningar
              och skattehöjningar.
            </seg>
            <seg n="fdc0f8d7">
              Vi har ett stort ekonomiskt ansvarstagande att fylla upp, och
              vi tar det på största allvar. Det är viktigt att vi sätter in
              åtgärder för att förbättra studie- och yrkesvägledningen. Det
              är viktigt med en del andra reformer också, men först kommer det
              ekonomiska ansvarstagandet. När och om det blir utrymme för nya
              reformer kommer vi att lägga fram förslag på både det ena och
              det andra, men budgetansvaret går före.
            </seg>
          </u>
          <note type="speaker" n="0a0bbc57">
            Anf. 133 TINA ACKETOFT (FP):
          </note>
          <u who="tina_acketoft_a2726b" xml:id="i-90f2c0620cb44f66-1" n="09560a62" next="i-6d2b15155f0f0ba2-1">
            <seg n="be82b090">
              Herr talman! Jag får ofta frågan varför Folkpartiet bryr sig
              så mycket om utbildning. Jag roade mig därför med att läsa lite
              liberal idéhistoria, och det visar sig att vi alltid gjort det.
              Liberaler har alltid sett skolan som den murbräcka som vi alla
              är överens om ska kunna riva hinder och skapa sociala vägar så
              att vi kan ta oss vidare. Den respekten och det kunnandet gäller
              såväl teoretiska som praktiska ämnen. Låt mig citera en av mina
              mer belästa liberala kolleger, som jag tycker har uttryckt det
              klockrent: Ingen vill göra en flygresa med ett plan vars delar
              spekulerats fram eller reparerats av en professor i teoretisk
              filosofi. Grunden för utbildning och bildning läggs i förskolan,
              som vi debatterade tidigare i dag, och i grundskolan, som vi debatterar
              nu.
            </seg>
            <seg n="7805b3f9">
              Herr talman! Om det är någonting som blivit tydligt för mig under
              de år jag sysslat med utbildningsfrågor så är det det mänskliga
              flockbeteendet, inte minst inom politikerskaran. Någon lyfter
              upp frågan om betygsinflation, och alla rusar på den frågan; den
              ska lösa hela problemet. Därpå lyfter någon upp frågan om värdegrunden
              och antimobbningsprogrammen, och alla rusar vidare på den bollen,
              som då ska lösa skolans problem. Och i nästa stund rusar alla
              vidare på någonting annat. Just nu är det friskolornas vinst som
              debatteras mycket, som om det skulle vara roten till det svenska
              skolproblemet.
            </seg>
            <seg n="7932ca8d">
              Alla frågor är naturligtvis viktiga i sig, men det allra viktigaste
              för svensk skola är att man behåller fokus, att man behåller visionen
              om vart vi är på väg. Svensk skola ska vara världsbäst, men vi
              ska inte glömma varför och varifrån vi kommer. Vi måste kunna
              arbeta med många frågor parallellt, och det är vad som nu sker.
              Många är de reformer som är sjösatta eller åtminstone planerade.
              Vi är på väg mot visionen om en världsbäst skola, men det kommer
              att ta tid. Jag är helt övertygad om att vi kommer att behöva
              göra ännu mer än vad vi gjort tidigare. Skolan blir nämligen aldrig
              klar. Det är lite grann som livet självt, ett ständigt projekt.
            </seg>
            <seg n="e72c352d">
              Att alla elever i Sverige har rätt till en bra skola och utbildning
              ingår i vårt samhällskontrakt. Vi kan inte acceptera någonting
              annat. Skolans huvuduppdrag är att ge elever oavsett kön, familjebakgrund
              och bostadsort förutsättningar för att nå de grundläggande målen.
              Den bristande likvärdigheten är ett genuint problem. Resultaten
              har visat på en enda lång, stabil, nedåtgående trend under många
              år.
            </seg>
            <seg n="994e4508">
              Som Skolverket och Lärarnas Riksförbund nyligen tog upp, och
              som vi diskuterat tidigare, ökar skillnaderna i kvalitet och resultat.
              Sedan slutet av 1990-talet har skillnaderna mellan olika skolors
              betygsresultat ökat kraftigt, och skolsegregationen har antagit
              nya former. Återigen: Det finns flera orsaker till detta, och
              alltså behöver ett flertal åtgärder vidtas samtidigt. Allt går
              inte att skylla på enbart ett fenomen.
            </seg>
            <seg n="b4f1f0c4">
              Det finns ett starkt samband mellan en elevs socioekonomiska
              bakgrund och dennes skolresultat, och det finns indikationer på
              att sambandet ökat under de senaste åren. Men segregation utifrån
              socioekonomisk bakgrund är naturligtvis bara en del av förklaringen.
            </seg>
            <seg n="efff167d">
              Det fria skolvalet har bidragit till att elever med hög studiemotivation
              och engagerade föräldrar samlas i skolor där det finns många likasinnade,
              och det får konsekvenser för likvärdigheten. Som har sagts tidigare
              får lärares förväntningar och kamrattrycket naturligtvis effekter
              för likvärdigheten. Det innebär i själva verket att betydelsen
              av vilken skola eleven går i har ökat.
            </seg>
            <seg n="43ceebcf">
              Men människors lust att välja fritt är tydlig. Vi väljer i dag,
              när vi får lov att välja. Det fria skolvalet och skolreformerna
              med friskolorna och valfrihetsreformen kan bara vara rätt och
              riktigt i grunden. Svaret på en bristande likvärdighet kan inte
              vara att beskära friheten. Svaret kan inte vara att alla som bor
              i ett kvarter måste gå i en viss skola. Man ska kunna välja, och
              man ska kunna välja bort. Det måste göras tydligt varför man gör
              det, så att vi får en tydlig faktor som visar vilka skolor som
              inte är så bra som de borde vara och var åtgärder behöver sättas
              in.
            </seg>
            <seg n="25832081">
              En rad stora och viktiga förändringar genomförs just nu i skolan.
              Mina allianskolleger har som vanligt gått igenom dem förtjänstfullt.
              De nya läroplanerna och kursplanerna är tydligare. De betonar
              skolans kunskapsmål. Kunskapskraven är tydligare formulerade.
              Det kommer att ha betydelse för alla elever, men särskilt för
              de elever som är svagare i kunskaper och studieresultat, för nu
              vet vi var åtgärder ska sättas in. Den nya skollagen skärper kraven
              på likvärdighet i skolsystemet och betonar skolans kompensatoriska
              uppdrag, men detta kommer inte att räcka.
            </seg>
            <seg n="bef5a229">
              Herr talman! Om du vore elev i den kommun som satsar mest på
              ren undervisning i grundskolor hade det investerats över 72 000
              kronor i din utbildning. Om du däremot vore elev i den kommun
              där man satsar som minst hade utbildningen bara varit värd knappt
              32 000 kronor. Det finns säkert skilda orsaker till att siffrorna
              ser så olika ut som de gör i dessa två ytterligheter. Men faktum
              kvarstår: Det är mycket stora skillnader mellan kommunernas satsningar,
              och så har det sett ut länge.
            </seg>
            <seg n="cdea367b">
              Visst ska undervisningskostnaderna kunna variera, men då ska
              det vara för att en elev behöver mer stöd än en annan, inte för
              att kommunernas och deras politikers ambitioner varierar. Jag
              tror inte jag vet att jag har sagt det tidigare att pengar är
              svaret på alla skolans problem. Men visst sjutton har de inverkan!
            </seg>
            <seg n="594efaf5">
              För att jag inte ska behöva upprepa allt som mina eminenta kolleger
              har sagt skulle jag vilja föra in en annan vinkling när vi talar
              om likvärdighet, nämligen kommunaliseringen. Det kom nog inte
              som någon överraskning. Tanken med kommunaliseringen var att det
              pedagogiska ansvaret skulle komma närmare lärarna och skolledarna.
              Så långt so good. Men de har inte förmått leda den pedagogiska
              utvecklingen, vilket vi ser tydligt. En förklaring är att lärarna
              har tagit sig an att göra allt möjligt annat än det de är utbildade
              för. De springer på en massa brandkårsuppdrag som de inte borde
              göra i stället för att få lov att ägna sig åt undervisning. Och
              undervisning är en konstform. Att vara lärare är inte att vara
              vilken kommunanställd som helst och därmed vill jag inte dra skam
              över andra kommunanställda utan det är delvis en konstform.
            </seg>
            <seg n="f4979644">
              Riksrevisionen har redovisat ett antal gånger att kommunerna
              har svårt att leva upp till kraven och säger till och med att
              skammens gräns är nådd. Man konstaterar att kommunerna i ganska
              stor utsträckning bröt mot tidigare skollag och andra förordningar.
              Det är därför hög tid att vi utreder hur vi på bästa sätt får
              ett nytt, modernt och statligt huvudmannaskap för att skapa likvärdiga
              möjligheter för alla elever.
            </seg>
            <seg n="8d5e8633">
              Som sagt finns det inte ett enda hugg som kan lösa denna gordiska
              knut. Vi kan inte springa på en boll i taget. Vi måste ta ett
              helhetsgrepp och ha långsiktiga ambitioner, och det har den här
              regeringen.
            </seg>
          </u>
          <note n="f0cdee27">
            Jag yrkar avslag på alla motioner och bifall till förslaget i
            betänkandet.
          </note>
          <note n="2bb0a349">
            I detta anförande instämde Anna Steele (FP), Camilla Waltersson
            Grönvall (M) och Yvonne Andersson (KD).
          </note>
          <note n="0981ecc7">
            Anf. 134 ULRIKA CARLSSON i Skövde (C):
          </note>
          <u who="tina_acketoft_a2726b" xml:id="i-6d2b15155f0f0ba2-1" n="09560a62" prev="i-90f2c0620cb44f66-1">
            <seg n="a00c036d">
              Herr talman! En riktigt bra skola för alla barn är det väl ingen
              som talar emot. Vi har alla ett gemensamt intresse av att skapa
              förutsättningar för det. Världens bästa skola vill vi säkert också
              arbeta fram på olika sätt.
            </seg>
            <seg n="3841de0d">
              Jag hörde från en kommun i Västsverige i går att vi aldrig har
              haft mer resurser i svensk skola än vad vi har i dag. Men vad
              gör vi med de resurser vi har, och varför får vi inte ett bättre
              resultat?
            </seg>
            <seg n="0910740b">
              Skolan har varit i fokus på många sätt under de senaste åren,
              mycket beroende på bristande kvalitet. Men alltmer handlar det
              om möjligheterna att skapa framtidens skola. Många av alliansregeringens
              reformer handlar om att långsiktigt säkra kvaliteten i skolan.
              Det handlar om den nya skollagen, den nya lärarutbildningen, Lärarlyftet,
              lärarlegitimationer, speciallärarutbildning, förtydligande av
              målen med mera. När det i debatten hävdas att ingenting görs känns
              det snarare som att man inte har öppnat ögon eller öron på ett
              tag.
            </seg>
            <seg n="e3486a76">
              Det finns också ett tydligt individ- och elevfokus. Alla elevers
              rätt till kunskap och rätt till stöd för att nå målen är ett viktigt
              fokus för att man ska kunna vända utvecklingen i skolan.
            </seg>
            <seg n="772fa245">
              Det vi debatterar i dag är ett motionsbetänkande, inte en proposition
              från regeringen som behandlar något specifikt område. Det blir
              en salig blandning av de motioner som enskilda ledamöter har valt
              att väcka under den allmänna motionstiden. Det gör att debatten
              ibland skiftar mellan diverse olika perspektiv och att det kan
              vara lite svårt att hänga med.
            </seg>
            <seg n="1a854e0c">
              Det finns många bra förslag, men precis som beskrivs i sammanfattningen
              i betänkandet är oerhört många av förslagen under beredning eller
              redan genomförda och därmed avbockade. Däremot kanske de inte
              ännu har fått genomslag fullt ut i praktiken. Jag tror att alla
              vi som arbetar med utbildningspolitik är oerhört nyfikna på vad
              som ytterligare kommer att hända inom de närmaste åren för att
              kvaliteten ska förbättras, kopplat till de olika reformer som
              vi har genomfört.
            </seg>
            <seg n="b3452820">
              Vi kunde tidigare i debatten höra från Socialdemokraternas företrädare,
              vice ordförande Ibrahim Baylan, att alla lärare och rektorer gör
              sitt bästa. Då funderar jag på hur man tänker. Skolan i Nossebro
              lyckades verkligen göra någonting oerhört mycket bättre på väldigt
              kort tid. Om alla redan gör sitt bästa, hur ska man då kunna göra
              någonting bättre?
            </seg>
            <seg n="27dc7e28">
              Jag tror att det är oerhört viktigt att vi diskuterar: Vad är
              en bra skola? Centerpartiet vill, precis som våra allianskamrater,
              satsa ytterligare på praktiknära forskning och utveckling där
              vi med intresse följer vad som händer i klassrummet och vad som
              skapar framgångsrika skolor. Vi vet att en del av nycklarna är
              lärarnas ledarskap och kompetens, rektorns ledning och så vidare.
              Men det finns mer att göra. Därför blir jag lite förvånad.
            </seg>
            <seg n="89b3f0ec">
              Däremot blir jag glad när man säger att vi egentligen ligger
              nära varandra. Välkomna att vara med på mycket av det som vi diskuterar
              i allianspartierna för att skapa en ännu bättre skola!
            </seg>
            <seg n="ee470866">
              Man säger också från oppositionens sida att man vill ha en ökad
              sammanhållning, inte sortering. Då undrar jag: Vill man ta bort
              det fria skolvalet? På vilket sätt ska man säkra en blandning
              av olika elever? Ska det finnas vissa kriterier, så att man ska
              ansöka om ett visst antal från en typ av familjer, ett visst antal
              från någon annan typ och så vidare och därmed sätta ihop en heterogenitet
              som inte finns naturligt? Jag förstår inte riktigt hur man har
              tänkt. Men det är möjligt att jag kan få svar i något replikskifte
              eller någon senare diskussion.
            </seg>
            <seg n="ea6b2cb9">
              Låt mig ändå göra ett par nedslag i det som betänkandet handlar
              om. Mycket handlar om att öka kvaliteten. Det är klart att vi
              vill att alla elever ska nå målen så långt det är möjligt och
              också få det stöd som de absolut behöver. Centerpartiet har drivit
              ett antal frågor som får avslag i det här betänkandet i och med
              att det är den rutin vi har.
            </seg>
            <seg n="db7cfe25">
              Den senaste nyheten på Ekot kopplat till skolmognad och adhd-problematik
              var att det är större risk att få en adhd-diagnos om man är född
              senare på året än om man är född i början av året. Det är oerhört
              skrämmande på många olika sätt. Varje barn behöver bemötas utifrån
              de förutsättningar det har. Centerpartiet har under ett stort
              antal år drivit frågan om flexibel skolstart. Jag tror att det
              är en viktig åtgärd för att skolan ska kunna möta varje elev där
              den befinner sig utan att i värsta fall behöva diagnostisera olika
              typer av omognad.
            </seg>
            <seg n="5b04d1c9">
              Jämställdhetsfokus är en annan viktig del för det parti som jag
              företräder. Som ni vet har Delegationen för jämställdhet i skolan
              lämnat förslag på många olika delar. De bereds nu på olika sätt
              inom departementet.
            </seg>
            <seg n="cc04eafc">
              Det handlar bland annat om att det behövs forskningsbaserad kunskap
              om hur olika undervisningsmetoder fungerar för olika grupper av
              elever. Jag ser fram emot att beredningen blir klar så att vi
              också får en praktisk politik för att öka jämställdheten.
            </seg>
            <seg n="126ed87a">
              En annan oerhört viktig del handlar om att ingen elev på något
              sätt ska behöva utsättas för kränkande behandling eller mobbning.
              Också här har Delegationen för jämställdhet lyft fram och Skolverket
              visat på skillnader i hur pojkar och flickor utsätts för mobbning.
              De insatser som sätts in kanske behöver anpassas till de skilda
              villkor som kan gälla för pojkar respektive flickor.
            </seg>
            <seg n="67c50edf">
              Det är viktigt att inte likt Sverigedemokraterna tidigare i dag
              i kammaren kalla olika former av jämställdhetssatsningar för genusexperiment.
              Det är oerhört viktigt att se att vi behöver göra mycket för att
              stärka jämställdheten på olika sätt.
            </seg>
            <seg n="f3893167">
              En annan viktig del som delvis också lyfts fram i betänkandet
              handlar om it i skolan. Här sker en fantastisk utveckling på många
              håll i Sverige. Det handlar inte bara om den tekniska utvecklingen
              utan lika mycket om arbetssätt.
            </seg>
            <seg n="4050fc02">
              När jag läser betänkandet ser jag att för oerhört många av de
              förslagen har Skolverket redan i uppdrag att både främja utvecklingen
              och följa utvecklingen.
            </seg>
            <seg n="9be57d91">
              Det måste vara ett ganska spännande jobb att arbeta på Skolverket.
              De får både jobba för vår politik och också med hur den genomförs
              i praktiken.
            </seg>
            <seg n="491be79d">
              Det är klart att lärarnas kompetens är av största viktig. Här
              finns ett uppdrag att främja lärares kompetens i både förskola,
              skola och vuxenutbildning och ge förslag på eventuella insatser.
            </seg>
            <seg n="09644fd1">
              Friskolor har debatterats flitigt i många medier under de senaste
              månaderna. Jag upplever ibland att det går en klappjakt på valfrihet
              i vårt land. Det må gälla friskolor, delar inom äldreomsorgen
              eller andra delar där man är oerhört rädd för att det kan vara
              olika.
            </seg>
            <seg n="5e8fffaf">
              Vi står för att det ska vara en hög kvalitet i alla verksamheter.
              Men ser vi valfrihet som en oerhört viktig del. Detaljregleringen
              som en del talar om kommer inte att leda till högre kvalitet,
              utan vi måste bli bättre på att följa upp den på annat sätt.
            </seg>
            <seg n="7c1a463f">
              Många föräldrar och elever är oerhört nöjda med den utbildning
              eleverna får i friskolor, ibland jämfört med kommunala skolor,
              som också nämnts här tidigare i debatten.
            </seg>
            <seg n="829584d8">
              Jag vill nämna två saker till innan jag avslutar mitt anförande.
              Jag ser att min talartid har gått, men rösten håller fortfarande.
            </seg>
            <seg n="12d77723">
              För Centerpartiets del är det oerhört viktigt att arbeta för
              entreprenörskap. Det finns en strategi för entreprenörskap som
              är oerhört viktig att på olika sätt lyfta fram.
            </seg>
            <seg n="ea71dbaf">
              Här har Skolverket också ett uppdrag att främja nya arbetssätt
              och nya delar. Jag tror att det finns stora möjligheter att jobba
              tillsammans med både entreprenörskap och hållbar utveckling.
            </seg>
            <seg n="f2f0f52a">
              Det finns spännande projekt både på Sötåsenskolan utanför Töreboda
              jag kan nämna det som en liten retare och i Partille där man jobbar
              med hållbar stadsutveckling inom gymnasieskolan. Det är oerhört
              spännande.
            </seg>
            <seg n="7e073469">
              En annan viktig del handlar om lärarna. De har verkligen varit
              i fokus för Centerpartiet och för alliansregeringen. Det handlar
              om vilka möjligheter det finns med både den nya lärarutbildningen
              och karriärtjänster och så vidare.
            </seg>
          </u>
          <note n="85198453">
            Jag avslutar med att yrka bifall till utskottets förslag i betänkandet
            och avslag på motionerna.
          </note>
          <note n="9c147f95">
            I detta anförande instämde Per Lodenius (C), Betty Malmberg (M),
            Tina Acketoft (FP) samt Yvonne Andersson och Annika Eclund (båda
            KD).
          </note>
          <note type="speaker" n="727dacdf">
            Anf. 135 ANNIKA ECLUND (KD):
          </note>
          <u who="annika_eclund_8435c4" xml:id="i-2c5f53f1b9353ad4-2" n="92437a31">
            <seg n="f4722a00">
              Herr talman! Jag skulle kunna använda mina åtta minuter till
              att tala om hur Kristdemokraterna medverkat till många viktiga
              reformer i skolan såsom lärarlegitimationen, nya kursplaner, ny
              skollag och ny läroplan och sedan fortsätta genom att förklara
              att dessa reformer inte fått den tid som krävs för att avspegla
              sig i elevernas resultat.
            </seg>
            <seg n="ba70ad88">
              Men det är många före mig som på ett mycket förtjänstfullt sätt
              berättat om detta, så det tänker jag inte göra.
            </seg>
            <seg n="1020fdfb">
              Vidare skulle jag kunna berätta om hur viktig satsningen på elevhälsan
              är och att det är viktigt att kommunerna tar del av denna möjlighet.
            </seg>
            <seg n="23407e46">
              Jag skulle kunna berätta om vikten av ett gott värdegrundsarbete
              och antimobbningsarbete. Jag skulle också kunna tala om värdet
              i att få välja den skola som passar mig och mina barn bäst. Inte
              heller det kommer jag att tala om.
            </seg>
            <seg n="08926c1a">
              Jag har i stället valt att koncentrera mig på det som jag ser
              som den största utmaningen för svensk skola för tillfället. Vi
              kan tala om skolutveckling och satsningar på skolan tills vi har
              slagit knut på oss själva så länge vi inte får våra mest begåvade
              studenter att välja läraryrket eller att få de kvalificerade pedagogerna,
              som skolan verkligen behöver, att stanna inom yrket. Det är glädjande
              att höra att Socialdemokraterna vill medverka till att höja läraryrkets
              status.
            </seg>
            <seg n="67c6b3b2">
              Herr talman! I dag är det bara en sökande per plats till lärarutbildningen.
              Det duger inte! Omfattande forskning visar att duktiga lärare
              är helt avgörande för att eleverna ska lyckas i skolan. Det låga
              söktrycket till grundskollärarutbildningen är därför förödande
              när vi talar om att Sverige ska ha en skola i världsklass.
            </seg>
            <seg n="4650f091">
              Lärarnas status och auktoritet behöver återupprättas. Därför
              måste all onödig centralstyrning av skolan undvikas, rätt beslut
              måste ligga på rätt nivå. Elever och föräldrar måste naturligtvis
              ges visst inflytande över utbildningen, men det måste råda balans
              mellan lärarnas befogenheter och elevernas rättigheter och skyldigheter.
            </seg>
            <seg n="498a2002">
              Själv valde jag läraryrket av många anledningar. Den viktigaste
              anledningen var att få tillfälle att spendera tid tillsammans
              med ungdomar under den mest känsliga delen av deras liv. Det handlar
              om att var med och leda dem en bit på vägen, att bryta tankar
              och värderingar tillsammans och på det sättet kunna vara med och
              påverka samhällsutvecklingen. Detta kanske låter väldigt pretentiöst
              och överdrivet idealistiskt, men det är en beskrivning av läraryrket
              när det är som allra bäst.
            </seg>
            <seg n="dc8f0631">
              Varför vill då inte fler välja den yrkesbanan? En orsak är den
              snedvridna debatten om skolan. Nästan varje dag möts vi av nyheter
              om stora brister. Debatten har hamnat i ett dike där allt är elände
              och där ingen elev får den hjälp den behöver. Naturligtvis ska
              brister komma upp i ljuset, men var finns berättelserna om dem
              som älskar sitt jobb? Var kan vi läsa om lärare som på ett positivt
              sätt präglar sina elever genom sitt sätt att vara och undervisa?
              Vem talar om att lärare har världens viktigaste jobb för att säkra
              vårt lands framtida utveckling? För varje negativ nyhet om brister
              i skolan skulle jag vilja ha en solskenshistoria för att balansera
              debatten. Vi behöver de berättelserna för att få de bästa studenterna
              att vilja söka sig till yrket.
            </seg>
            <seg n="54a38941">
              Vi behöver också tydliggöra lärarnas roll och minska osäkerheten
              inför att agera i svåra situationer. I dag upplever många lärare
              risk för den personliga positionen om de ingriper i exempelvis
              konflikter mellan elever.
            </seg>
            <seg n="0257c3dc">
              Herr talman! Lärarna bör också avlastas uppgifter som inte är
              kopplade till undervisningen. Dokumentation och återkoppling är
              bra. Men det får inte ta alltför mycket tid från undervisning
              och elevkontakter. Vi behöver därför se över hur kraven på dokumentation
              kan förändras så att den tar mindre tid. Vi behöver se över hur
              vi kan få in andra vuxna i skolan som till exempel kan vara rastvakter,
              motverka mobbning och lösa olika typer av konflikter mellan barn.
              Det är också värt att utreda hur det civila samhället kan bidra
              till en tryggare skola.
            </seg>
            <seg n="8f81e9ec">
              En annan orsak till att söktrycket är lågt är naturligtvis att
              man värderar läraryrket lägre lönemässigt än andra yrken med samma
              utbildningslängd. Men det är inte hela förklaringen. Vi kan jämföra
              med sjuksköterskeutbildningen, där yrket ligger i ungefär samma
              löneläge. Där har man 2,5 sökande per plats. Jag är den första
              att stödja att lärare ska ha mer betalt, men vi måste också söka
              andra förklaringar.
            </seg>
            <seg n="d20bd563">
              Herr talman! Jag vill lyfta fram ytterligare en aspekt i denna
              sena debatt. Vi kristdemokrater betonar alltid att människor är
              olika och unika. En skolform passar inte alla. En pedagogisk metod
              är inte lösningen på alla problem. Vi måste erbjuda en palett
              av skolformer och erbjuda individuella lösningar för våra elever.
              Med tanke på det tycker jag att det är oerhört frustrerande att
              de elever med de allra största behoven många gånger undervisas
              av personal med den lägsta utbildningen och kompetensen detta
              samtidigt som platser i dag gapar tomma i den speciallärarutbildning
              som vi har genomfört. Jag talar om de barn med särskilda behov
              och barn med diagnoser av olika slag som tillbringar hela sin
              dag med elevassistenter som i de flesta fall helt saknar pedagogisk
              utbildning. Dessa barn har rätt att kräva de mest professionella
              pedagogerna.
            </seg>
            <seg n="2c0ed159">
              Ett minimikrav borde vara att det finns specialpedagogisk handledning
              för den personal som ska jobba med dessa elever. I vissa kommuner
              har man i dag avskedat elevassistenter för att i stället anställa
              speciallärare. Det blir i och för sig färre personer, men personer
              med rätt kompetens. Detta är drastiskt, men jag vill poängtera
              att det är oerhört viktigt att kommunerna tar del av den satsning
              som regeringen har gjort på den nya speciallärarutbildningen och
              att detta kommer eleverna till del.
            </seg>
            <seg n="bfe37ea5">
              Herr talman! Människor är olika och kräver olika lösningar. Att
              behandla alla lika är inte rättvist. Att inse att vi har olika
              behov och behöver individuella lösningar är kristdemokratisk politik.
            </seg>
          </u>
          <note n="63976cec">
            Med detta yrkar jag avslag på motionerna och bifall till utskottets
            förslag i betänkandet.
          </note>
          <note n="ea89e7f6">
            I detta anförande instämde Yvonne Andersson (KD), Betty Malmberg
            (M), Tina Acketoft (FP) och Ulrika Carlsson i Skövde (C).
          </note>
          <note n="9bf96d90">
            Överläggningen var härmed avslutad.
          </note>
          <note n="b0b602fe">
            13 § Kulturarvsfrågor
          </note>
          <note n="d42685cb">
            Föredrogs
          </note>
          <note type="speaker" n="fe8e6150">
            Anf. 136 PER SVEDBERG (S):
          </note>
          <u who="per_svedberg_b73356" xml:id="i-7c02df4ade2d3768-0" n="9c20e5d7">
            <seg n="f1f4c051">
              Herr talman! Vi börjar med formalia: Vi står bakom alla våra
              reservationer men väljer att yrka bifall endast till reservation
              nr 5 för att skynda på voteringstiden lite grann.
            </seg>
            <seg n="49c0aa88">
              KrU9 om kulturarv är ett motionsbetänkande samma som i fjol.
              Det har inte hänt något. Regeringen gör inte speciellt mycket
              på området, om man ska vara riktigt ärligt. Då skulle vi förmodligen
              ha andra saker att behandla.
            </seg>
            <seg n="5b2c5619">
              Kulturarvet är, som vi alla vet, otroligt viktigt. Det är stort,
              det är brett och det omfattar ofantligt många olika delar. När
              vi diskuterar olika sakfrågor och spetsfrågor är det lätt att
              fokusera och nischa och vara spetsig i vår debatt. Men när vi
              talar kulturarv blir det inte så enkelt längre. Kulturarvet har
              en sådan vidd och en sådan bredd att det inte är så enkelt att
              vara spetsig i debatten. Och varför är det så? Jo, den påverkan
              vi har i, på och till vårt kulturarv kommer i stort sett från
              allt.
            </seg>
            <seg n="dc9cb1f7">
              Då kan man fundera lite grann på hur argumentationen ska gå när
              vi ska driva en diskussion om vårt kulturarv ett kulturarv som
              vi gemensamt bygger just nu för framtiden och som vi gemensamt
              förmodligen gläntar på locket på när det gäller det som har varit.
              Detta är otroligt spännande, för det omspänner så otroligt mycket.
            </seg>
            <seg n="a17143a0">
              I reservation nr 1 lyfts en fråga som jag trodde att vi alla
              var ganska överens om. Det handlar om fornfynden och betydelsen
              av att vi rapporterar in när vi hittar saker som bidrar till vårt
              kulturarv. Därför blir jag lite förvånad när man från Alliansen
              säger: Nej, det där avslår vi! Det är inte bra! Då undrar jag
              hur ni tänker. Det finns ärenden som har legat i sex sju år för
              behandling som handlar om att människor ska få ersättning för
              att de har hittat delar som bidrar till vårt kulturarv. Tycker
              ni att det är rätt? Tycker ni att det är okej? Det kan väl inte
              vara okej.
            </seg>
            <seg n="e1807e05">
              När man säger att man inte behöver åtgärda detta utan att det
              kan vara så här säger man ju samtidigt att kulturarvet inte är
              så viktigt. Det är alltså inte så viktigt att folk rapporterar
              eller lämnar in saker som de hittar och som bidrar till att vidga,
              bredda och skapa mer insyn i det kulturarv vi har. Varför då?
              Det vore ju så enkelt. Jag tror nämligen att vi är överens det
              är klart att vi vill att hanteringen ska snabbas upp. Det kanske
              är någon av alliansföreträdarna som kommer att svara på det här
              så småningom.
            </seg>
            <seg n="0c2283dd">
              Reservation nr 3 handlar om Nationalmuseum. Det är jättebra.
              Vi måste skapa och rusta det så att vi får ett Nationalmuseum
              som är värt namnet, eller hur? Men någonstans har det hänt något,
              säger en röst mig. Man är klar med etapp ett, men sedan börjar
              man fundera på etapp två som handlar om att man ska kunna plocka
              in föremål utifrån för att kunna visa på vårt Nationalmuseum.
              Det handlar om att man ska kunna förvara dem i lokaler som är
              ändamålsenliga med rätt luft och med rätt temperatur. Denna etapp
              funderar man nog på, men kanske får vi skjuta lite grann på den.
              Varför då? Ska vi rusta och bygga Nationalmuseum för framtiden
              måste vi göra det fullt ut. Också detta tror jag att vi är överens
              om väldigt överens, dessutom.
            </seg>
            <seg n="73f57fb0">
              Vi vet att kulturarvet betyder mycket. Det betyder mycket för
              vår identitet, och det betyder mycket för att vi ska kunna känna
              närhet och trygghet. Det ger en känsla av att vara en del av det
              hela. Det knyter ihop oss. Vi kan vara stolta över vårt kulturarv.
              Då måste vi göra det mer tillgängligt, och där har vi museerna
              och fri entré till museerna. Det är en reform som när den sattes
              i sjön skapade någonting som vi sällan har skådat. Vi breddade
              besöken och besökarnas ursprung enormt, det vill säga att vi vidgade
              begreppet kulturarv. Det var fler som fick ta del av det, och
              det var fler som fick förståelse. Det var fler som kände: Yes
              det här är en del av mig!
            </seg>
            <seg n="616ce476">
              Visst vore det bra? Det är ju det vi vill, eller hur? Vi ska
              kunna skapa en öppenhet så att vi känner att vi är tillsammans.
              Det var en bra reform. Det är synd att ni inte är med på den.
            </seg>
            <seg n="3c07c47c">
              Jag sade i inledningen att kulturarvet bygger vi här och nu.
              Det var allvarligt menat, för om 200 eller 100 år har vi satt
              våra spår i det de kommer att se av vårt samhälle. Det innebär
              att den syn vi har på och det agerande vi har när det gäller det
              kulturarv som vi förvaltar i dag handlar om en öppenhet. Vi vill
              vidga, vi vill sprida och vi vill göra det tillgängligt. På samma
              sätt kommer det att vara om 100 år, fast då är vi en förmodligen
              en viktigare del i det.
            </seg>
            <seg n="a495591e">
              Man kan fundera på hur tankarna och resonemangen går kring digitaliseringen.
              I vår tid är det mer naturligt, för nu produceras det mesta digitalt.
              Därvidlag är det inga bekymmer. Men det handlar om det som har
              varit det som skulle behöva digitaliseras och registreras så att
              det blir öppet och offentligt så att fler kan ta del av det. Nu
              vet jag att ni kommer att säga så här: Kulturarvslyftet var svaret
              på den frågan!
            </seg>
            <seg n="a4cc7a16">
              Då kan jag bara säga så här: Jag tror att ni behöver gå hem och
              titta på vilket resultat Kulturarvslyftet har gett.
            </seg>
            <seg n="25c12e25">
              Jag kan skicka med det som en hemläxa.
            </seg>
            <seg n="6373f3d1">
              Att bygga kulturarvet och att ta del av kulturarvet är allas
              vår rätt och allas vår möjlighet. Det innebär att vårt kulturarv
              är betydligt bredare än vad vissa påstår.
            </seg>
            <seg n="276c3d13">
              Vad är det egentligen som är svenskt kulturarv? Jo, det är allt
              som vi kan plocka fram, allt vi kan prata om och allt vi kan ha
              skrönor om. Det är svedjefinnarnas insats och vallonernas insats.
              Och vi kan backa ännu längre än så. Det är influenser från andra
              delar av världen som har spelat roll för det svenska kulturarvet.
              Vi ska vara stolta över det svenska kulturarvet.
            </seg>
            <seg n="1c3abda3">
              Med det, herr talman, hoppas jag att Alliansen svarar på en del
              av de frågor jag ställt.
            </seg>
          </u>
          <note type="speaker" n="ce384f56">
            Anf. 137 TINA EHN (MP):
          </note>
          <u who="tina_ehn_94fa72" xml:id="i-6447bc90311284ea-0" n="adfce328">
            <seg n="b941c733">
              Herr talman! Vårt betänkande i dag heter Kulturarvsfrågor . Kulturarv
              är något som varje tidsepok väljer att tolka. Varje samhälles
              människor bildar sig sin uppfattning om vad som är kulturarv och
              vad det betyder. Kulturarv har ju egentligen inte några tidsbegränsande
              ramar.
            </seg>
            <seg n="afcf0d49">
              Kulturarv kan vara fysiska byggnader, men det är lika gärna traditioner,
              berättelser och kunskap. Någonstans är det som kallas kulturarv
              saker, händelser och material, ett arv, som vi känner igen som
              människor. Det är något igenkännande eller något som är en del
              av vår historia. Det är en bro mellan historia, nutid och framtid.
              Vi som sitter här i dag är med och skapar och påverkar framtidens
              kulturarv.
            </seg>
            <seg n="1dde9a4e">
              Är det här med kulturarvet viktigt? Det är ofta väldigt viktigt
              för oss människor att känna tillhörighet, och kulturarvet är för
              många människor en del av den viktigheten.
            </seg>
            <seg n="8aacc299">
              Detta är något som gäller för alla människor, även människor
              som flyr från sitt eget land eller människor som väljer att flytta
              till ett annat land. Man kan som människa vara både en del av
              det nya landet och en del av sitt ursprung. Man har också rätt
              till sin egen historia, sin egen tillhörighet och sitt kulturarv.
              Det är den världen som vi befinner oss i. Och genom att vara öppen
              med att kulturarv är lika viktigt för dig som för mig och förstå
              det blir världen mer intressant, mer utvecklad. Det handlar om
              att ge varandra okej, att få vara den man är. När vi börjar sortera
              varandra och exkludera varandra skapar vi motsättningar och rädsla.
              Det är en väg som inte jag vill gå.
            </seg>
            <seg n="f982d5a4">
              När min mamma som fyraåring sattes på ett tåg för en resa från
              sitt hem till ett annat hem skedde det under en tid när Europa
              var i krig och oro, när motsättningar och kriser hade skapat hat.
            </seg>
            <seg n="750245dc">
              Min mamma växte upp mellan två länder, mellan två hem, mellan
              god mat och gränsen till svält och mellan trygghet och skräck.
              Jag vet att hon har en fot i varje land och ett hjärta som är
              delat och att hon har fått extra mycket av både glädje och sorg
              över livet. Men hon har också genom sitt liv fått mycket mod och
              mycket stor förståelse för människor från olika håll, en nyfikenhet
              och en öppenhet. Samtidigt har hon alltid känt att rötterna också
              behöver skötas om.
            </seg>
            <seg n="cc99dbfa">
              Jag tror inte att det gynnar ett sammanhållet samhälle att stänga
              ute varandra genom att säga att vi gör så, eller de gör så. Jag
              tror på respekt för varandra, för våra olikheter och våra olika
              arv.
            </seg>
            <seg n="6588d6b3">
              I dagens betänkande finns många olika motionsförslag. Jag har
              inte funnit skäl att bifalla något mer än det som handlar om att
              verka för den mycket omtyckta fri entré-reformen även på regionala
              museer. Jag kan här och nu yrka bifall till reservation 5.
            </seg>
            <seg n="98885002">
              Det kan tyckas lite fattigt från Miljöpartiets sida att inte
              ha några egna förslag just i det här betänkandet, som om vi inte
              brydde oss om dessa frågor. I så fall är det fel uppfattat. Det
              här betänkandet innehåller skilda motionsförslag som tycks passa
              under begreppet kulturarv och ger inte någon helhetsbild av allt
              som skulle kunna gå under den här rubriken.
            </seg>
            <seg n="e28d9944">
              Som exempel på det vill jag uppmärksamma en motion som jag skrev
              förrförra året som heter Traditionell kunskap för en hållbar utveckling
              . Det finns väldigt mycket av det materiella kulturarvets kunskapsöverföring
              i den.
            </seg>
            <seg n="385f4479">
              Ett annat exempel som jag tar upp nu kanske tangerar kulturmiljö
              mer. Men det är ju lite gränsöverskridande när det gäller vad
              man vill lägga in. Vi från Miljöpartiet lägger ofta i våra budgetmotioner
              mer pengar än regeringen på landsbygdens miljö och struktur för
              att nå de miljömål som varit rådande. Miljömålsrådet kom 2008
              med en samlad uppsättning av förslag för att nå de här målen i
              en rapport som sade att nu är det bråttom.
            </seg>
            <seg n="34ac69d9">
              Men för dem som inte känner till det kan jag säga att i stället
              för att ta det breda, djupa och gedigna arbetet på allvar och
              försöka genomföra åtgärderna valde regeringen att ändra bedömningsgrunder
              och bromsa hela det gedigna arbetet. De 16 miljömålen har mycket
              med vårt kulturlandskap att göra, som i samma tag även har med
              den rika biologiska mångfalden att göra. Det handlar om grunder
              och landskapets historia.
            </seg>
            <seg n="859585ca">
              Våra kulturarv lever med oss nu och i framtiden, och det beror
              förstås på hur vi hanterar dem. Ett annat område man skulle kunna
              nämna är skogspolitiken. Vi ser att vi i dag skövlar gammelskog
              och tillåter det.
            </seg>
            <seg n="cb5fc518">
              Jag skulle vilja säga att kunskaper från förr går att involvera
              nu och kan leda oss i framtiden och att människan inte är där
              hennes skor står utan där hennes dröm finns, som Ivar Lo-Johansson
              sade.
            </seg>
          </u>
          <note type="speaker" n="f8b6c200">
            Anf. 138 MATTIAS KARLSSON (SD):
          </note>
          <u who="mattias_karlsson_d9c916" xml:id="i-6914630a0f53044b-0" n="25896b73">
            <seg n="b0d8a95e">
              Herr talman! Jag vill börja med att säga att jag står bakom samtliga
              sverigedemokratiska reservationer, men jag väljer här att yrka
              bifall endast till reservationerna 1, 2, 8 och 11.
            </seg>
            <seg n="83e5318c">
              Herr talman! Att drabbas av allvarlig minnesförlust är ett av
              de svåraste trauman som en människa kan råka ut för. Vi människor
              är till väldigt stor del, på gott och på ont, en produkt av vår
              levnadshistoria och av våra minnen. Att förlora sina minnen blir
              därför också på många sätt att förlora sig själv, att förlora
              sin identitet, att förlora fotfästet.
            </seg>
            <seg n="041e00e8">
              Det är oerhört påfrestande och destruktivt för en människa att
              inte längre veta vem man är, var man kommer ifrån, varför man
              talar som man gör, varför man rör sig och reagerar som man gör
              och att inte kunna plocka fram och glädjas åt ljusa stunder som
              flytt, att inte kunna dela dem med andra, att inte kunna minnas
              och hedra de människor som betytt mycket för en men som inte längre
              finns kvar, att inte kunna minnas sina misstag och därmed inte
              heller kunna dra någon lärdom av dem.
            </seg>
            <seg n="91569b90">
              Allt detta som är sant för en enskild människa som drabbas av
              minnesförlust är också sant för en nation som förlorar sin historia
              och sitt kulturarv. Kulturarvet är ju vårt gemensamma kollektiva
              minne.
            </seg>
            <seg n="3d50c846">
              Vi sverigedemokrater anser att få uppgifter kan vara viktigare
              för samhällets välmående och harmoniska utveckling än att bevara
              och levandegöra kulturarvet. Att vi menar allvar med vår ambition
              att stärka kulturarvets ställning visade vi inte minst i vår senaste
              höstbudget där vi avsatte långt större resurser än något annat
              parti till just detta område.
            </seg>
            <seg n="7f459b42">
              Tyvärr är det inte så att alla delar vår syn på kulturarvets
              betydelse. Det finns de som vill förvränga och förvägra oss våra
              minnen. Det finns till och med de som vill förstöra dem eller
              stjäla dem från oss. Det för mig in på motion 326 om kulturarvsbrottslighet.
            </seg>
            <seg n="920b504e">
              Många goda initiativ har på senare år lanserats för att stävja
              kulturarvsbrottsligheten, inte minst från Riksantikvarieämbetets
              sida. Men trots dessa insatser fortsätter kulturarvsbrotten att
              öka. Dessutom är mörkertalen stora, och få anmälningar leder till
              åtal.
            </seg>
            <seg n="06bdb91c">
              En av grundorsakerna till den låga uppklaringsfrekvensen är att
              preskriptionstiden för kulturarvsbrott är förhållandevis kort
              och att polis och åklagare ofta tvingas prioritera brott med högre
              straffvärde. En viktig åtgärd för att effektivisera bekämpandet
              av kulturarvsbrotten blir därmed att höja straffvärdet och förlänga
              preskriptionstiden.
            </seg>
            <seg n="a4e895e6">
              Enligt brottsforskaren Lars Korsell på Brottsförebyggande rådet
              är medvetenheten om kulturarvsbrott låg i Sverige jämfört med
              i många andra länder. Det är inte bara polis och åklagare utan
              också tullen som har nedprioriterat kulturarvsbrotten. Mycket
              mer skulle kunna göras för att förhindra att till exempel stulna
              kulturföremål förs ut ur landet.
            </seg>
            <seg n="94825ed8">
              I sitt svar på min motion uppger utskottsmajoriteten att man
              är väl medveten om situationen. Man instämmer i att de låga straffsatserna
              är en stor del av problemet. Trots detta väljer man att avslå
              motionen och inte göra någonting. Det är enligt min uppfattning
              både oansvarigt, ologiskt och oförsvarligt.
            </seg>
            <seg n="e82a2c3f">
              En faktor av mindre men ändå inte obetydlig vikt i arbetet med
              att stävja kulturarvsbrott är att det finns ett fungerande system
              för att belöna den som upptäcker ett fornfynd och väljer att lämna
              in det till staten i stället för att behålla det själv eller sälja
              det vidare. Att detta system, vilket motion 207 sätter fingret
              på, inte fungerar tillfredsställande i dag är således ett allvarligt
              problem.
            </seg>
            <seg n="78c9b2ed">
              Motionären från Socialdemokraterna är inte ensam om att se stora
              brister i det nuvarande systemet. I ett remissvar från 2011 skriver
              till exempel Statskontoret att det är ett faktum att omhändertagandet
              av fornfynd länge har släpat efter vid Riksantikvarieämbetet.
              Så väl värdering av fyndigheterna som utbetalning av inlösen går
              långsamt. De stora balanserna är en källa till oro och riskerar
              att påverka allmänhetens förtroende för myndigheten negativt.
              Det är generellt viktigt att myndigheter fullgör sina uppdrag
              på ett effektivt sätt och därför rimligt att skärpa kraven på
              att Riksantikvarieämbetet handlägger sina ärendebalanser inom
              rimlig tid. I förlängningen av detta kan långa handläggningstider
              indikera att en myndighets verksamhet, organisation eller styrningen
              behöver utvecklas eller ges en mera ändamålsenlig form.
            </seg>
            <seg n="28ad07e7">
              Herr talman! En av de institutioner som drabbats värst av kulturarvsbrottsligheten
              är Svenska kyrkan. Kristna kulturskatter av närmast ofattbart
              värde har redan stulits och förts ut ur vårt land. Kyrkan har
              i dagsläget vare sig det kunnande, de resurser eller den ekonomi
              som krävs för att skydda ens de mest värdefulla kulturskatterna.
              Men man försöker. Man försöker genom att i allt högre utsträckning
              stänga och låsa kyrkorna, vilket resulterar i att de kristna kulturminnen
              som inte blir stulna eller förstörda i stället blir mindre tillgängliga
              för allmänheten.
            </seg>
            <seg n="a9299ff5">
              En del av lösningen skulle kunna vara att, i likhet med vad Sverigedemokraterna
              föreslår i motion 318, låta utreda möjligheten att i samarbete
              med kyrkan inrätta ett nationellt kyrkohistoriskt museum i likhet
              med vad som redan finns i till exempel Nederländerna. Där skulle
              kyrkans främsta kulturskatter kunna samlas och det kristna kulturarvet
              skyddas, vårdas och tillgängliggöras för allmänheten.
            </seg>
            <seg n="aedddb7e">
              Det är i alla fall klart att någonting måste hända och att staten
              måste ta ett större ansvar, för vården av det kristna kulturarvet
              är i dag sorgligt eftersatt på i stort sett alla områden från
              såväl kyrkan som staten.
            </seg>
            <seg n="df2ae320">
              Ett annat område som tyvärr också är eftersatt är vården av det
              marina kulturarvet och mer specifikt, vården av våra traditionsfartyg.
              Enligt den nuvarande kulturminnesvårdslagen ska ett vrak som förlist
              för mer än hundra år sedan betraktas som ett fast fornminne och
              har därmed ett starkt lagskydd. De fartyg som däremot har bevarats
              och stannat kvar ovanför vattenytan saknar bisarrt nog detta lagskydd.
            </seg>
            <seg n="17cd8417">
              Till skillnad från vården av de landbaserade kulturminnesbyggnationerna
              har vården av de flytande kulturbyggnationerna nästan helt och
              hållet lämpats över på ideella krafter. Tack vare att det finns
              och har funnits fantastiska eldsjälar runt om i landet har denna
              ordning fungerat någorlunda så här långt.
            </seg>
            <seg n="c142059e">
              Nu ser dock denna ordning ut att ha nått vägs ände. Den ideella
              sektorn inom den marina kulturarvsvården står inför ett generationsskifte
              som kommer att dränera verksamheten på mycket kraft. Resultatet
              kommer sannolikt att bli att fler traditionsfartyg antingen kommer
              att förfalla eller föras ut ur landet.
            </seg>
            <seg n="cf0a8350">
              I motion 324 förordar Sverigedemokraterna att staten ska ta ett
              större ansvar för det marina kulturarvet. Vi pekar bland annat
              på vårt grannland Norge, där det statliga stödet är hela 20 gånger
              större jämfört med Sverige och där man har byggt upp nationella
              fartygscentrum dit ägare av traditionsfartyg kan vända sig för
              att få hjälp med svåra reparationer och där man samlar kompetens
              och kunskap om såväl den materiella som den immateriella delen
              av det marina kulturarvet.
            </seg>
            <seg n="7b593af7">
              Herr talman! De frågor som jag har tagit upp här är bara en bråkdel
              av de förslag som vi sverigedemokrater har för att stärka vårt
              nationella immunförsvar mot faran med en smygande kollektiv minnesförlust.
              Vår uppfattning är att det behövs en rejäl ambitionshöjning på
              kulturarvsområdet och att detta är ett viktigt led i arbetet med
              att bevara den nationella gemenskap som har varit en ovärderlig
              grund för framväxten av vårt demokratiska, fredliga och framgångsrika
              samhälle.
            </seg>
            <seg n="42c4fc75">
              Jag beklagar att denna ambition inte delas av regeringen, och
              jag beklagar den idélöshet som regeringen har visat på det här
              området så här långt under mandatperioden.
            </seg>
          </u>
          <note type="speaker" n="72ad7f30">
            Anf. 139 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-1" n="9c20e5d7">
            <seg n="976ad1fe">
              Herr talman! Det var många kloka ord, Mattias. Det ska du ha
              kredd för.
            </seg>
            <seg n="2b8cd8ca">
              Men det jag blir lite nyfiken på är att vi ganska ofta i debatten
              har en diskussion om vilka som ska och vilka som inte ska. När
              vi pratar om kulturarvet vet både Mattias Karlsson och jag att
              det är influerat av en mängd olika kulturer som har gjort att
              det har vuxit fram och blivit som det har blivit.
            </seg>
            <seg n="82705855">
              Som jag sade i mitt anförande: Om vi förflyttar oss ungefär 150200
              år framåt i tiden, hur känner Mattias Karlsson det inför kulturarvets
              framväxt?
            </seg>
          </u>
          <note type="speaker" n="7c028a2e">
            Anf. 140 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-6914630a0f53044b-1" n="25896b73">
            <seg n="002aeb7d">
              Herr talman! Jag vet inte riktigt hur jag ska tolka eller besvara
              den frågan. Jag hoppas att jag inte lever om 150 år, för då är
              jag nog ganska skröplig.
            </seg>
            <seg n="86d2bab9">
              Jag hoppas att det som har bevarats inte bara är sådant som produceras
              nu och under de år som ska komma utan att väldigt mycket av det
              som funnits längre tillbaka i tiden har bevarats.
            </seg>
            <seg n="9b1af25e">
              Jag är dock lite orolig för hur det ska gå till, för jag ser
              en regering som inte har några ambitioner på området, och jag
              ser också en opposition som inte har någon särskilt offensiv politik
              när det gäller att bevara kulturarvet. Men jag hoppas att det
              kan bli ändring på det och att även de saker som vi i dag betraktar
              som kulturarv fortsätter att leva vidare så att de finns kvar
              även om 150 år.
            </seg>
          </u>
          <note type="speaker" n="1c45f1fe">
            Anf. 141 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-2" n="9c20e5d7">
            <seg n="5d603bc1">
              Herr talman! Det var härligt att höra, tycker jag, för det som
              är det intressanta just nu är att vi väl aldrig någonsin har influerats
              så mycket av olika kulturer som skapar kulturarvet framgent. Jag
              tror inte heller att jag kommer att vara verksam om 150 år, så
              det behöver vi inte diskutera.
            </seg>
            <seg n="26a1a4ac">
              Ni för ett ganska intressant resonemang om vilka som har rätt
              och vilka som inte har rätt att vara här. Ni påför ganska ofta
              i debatten att om vi inte hade den invandringspolitik som vi har
              så skulle det inte se ut på ett visst sätt. Då skulle vi kunna
              göra det ena och det andra.
            </seg>
            <seg n="11716c54">
              Men i det här fallet måste väl ändå Mattias Karlsson vara med
              på tanken att eftersom vi har en mångfald och så många som bidrar
              till att utveckla och skapa ett framväxande kulturarv så är det
              jättebra.
            </seg>
          </u>
          <note type="speaker" n="dcf4d7fb">
            Anf. 142 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-6914630a0f53044b-2" n="25896b73">
            <seg n="5ee58695">
              Herr talman! Vi influeras mycket av andra länder. Jag ser inga
              problem med det, och det har jag sagt tidigare, så länge de influenser
              som kommer är frivilliga, så länge vi tar till oss det vi vill
              ta till oss och har möjlighet att avhända oss det vi inte vill
              ta till oss.
            </seg>
            <seg n="2c05fb6c">
              Tyvärr är det inte så med det mångkulturella samhällssystem som
              Per Svedberg förespråkar. I det samhällssystemet blir vi tvungna
              att ta till oss och påverkas även av sådana kulturella influenser
              som vi inte känner passar i vårt samhälle och som vi inte vill
              ha här.
            </seg>
            <seg n="84504efc">
              Kulturarvet skapas hela tiden, säger Per Svedberg. Så är det,
              men det är inte per automatik så att vi måste ha ett mångkulturalistiskt
              samhällssystem bara för att vi har en invandring. Det finns en
              möjlighet att anpassa sig och bli en del av den svenska kulturella
              gemenskapen.
            </seg>
            <seg n="20626a4a">
              Vad den här diskussionen och striden om framtiden kommer att
              utmynna i återstår att se, men om 150 år hoppas jag att företeelser
              som tvångsäktenskap, hedersvåld och andra saker inte är en del
              av kulturarvet och att det inte är någonting som Per Svedberg
              vill se på svenska museer om 150 år .
            </seg>
          </u>
          <note type="speaker" n="16341e08">
            Anf. 143 BENGT BERG (V):
          </note>
          <u who="bengt_berg_48756a" xml:id="i-f2c9a61e2f836416-0" n="bfc3dea1">
            <seg n="671279f0">
              Herr talman! När det gäller kulturarvsfrågor är det två ord som
              osökt infinner sig: ansvar och tillgänglighet. Upp i ljuset, ut
              till folket med denna skatt och källa till kunskap om vårt förgångna,
              om samhällenas förändring, om arbete, livsmönster och traditioner!
            </seg>
            <seg n="aad8ae03">
              I dag avhandlar vi kulturarvsfrågorna, och jag vill speciellt
              yrka bifall till två av våra reservationer, nr 5, som handlar
              om fri entré på regionala museer, och nr 9, som handlar om digitaliseringen
              av värdefullt fotografiskt material i Kiruna.
            </seg>
            <seg n="99e23ef5">
              När jag ändå är inne på digitaliseringen, denna viktiga uppgift
              med att göra samlingarna tillgängliga, vill jag dela med mig av
              en stark gårdagsglädje. Jag hade nämligen lyckan att göra ett
              studiebesök på Sveriges Radios bildarkiv, som är otroligt intressant
              och som hyser inte mindre än fem miljoner originalbilder i pappersformat.
              Det är en osedvanlig bredd på dessa bilder, alltifrån skördetröskor
              i Stalins Sovjet till cirkusbröllop i Paris 1948, engelska kungahuset,
              Berlin i ruiner, svenska 50-talsidyller och Monica Zetterlund
              som sitter och tittar beundrande på Ella Fitzgerald i en sminkloge.
              Även dessa bilder digitaliseras. Ungefär 30 000 finns tillgängliga
              på nätet.
            </seg>
            <seg n="c1077c07">
              Min fråga och min farhåga gäller dock detta arkivs framtid. Utredning
              pågår nämligen och en diskussion om att arkivet ska omhändertas
              av företaget Scanpix, det vill säga hamna utanför det public service-ansvar
              som Sveriges Radio står för. Jag menar att detta vore ett tragiskt
              bidrag till den hotande glömska som tenderar att breda ut sig
              över fosterlandet.
            </seg>
            <seg n="ceb71b55">
              Herr talman! Mellan de virtuella världarna öppnar sig hela tiden
              nya möjligheter. Jag tycker också att man kan betrakta arkeologin
              som ett nyttigt redskap, denna historiens backspegel med vars
              hjälp vi kan vinna kunskap och insikt om gångna generationers
              liv och leverne. Kulturarvet spelar en mycket viktig roll för
              ett hållbart samhälle och pekar i den meningen framåt i ett viktigt
              medborgarperspektiv, ett arv som ska vårdas och omhändertas, ansvaras
              för men också användas för allas vårt gemensamma bästa. Det krävs
              med andra ord ett folkligt, uthålligt engagemang i kulturarvsfrågan
              och därtill en nära kontakt med forskningen och kulturinstitutionerna.
            </seg>
            <seg n="c51d5fde">
              Naturvården och kulturmiljövården är som jag ser det två sidor
              av samma mynt. Kulturlivet betyder också mycket genom sina inte
              mätbara värden, men ändå viktiga värden som kulturell identitet
              och lokal självkänsla, betydelsefulla också för en hållbar, grön
              framtid.
            </seg>
            <seg n="b9796e7b">
              Herr talman! Min egen bakgrund är förankrad i norra Värmland,
              i gränslandet mellan den uppodlade leende Fryksdalen, omsjungen
              av Selma Lagerlöf i Gösta Berlings saga , och den lite mer mörka
              vildmarken dit finska invandrare från Savolax kom för att bygga
              sig liv och framtid. De svedjade skog, sådde råg och födde sina
              barn i bastun. Bastun var det första som byggdes.
            </seg>
            <seg n="b6fc00b6">
              Jag vill passa på tillfället att förmedla fyra rader av en bygdediktare
              som skrev på sin nordvärmländska dialekt.
            </seg>
            <seg n="9442e530">
              Dessa bygder och skogar var förr befolkade på ett helt annat
              sätt än de är i dag. Men genom arkeologiska utgrävningar kan vi
              få väldigt mycket kunskap om den fascinerande berättelse som finns
              också i denna karga trakt. Det som i dag med fog kan kallas glesbygd
              var några generationer tillbaka väldigt livaktiga bygder. Man
              levde sina egna liv genom självförsörjning, utan att märkas så
              mycket i de stora sammanhangen.
            </seg>
            <seg n="30ddc624">
              Historiens rötter ligger djupare än man kan tro. Långt innan
              finnarna kom på 1600-talet, så långt tillbaka som till den yngre
              stenåldern finns lämningar bevarade. En storhetstid för norra
              Värmland brukar man räkna mellan 900- och 1100-talen.
            </seg>
            <seg n="03aa4bd9">
              Herr talman! Att på ett varsamt och kunnigt sätt hantera denna
              naturgåva och detta kulturarv har verkligen gjorts i norra Värmland.
              Utmarksmuseet, som från början hette Jakt- och fiskemuseet, fick
              ett komplement genom en fantastisk bildvävnad, en sorts textil
              roadmovie, på 40 meter som handlar om pilgrimsvandringen från
              Vänerlandet upp till Nidaros i Norge.
            </seg>
            <seg n="123513dd">
              Man satte också i gång en säter, Ransbysätern, dit folk kan komma
              för att andas frisk luft och för att få en liten aning om hur
              livet en gång levdes mellan Värmlands blånande berg och vajande
              granskog.
            </seg>
            <seg n="c9f51d79">
              Ett studium av gångna tiders livsvillkor säger oss också att
              folk i Värmland var mångsysselsatta, att man såg det som någonting
              positivt att vara arbetsmänniskor och att man genom sitt arbete
              och genom råvarorna skogen, järnet, vattenkraften och dessutom
              den egna arbetskraften var med och formade det som i dag är Sverige,
              vårt gemensamma fina folkhem.
            </seg>
            <seg n="63f1f4b9">
              Detta vill jag påminna om nu när andra tider råder, nu när landsbygden
              och skogslandet betraktas som en tärande del, när vi som bor i
              det inre stödområdet alltför ofta känner att vi står med mössan
              i handen vi som var med om att bygga upp det här landet en gång
              i världen. Allt detta riskerar att falla i glömska, och just den
              arkeologiska forskningen kan motverka detta. Den är det nödvändiga
              verktyget för insikt och förståelse, liksom ett lokalt engagemang
              och ett folkligt deltagande.
            </seg>
            <seg n="97694f9b">
              Kulturarvet, herr talman, kan främja det sociala kapitalet, stimulera
              till mötesplatser och upplevelser, skapande av alternativ produktion,
              deltagande och ansvarstagande. Allt är viktigt för oss som vill
              satsa på en hållbar framtid.
            </seg>
          </u>
          <note type="speaker" n="344d4201">
            Anf. 144 PEDER WACHTMEISTER (M):
          </note>
          <u who="unknown" xml:id="i-1370d85f943795be-36" n="16685fa2">
            <seg n="e025750e">
              Herr talman! Vi verkar alla vara rörande överens om att kulturarvet
              och kulturmiljön är något väldigt viktigt. Det är väl inte så
              konstigt. Det finns väl ingen invånare i vårt land som inte tycker
              att den frågan är viktig. Med det vill jag börja med att yrka
              bifall till förslaget i utskottets betänkande och avslag på samtliga
              motioner.
            </seg>
            <seg n="a443cac3">
              Det känns, som någon nämnde här, konstigt att yrka avslag på
              alla motioner när vi ändå kanske tycker samma sak. Men vi vet
              ju att vissa saker är på gång med utredningar och annat som kommer
              fram så småningom. Det finns därför ingen anledning att godkänna
              motionerna i dag.
            </seg>
            <seg n="9747ca4f">
              I årets budget står som målsättning för vårt engagemang för kulturarvet
            </seg>
            <seg n="1ace972d">
              Jag fick fundera ett tag på vad man menade med den sista meningen.
              En del av kulturutskottet fick resa till Japan. Vi var i Kyoto
              och fick lära oss en mångtusenårig tradition, nämligen hur de
              lagade te. Vi kanske inte respekterar den traditionen lika djupt
              som vi gör med andra traditioner, men vi förstod att i andra länder
              är vissa saker mycket viktiga.
            </seg>
            <seg n="db98bc59">
              Per Svedberg började som alla socialdemokrater gör i alla debatter,
              nämligen med att säga att regeringen gör ingenting. Vad sker då
              med de 925 miljonerna i budgeten? Riksantikvarien får 225 miljoner,
              kulturmiljövården får 200 miljoner och kyrkan får 460 miljoner.
              Det låter mycket. Samtidigt kan vi sätta det i relation till huset
              på andra sidan vattnet, Riksarkivet, som renoverades för 200 miljoner.
              Det är en enda byggnad. Jag kan hålla med om att det behövs mycket
              mer pengar för att klara kulturarvet, men samtidigt kommer samhället
              aldrig att klara kulturarvet självt. Samhället kan stödja och
              uppmuntra, men alla goda initiativ ute i Svea rike måste komma
              från annat håll. Om samhället skulle ta hand om allt skulle det
              bli en orimlig kostnad.
            </seg>
            <seg n="d49b950d">
              Per Svedberg tog upp frågan om fornfynd. Jag har aldrig funderat
              så mycket på frågan. Jag har ett antal stenyxor som ligger hemma.
              De hittades någon gång på 40-talet, och de ligger på den öppna
              spisen. I dag hade man kanske blivit polisanmäld om man inte hade
              lämnat in dem. Av förslaget i betänkandet framgår att Riksantikvarieämbetet
              har ett uppdrag. Dessutom ses lagstiftningen över.
            </seg>
            <seg n="be52913a">
              Frågan om fri entré återkommer ofta. Resultatet av indragningen
              av den fria entrén var en ökning av antalet besökande på museerna.
              Det gäller kanske inte de små museerna ute i glesbygden, men för
              de större museerna där det finns stort intresse för deras utställningar
              ökar besöken betydligt mer än tidigare.
            </seg>
            <seg n="72ea47a1">
              Mattias Karlsson tog upp frågan om det marina arvet. Det är inte
              så lätt att bygga museer för alla båtar. Nu ska Marinmuseum i
              Karlskrona bygga en hall för ubåtarna. En stor del kommer att
              investeras där. Så småningom kommer både Kronan och andra båtar
              att få möjlighet till tak över huvudet.
            </seg>
            <seg n="c165798c">
              Bengt Berg diskuterade lokala museer. Det finns exempel på mycket
              gamla och lokala museer, men det finns även exempel på nya och
              lokala museer. I Nyköping finns ett lokalt museum. Man har med
              hjälp av frivilliga krafter byggt ett flygmuseum på den gamla
              flygflottiljen. Det finns inga statliga pengar utan det är bara
              med egna händer som det har byggts upp, vilket är fantastiskt.
            </seg>
            <seg n="dabb9720">
              Det kanske saknas vissa delar i betänkandet, till exempel den
              pågående översynen av lagstiftningen som ska läggas fram i maj.
              Vi avvaktar tills den kommer för att få veta var den landar någonstans
              i fråga om de nationella målen på kulturmiljöområdet.
            </seg>
            <seg n="97f8798b">
              Jag vill kommentera Irene Oskarssons motion om kulturarvet vad
              gäller kulturbyggnader på landsbygden. Man kan inte dra alla över
              en kam, utan man måste ta hänsyn till möjligheterna att ta hand
              om dessa byggnader på landsbygden. Själv har jag varit engagerad
              i dessa frågor under ett tiotal år som ordförande i en organisation
              för kulturmiljö och kulturbyggnader. Man skulle vilja ha en morot
              för att uppmuntra de insatser som görs, inte hindra. Det finns
              flera sätt att göra förändringar. Vi kan återkomma till det.
            </seg>
            <seg n="bd284c27">
              Låt mig gå över till behandlingen av Nationalmuseum. Jag är delvis
              bekymrad även i den frågan. Det hela kommer att delas upp i två
              etapper. Nu kommer museet att krocka lite grann med Nobelmuseet,
              som ska hamna på tomten bakom. Innan man är helt övertygad om
              var Nationalmuseum ska placeras inför etapp 2 borde man kanske
              inte gå fram så fort med Nobelmuseet, som vi i och för sig betalar
              11 miljoner kronor om året för för att ligga i Gamla stan. Nobelmuseet
              kan ju flyttas över till Riksarkivet, som redan står där och som
              det har investerats 200 miljoner i. Det är inte så långt att flytta.
              Men Helsingforss stad och Nationalmuseum var inte helt överens
              förstod vi när vi fick redovisningen i utskottet.
            </seg>
            <seg n="e27fc4ba">
              Jag kan inte låta bli att även ta upp Sverigedemokraternas motion
              om ålagille och världsarv. Jag har faktiskt själv varit med om
              ett ålagille för rätt många år sedan någonstans norr om Simrishamn.
              Man skulle med naken överkropp fånga ål i en tunna. Tanken då
              att ålagillet skulle vara en världsarvsfråga var rätt fjärran.
              Det är den väl fortfarande.
            </seg>
            <seg n="31085ef9">
              Sverigedemokraterna har ett särskilt yttrande där de föreslår
              att en kulturarvsfond ska inrättas. Det finns en stiftelseutredning,
              och det skulle vara bra om den lades fram någon gång. Kultur är
              inte skattebefriat. I de fall stiftelser skänker pengar till kulturaktiviteter
              är kultur inte med på listan över skattebefriade aktiviteter.
              Om utredningen lades fram skulle det underlätta att få mer pengar
              till kulturen även från privata intressenter.
            </seg>
            <seg n="a5ebc1ab">
              Sedan har vi Kulturarvslyftet. Jag kan hålla med om att det är
              trögt i dörren. Få har fått information. Där måste man öka tempot.
            </seg>
          </u>
          <note type="speaker" n="056aea12">
            Anf. 145 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-6914630a0f53044b-3" n="25896b73">
            <seg n="451f669d">
              Herr talman! Det finns mycket att säga om det Peder Wachtmeister
              nyss framförde. Jag skulle kunna tala i flera timmar om de ämnen
              och kommentarer Peder gjorde. Men jag tänkte hålla mig till motionen
              om kulturarvsbrott.
            </seg>
            <seg n="f8cdc6dc">
              Peder sade inledningsvis att det finns frågor där motionärer
              och utskottsmajoritet är helt överens, men det finns ingen anledning
              att skynda på och det finns ingen anledning att bifalla motioner
              där det finns utredningar som väntar.
            </seg>
            <seg n="054ee55d">
              Jag förstår faktiskt inte riktigt den utgångspunkten i fallet
              med motionen om kulturarvsbrott. Det kan finnas en poäng i att
              vänta in utredningar om man känner att man inte har problembilden
              klar för sig eller om det kan finnas ytterligare information som
              kan ha avgörande betydelse för hur man kommer att ställa sig till
              slut. Här har ni deklarerat att ni instämmer fullständigt i problembilden.
              Riksantikvarieämbetet och Brottsförebyggande rådet har konstaterat
              att kulturarvsbrott är ett stort problem som ökar. En av de viktigaste
              åtgärderna att vidta för att komma till rätta med brottsligheten
              är att skärpa straffen och förlänga preskriptionstiden.
            </seg>
            <seg n="58472024">
              Huruvida det finns en utredning som väntar eller inte är oklart.
              Det står i betänkandet att kulturministern överväger om hon ska
              vidta några åtgärder eller initiera en översyn. Jag kan inte se
              varför man inte här och nu kan bifalla motionen, speciellt eftersom
              det finns en tidsaspekt i det hela. Det försvinner kontinuerligt
              värdefulla kulturskatter från vårt land. Att stoppa detta måste
              vara en prioriterad fråga, så fort som möjligt så att inte fler
              föremål försvinner från vårt land för all framtid. Det måste vara
              en prioriterad fråga.
            </seg>
            <seg n="99454b68">
              Varför kan Peder Wachtmeister och Moderaterna inte bifalla motionen
              när vi är helt överens och ni redan har gjort en problembeskrivning
              och analys av situationen?
            </seg>
          </u>
          <note type="speaker" n="ee7fbd2c">
            Anf. 146 PEDER WACHTMEISTER (M) replik:
          </note>
          <u who="unknown" xml:id="i-1370d85f943795be-37" n="16685fa2">
            <seg n="85953041">
              Herr talman! Det är på det viset att departementet har frågan
              och arbetar vidare med den. Riksantikvarieämbetet har ett uppdrag
              under 2012 för att komma fram med olika förslag om att garantera
              det här. Sedan vet vi att i till exempel kyrkornas fall är det
              en väldigt dyrbar process att sätta in larm i alla svenska kyrkor.
              Därför har man kanske försökt plocka undan värdefulla föremål,
              vilket i och för sig också är tråkigt.
            </seg>
            <seg n="e145fea3">
              Motivet för Moderaterna att inte säga ja till motionen är att
              vi vill ha lite mer kött på benen innan vi tar fram ett förslag
              på hur man ska hantera de här frågorna.
            </seg>
          </u>
          <note type="speaker" n="b11e98f5">
            Anf. 147 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-6914630a0f53044b-4" n="25896b73">
            <seg n="417eccba">
              Herr talman! Men det jag talar om är specifikt att skärpa straffen
              och förlänga preskriptionstiden. Där har ni redan gjort ett ställningstagande.
              Ni säger att det behövs, att det är viktigt och att vi måste göra
              det. Riksantikvarieämbetet och Brottsförebyggande rådet säger
              exakt samma sak. Vad är det ni ska vänta på? Jag förstår inte
              det. Jag tycker att det är ett oansvarigt hanterande.
            </seg>
            <seg n="0f8a2a1a">
              Jag menar också att det tyvärr nog är ett tecken på hur regeringen
              ser på kulturarvsfrågorna. Man behandlar kulturarvsfrågorna med
              nonchalans och ointresse. Det återspeglar sig i alltifrån denna
              fråga till hur man har behandlat Kulturarvslyftet och många andra
              frågor. Jag beklagar det. Men det är kanske samtidigt inte så
              förvånande när vi har en moderat statsminister, en moderat kulturminister
              och moderata ledamöter i kulturutskottet som offentligt har uttalat
              att man ser det svenska som endast barbari.
            </seg>
          </u>
          <note type="speaker" n="3a5a0848">
            Anf. 148 PEDER WACHTMEISTER (M) replik:
          </note>
          <u who="unknown" xml:id="i-1370d85f943795be-38" n="16685fa2">
            <seg n="26f2eb5e">
              Herr talman! Det är alltid lätt att kritisera, men det är svårare
              att komma med egna förslag. Kulturarvslyftet uppfattas som väldigt
              positivt av många. Sedan tar det ett tag innan det kommer i gång.
              Så är det med alla sådana här nya innovationer, som man får kalla
              det eftersom det är en nyhet.
            </seg>
            <seg n="b91f7af5">
              Jag vill påstå att man väldigt aktivt följer det här. Det ingår
              dessutom att skaffa fler jobb för fler människor, och det finns
              ingenting negativt i det.
            </seg>
          </u>
          <note type="speaker" n="a3ee0a4f">
            Anf. 149 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-3" n="9c20e5d7">
            <seg n="c3f814e9">
              Herr talman! Ja, Peder, du är en behaglig herre. Fast jag måste
              nog rätta dig på en punkt. När fri entré-reformen avskaffades
              sjönk besökstalen dramatiskt. Sedan har de stigit. Så var det.
              Det var inte så att man utgick från den punkt då man avskaffade
              den och det sakta gick uppåt, utan det var en dramatisk sänkning
              och i vissa fall nästan katastrof i besökstal. Jag tror att vi
              kan vara överens om att rätta till historieskrivningen en smula.
            </seg>
            <seg n="5614a4cf">
              Vi var ganska överens om Kulturarvslyftet, effekterna och tempot,
              och då blir i konsekvensens namn frågan: Vad tänker ni göra åt
              det?
            </seg>
          </u>
          <note type="speaker" n="c985321b">
            Anf. 150 PEDER WACHTMEISTER (M) replik:
          </note>
          <u who="unknown" xml:id="i-1370d85f943795be-39" n="16685fa2">
            <seg n="2d29261c">
              Herr talman! Det är svårt att tolka besökssiffror. Det nya fotomuseet
              på Söder, nere vid hamnen, gick på Moderna museets siffror när
              de skulle starta sitt museum. Moderna museet hade då 550 000 besökare,
              och de sade att fotomuseet säkert kommer att ha hälften. Det visade
              sig att Moderna museet även mätte personalen som gick ut och rökte.
              Alla som gick fram och tillbaka i dörren mättes. Det är ingenting
              som jag har hittat på, utan jag har fått informationen av dem
              som driver fotomuseet.
            </seg>
            <seg n="acaa0f87">
              Därför tycker jag att det är lättare att tolka besökssiffrorna
              om man får betala en peng. Då går det att registrera varje betalande.
              Det är möjligt att det dippade då, men kanske alla de som gick
              in på museet med barnvagn försvann när de blev tvungna att betala.
              Jag tror att det är positivt att man får betala en peng när man
              går in och på det sättet känner ett visst ansvar.
            </seg>
          </u>
          <note type="speaker" n="f4a1d49b">
            Anf. 151 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-4" n="9c20e5d7">
            <seg n="05f8deaa">
              Herr talman! Det var ju inte bara det att det dippade lite grann,
              utan det var ett tapp på drygt 40 procent. Det var förmodligen
              fler än de som gick ut och rökte.
            </seg>
            <seg n="53fa1951">
              Då går jag till fråga nr 2, Kulturarvslyftet och tempot: Hur
              tänker majoriteten försöka styra upp det här så att effekterna
              blir så positiva som de skulle kunna bli? Jag måste vara ärlig
              och ge en eloge för det: Det här är bra och viktigt. Men desto
              mer problematiskt blir det att det inte utnyttjas. Det måste bero
              på någonting. Hur tänker ni framgent vad gäller kulturarvslyftspengarna?
            </seg>
          </u>
          <note type="speaker" n="470b2f8c">
            Anf. 152 PEDER WACHTMEISTER (M) replik:
          </note>
          <u who="unknown" xml:id="i-1370d85f943795be-40" n="16685fa2">
            <seg n="712c1786">
              Herr talman! Det finns ett bekymmer. I fredags var jag i Sörmland
              och tittade på ett antal olika kulturbyggnader, och där var det
              ingen som kände till Kulturarvslyftet. För det första måste man
              gå ut med mycket mer information. För det andra måste man informera
              Riksantikvarieämbetet om hur de hanterar de här frågorna för att
              få ut information snabbare. Det finns ju länsmuseer som har jobbat
              med frågorna, även länsstyrelser, och man kunde hantera de människorna
              på ett bättre sätt. Om människor som vårdar en kulturbyggnad inte
              vet om att det finns är det ett problem det håller jag med om.
            </seg>
          </u>
          <note type="speaker" n="85f6ba34">
            Anf. 153 ANNA STEELE (FP):
          </note>
          <u who="unknown" xml:id="i-e1ae2c91f924fdfa-1" n="16685fa2">
            <seg n="69f0eec3">
              Herr talman! Kulturarvsfrågor jag skulle tro att det låter ganska
              tråkigt för de flesta, lite dammigt och instängt eller kanske
              jordigt, med skelettdelar och gamla mynt, eller kanske fäbodar,
              knätofsar eller samiska. Hur kul eller intressant skulle det kunna
              vara? Möjligen skulle det kunna finnas en och annan som börjar
              tänka på hur vi i Sverige har en historia där vi bland annat mätte
              skallar på samer och tvångssteriliserade romer. Den bakgrunden
              har vi också, tyvärr.
            </seg>
            <seg n="1b1b3cc0">
              En otrevlig bakgrund verkar dock inte bekomma Sverigedemokraterna,
              som vill att det ska genomföras återkommande nationella informationskampanjer
              i skolorna om kommunismens och nationalsocialismens brott mot
              mänskligheten.
            </seg>
            <seg n="f7ee674a">
              För min egen del finge det gärna genomföras informationskampanjer
              varje dag i dessa ämnen i skolorna. Nu är det ju så att skolorna
              har historia på schemat, och där ingår att läsa om kommunism och
              nationalsocialism. Vad som inte ingår på schemat är att läsa om
              att Sverigedemokraterna har sitt ursprung i nationalsocialismen.
              Den motionen finner jag därför ganska märklig man skulle till
              och med kunna kalla den ett självmål.
            </seg>
            <seg n="8d32ea4b">
              Sedan har vi en annan motion som vill att uppdraget om att upplysa
              om kommunismens brott, som Forum för levande historia har, ska
              tas bort. Det märkliga med den motionen är förstås, förutom det
              märkliga att man inte vill att det ska upplysas om kommunismens
              gigantiska brott mot mänskligheten, att den inte är skriven av
              en vänsterpartist. Då hade jag inte varit särskilt förvånad. Nej,
              den är skriven av en socialdemokrat. Nå. Jag tycker att uppdraget
              som Forum för levande historia har är bra och att inget i det
              behöver tas bort.
            </seg>
            <seg n="c5547667">
              Jag skulle vilja tala mer om kulturarv, det som syftar på allt
              ifrån byggnader till artefakter, lika med konstgjorda föremål,
              till små smycken och mynt, bara som några exempel. Det är de saker
              som arkeologer med oändligt tålamod och allra största försiktighet
              tar fram ur jorden där de har legat gömda sedan urminnes tider
              emellanåt. Ibland kan de ha legat bara några århundraden.
            </seg>
            <seg n="0148a6ea">
              Det är de saker som bevaras på våra museer och andra institutioner,
              de saker som det forskas om eller som förevisas för oss alla.
              Det är saker som restaureras, rengörs eller lagas, som till exempel
              inredningar eller tavlor. Vidden på detta är enorm eftersom det
              handlar om hur människor levde förr, och då ingår både vardagsprylar
              som bestick och hygienartiklar till intrikata mojänger eller fina
              smycken.
            </seg>
          </u>
          <note n="a61aeb6d">
            Kulturarv är också folkmusik, sånger, berättelser Imse vimse
            spindel och Bockarna Bruse .
          </note>
          <u who="unknown" xml:id="i-9b128d33987edcd7-1" n="16685fa2">
            <seg n="04bfd97c">
              Människor har inte förändrats så mycket under århundradena. Vi
              har alltid behövt äta och ta hand om våra kroppar. Vi har alltid
              velat bli roade, alltid varit på resande fot, bedrivit handel
              och jordbruk, alltid fått barn eller blivit sjuka och alltid krigat,
              blivit gamla och dött. Det som ändrats är ju medellivslängden
              och hur vi gjort alla de där sakerna, genomlidit dem eller blivit
              roade. Det är mycket intressant att blicka bakåt för att förstå
              oss själva och då kunna blicka framåt med nya ögon.
            </seg>
            <seg n="2320ae87">
              Alla dessa otaliga saker som finns över hela vårt land på olika
              håll görs nu mer och mer tillgängliga via nätet till en enorm
              skara människor, ja, så stor att den inte skulle få plats i de
              flesta byggnader där tingen förvaras. Förutom att vi i Sverige
              kan titta på saker som finns här kan människor i andra länder
              också titta på dem.
            </seg>
            <seg n="b9891362">
              Dessa skatter, som ger oss en större förståelse om oss själva,
              kan alltså hela världen ta del av. Och vi kan göra likadant med
              andra länders föremål, alltså titta på dem på nätet.
            </seg>
            <seg n="42c68461">
              Det är klart att detta att se saker IRL in real life, datasfärens
              uttryck för i verkliga livet är den ultimata upplevelsen. Att
              få se mumier på plats i Egypten eller målningar på plats i taket
              på Sixtinska kapellet i Italien är förstås häftigt. Att känna
              dofter och se saker i sitt rätta sammanhang går inte att överträffa.
            </seg>
            <seg n="ed9d15ee">
              Å andra sidan: Om man aldrig någonsin kommer att resa till de
              länder och platser där det man vill se finns, då är nätet helt
              oslagbart. Det går på ögonblicket att se det man vill se. Det
              är extremt billigt. Dessutom får man ofta hela föremålets historik
              presenterad för sig och extra kuriosa också, vilket man oftast
              inte får IRL.
            </seg>
            <seg n="10150562">
              Riksantikvarieämbetet ansvarar för dessa frågor och har till
              uppdrag att föra över så mycket som möjligt till nätet. Det har
              gjorts och görs ett formidabelt arbete och kommer att behöva göras
              mer. Den som bara har tillgång till en dator och uppkoppling har
              hela världen vid sina fingertoppar. Det tycker jag är väldigt
              häftigt.
            </seg>
            <seg n="7d4ad1d2">
              Jag ska säga att Folkpartiet verkar för fri entré på statliga
              museer. I förlängningen borde även regionala museer kunna tas
              med i den tanken, tycker jag.
            </seg>
            <seg n="2ed48ce8">
              Härmed ber jag att få yrka bifall till utskottets förslag och
              avslag på samtliga motioner.
            </seg>
          </u>
          <note type="speaker" n="79c263a5">
            Anf. 154 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-5" n="9c20e5d7">
            <seg n="dc903f8f">
              Herr talman! Nu fick jag nästan svar på en fråga. Jag tänkte
              prata lite om fri entré på museer. Du kan få möjlighet att utveckla
              det lite mer, Anna.
            </seg>
            <seg n="59ebef89">
              De effekter som man fick ut av reformen med fri entré var att
              man breddade gruppen som tog sig till och fick se delar av kulturarvet.
              Hur känns det nu, när resonemanget mer är Jo, men det är nog bra
              om du betalar? Känns det inte lite märkligt för dig, Anna?
            </seg>
          </u>
          <note type="speaker" n="09ddada7">
            Anf. 155 ANNA STEELE (FP) replik:
          </note>
          <u who="unknown" xml:id="i-1370d85f943795be-41" n="16685fa2">
            <seg n="822c0954">
              Herr talman! Det känns inte märkligt för mig personligen eftersom
              jag aldrig har varit med om att fatta några av de besluten. Däremot
              kan jag tycka och har tyckt hela tiden att det ska vara fri entré
              på museer som är statligt ägda. De är till för alla, precis som
              biblioteken. Jag tycker verkligen att man kan se en förändring
              i besöksbilden.
            </seg>
            <seg n="4782d256">
              För mig känns det inte som att jag kan stå här och säga att det
              blir fler besökare därför att man tar betalt det kan jag inte
              säga.
            </seg>
            <seg n="d9f31696">
              Sedan kanske du vill fråga mig, eftersom vi sitter med i Alliansen,
              varför detta inte har genomförts. Det handlar om att vi är fyra
              partier och måste arbeta med detta. Det är dessutom inte en budgetfråga,
              så jag kan inte säga nu att vi går med på ert motionsförslag.
            </seg>
          </u>
          <note type="speaker" n="08410649">
            Anf. 156 PER SVEDBERG (S) replik:
          </note>
          <u who="per_svedberg_b73356" xml:id="i-7c02df4ade2d3768-6" n="9c20e5d7">
            <seg n="81331042">
              Herr talman! Jag förstår situationen. Däremot skulle vi kunna
              vara lite filosofiska i fråga om tankarna kring effekterna av
              fri entré. Jag tror att vi är ganska överens om det.
            </seg>
            <seg n="8be8bf01">
              I takt med att vi får ett samhälle som vi drar isär en smula
              inkomstklyftorna ökar och så vidare blir den här typen av reformer
              otroligt viktig för att dra ihop och förena.
            </seg>
            <seg n="5ad2c969">
              Hur reflekterar Anna kring det? Den politik som bedrivs i dag
              gynnar ju inte på något sätt dem som har det sämst ställt att
              komma i åtnjutande av vår kultur.
            </seg>
            <seg n="64791184">
              Kan du utveckla Folkpartiets hållning om detta att bygga broar
              mellan grupper, folk med inkomstskillnader och olika folkslag?
            </seg>
          </u>
          <note type="speaker" n="7031f3a1">
            Anf. 157 ANNA STEELE (FP) replik:
          </note>
          <u who="unknown" xml:id="i-1370d85f943795be-42" n="16685fa2">
            <seg n="2cefe5d2">
              Herr talman! Jag tycker att Per Svedberg slår in en öppen dörr.
              Jag har just sagt att alla partier inom Alliansen kanske inte
              har precis samma förhållningssätt.
            </seg>
            <seg n="ce268314">
              Jag tycker att du och jag är väldigt överens. Jag tycker absolut,
              som jag sade förut, att de statliga museerna verkligen borde ha
              fri entré, och vi verkar för det. Det är väldigt viktigt för alla
              människor i vårt land att ha tillgång till dessa olika museer
              där alla dessa föremål finns, där vårt kulturarv finns presenterat.
              Det ska vara lätt för alla att se.
            </seg>
          </u>
          <note type="speaker" n="851914c2">
            Anf. 158 PER LODENIUS (C):
          </note>
          <u who="per_lodenius_87c57d" xml:id="i-ef0924ef11f1c8b1-0" n="c31a2655">
            <seg n="a40d2d32">
              Herr talman! Kulturarvets område är mycket brett, som många före
              mig i talarstolen har påpekat. Jag tänkte koncentrera mitt anförande
              något men vill samtidigt betona att många andra delar av kulturarvsområdet
              som jag inte kommer att ta upp i det här anförandet självklart
              också är viktiga.
            </seg>
            <seg n="37502bfe">
              Under det senaste årtusendet har ett kulturarv i form av kyrkobyggnader
              och kyrkomiljöer byggts upp i Sverige. Det handlar om ett i allra
              högsta grad levande kulturarv, eftersom det fortfarande används.
              Jag tänker då inte minst vid alla högtider under året men också
              som konsertlokaler och som besöksmål för turister. För många av
              oss är också kyrkobyggnaden en viktig plats i både glädje och
              sorg. De allra flesta av oss har ju något slags personlig relation
              till just en kyrkobyggnad.
            </seg>
            <seg n="f720d482">
              Kyrkorna och byggnaderna som hör till kyrkorna är också en källa
              till kunskap om vår gemensamma historia, hur vi levde och hur
              Sverige befolkades av hantverkare och andra yrkesmänniskor från
              olika delar av vår värld. Det var de som hjälpte till att bygga
              vårt land och då också våra kyrkor.
            </seg>
            <seg n="ebc00aea">
              I många kyrkor finns också bevis för Sveriges lite mer våldsamma
              historia, från den tid då vi var en krigförande nation. Det kan
              vi se genom de utsmyckningar som finns i många kyrkor som är krigsbyten
              från dessa år.
            </seg>
            <seg n="5b027859">
              Att bevara och hålla kyrkorna öppna denna del av vårt kulturarv
              är en angelägenhet för Centerpartiet. Många centerpartister är
              också engagerade, både lokalt och regionalt, i att bevara och
              utveckla den svenska kyrkan och då också kyrkobyggnaderna.
            </seg>
            <seg n="c0225b5e">
              Centerpartiet medverkade till att förändra relationerna mellan
              Svenska kyrkan och staten. Men vi har samtidigt framhärdat i att
              staten måste vara med och ta ansvar för att det gemensamma kulturarv
              som Svenska kyrkans byggnader representerar ska bevaras och också
              vara tillgängligt för alla.
            </seg>
            <seg n="7a1a7deb">
              Staten bidrar till bevarandet och upprustningen av detta kulturarv
              med en årlig kyrkoantikvarisk ersättning. År 2009 fattade också
              riksdagen beslut om att staten ska ta ett fortsatt ansvar med
              en årlig kyrkoantikvarisk ersättning som jag i dag tror omfattar
              460 miljoner kronor, årligen återkommande.
            </seg>
            <seg n="8c284a6d">
              Det var ett viktigt beslut som Centerpartiet arbetade för, då
              den kyrkoantikvariska ersättningen är av stor betydelse just för
              att bevara en stor del av vårt kulturarv.
            </seg>
            <seg n="cb28ba22">
              Samtidigt med tanke på Sverigedemokraternas motion och reservation
              i betänkandet vill jag lyfta fram det uppdrag Historiska museet
              har och det arbete museet gör för att bevara och synliggöra svensk
              kyrkohistoria. Bland annat har man i museet en utställning med
              rikt utsmyckade altarskåp. Där kan man också lära sig att berättelserna
              på altarskåpen med sina bilder och skulpturer var medeltidens
              sätt att sprida Bibelns texter, då de flesta som bodde i Sverige
              under denna tid inte kunde läsa.
            </seg>
            <seg n="3bd8edc8">
              Herr talman! Det är viktigt att vårt rika kulturarv är tillgängligt
              för alla. Det kan ske genom digitalisering, och det kan ske genom
              ordentlig skyltning av besöksmål, så att besökare lättare kan
              hitta. Det finns många olika sätt. Det kan handla om att man kanske
              kan göra ett spontant, oplanerat besök när nyfikenheten tar överhanden
              när man råkar passera en skylt som pekar ut ett intressant kulturarv
              eller hittar något spännande på nätet. Men då är det också viktigt
              att vårt kulturarv så långt det är möjligt är fysiskt tillgängligt
              för alla, också för personer som har funktionsnedsättning.
            </seg>
            <seg n="0cacd9bc">
              Jag är just nu ute på en turné i vårt land. Det är en kulturtillgänglighetsturné.
              Till min hjälp har jag lokalt förankrade centerpartister och lokala
              kulturarbetare.
            </seg>
            <seg n="40afafca">
              Vad jag letar efter runt om i Sverige är hur man kan göra kulturen
              tillgänglig. Det handlar om den geografiska tillgängligheten.
              Var i landet, i regionen, i kommunen är det man erbjuder kultur?
              Det handlar om den socioekonomiska tillgängligheten. För vem har
              man kulturen? Vem tar del av kulturutbudet? Och det handlar om
              tillgängligheten för den som har funktionsnedsättning. Jag får
              se många exempel på hur man aktivt jobbar med att tillgängliggöra
              till exempel våra kulturarv runt om i vårt land.
            </seg>
            <seg n="4153e6cf">
              Vad det ytterst handlar om är att man vill visa upp och sprida
              det kulturarv som man så stolt vårdar. Och då vill man också självfallet
              att så många som möjligt ska kunna ta del av detta, oberoende
              av varifrån de kommer eller vilka fysiska förutsättningar de har.
              Det finns en vilja att möta dessa frågor, att vara tillgänglig
              för alla och att också möta nya grupper. Men det finns inte alltid
              en kunskap om hur man på bästa sätt ska kunna gå till väga för
              att just tillgängliggöra sitt kulturarv.
            </seg>
            <seg n="5b2b1dce">
              Det är därför viktigt att vi fortsätter att lyfta fram frågan
              om allas möjlighet att ta del av våra kulturarv och också visar
              på goda exempel som är värda att sprida, för det finns gott om
              goda exempel i vårt land, det kan jag berätta. Vi måste låta våra
              kulturarv bli tillgängliga på många olika sätt så att alla får
              en möjlighet att ta del av dem oberoende av varifrån vi kommer,
              var vi bor eller vilka fysiska förutsättningar vi har.
            </seg>
            <seg n="4b47f267">
              Herr talman! Med det vill jag yrka bifall till förslaget i utskottets
              betänkande och avslag på motionerna.
            </seg>
          </u>
          <note type="speaker" n="5185c4dc">
            Anf. 159 BENGT BERG (V) replik:
          </note>
          <u who="bengt_berg_48756a" xml:id="i-f2c9a61e2f836416-1" n="bfc3dea1">
            <seg n="c6846394">
              Herr talman! Värderade kollegan Per Lodenius! Det var många vällovliga
              tankar som framfördes när det gäller tillgänglighet och allas
              delaktighet i kulturarvet.
            </seg>
            <seg n="cecfae67">
              När vi hörde Peder Wachtmeister förut tyckte jag mig förnimma
              en liten irritation över långsamheten hos Kulturarvslyftet. Det
              går helt enkelt långsamt. I och med att projektet bara ska pågå
              i tre år kan inte startsträckan vara hur lång som helst. Det fanns
              också vissa betänkligheter från kritiker om hur det hela var uppbyggt.
              Personalen som ska utföra de här noggranna uppgifterna ska läras
              upp. Om jag har förstått det hela rätt byts dessa personer ut
              efter ett år, och då kommer det nya. Då kan man ju tänka sig att
              det blir en lång startsträcka igen.
            </seg>
            <seg n="9e9e5e25">
              Jag undrar hur Per Lodenius ser på att Kulturarvslyftet framskrider
              i ultrarapid och kanske inte får den maximala effekten.
            </seg>
          </u>
          <note type="speaker" n="b845c74e">
            Anf. 160 PER LODENIUS (C) replik:
          </note>
          <u who="per_lodenius_87c57d" xml:id="i-ef0924ef11f1c8b1-1" n="c31a2655">
            <seg n="78e48583">
              Herr talman! Bengt Berg tar upp Kulturarvslyftet. Jag är glad
              att vi genomför Kulturarvslyftet. Det är en väg att komma in i
              arbete, få en sysselsättning och kunna bidra även om man har en
              funktionsnedsättning. Men jag är också frustrerad över att det
              inte går snabbare och att vi inte lyckas ännu bättre. Jag är glad
              över de 160 personer som får ta del av Kulturarvslyftet och kan
              komma in i arbete, men det är långt ifrån målet på 4 400.
            </seg>
            <seg n="2be88bc1">
              Jag tror att det kommer att accelerera ännu mer. Vi är bara i
              början av det här arbetet. Jag är övertygad om att det kommer
              att accelerera ytterligare, vi är lång ifrån målet än så länge.
              Men låt oss för den skull inte redan nu se det här projektet som
              ett misslyckande. Det är tvärtom ett lyckat tillfälle för var
              och en som till slut får en möjlighet att komma ut och arbeta
              och får arbetsträning.
            </seg>
          </u>
          <note type="speaker" n="cb660cfe">
            Anf. 161 BENGT BERG (V) replik:
          </note>
          <u who="bengt_berg_48756a" xml:id="i-f2c9a61e2f836416-2" n="bfc3dea1">
            <seg n="65daa9a6">
              Herr talman! Det är gott och väl att människor som har stått
              utanför arbetsmarknaden och på olika sätt hamnat lite i kanten
              av samhället får arbetsuppgifter. Men om man ser det strikt som
              ett projekt för att lyfta kulturarvet kan man verkligen resa ett
              och annat frågetecken.
            </seg>
            <seg n="7812e69c">
              Jag tänkte ta upp en delvis annan sak. Enligt Svenska byggnadsvårdsföreningens
              gula lista finns det väldigt många byggnader som är värda att
              bevara som står och förfaller. Har Per Lodenius noterat att det
              är så under sina resor kors och tvärs i Sverige? Hur kan man råda
              bot på det?
            </seg>
          </u>
          <note type="speaker" n="d3e51d1c">
            Anf. 162 PER LODENIUS (C) replik:
          </note>
          <u who="per_lodenius_87c57d" xml:id="i-ef0924ef11f1c8b1-2" n="c31a2655">
            <seg n="22999f8e">
              Herr talman! Bengt Berg tar upp en viktig fråga när det gäller
              bevarandet av byggnader. Jag tror att en viktig del i detta är
              att kunna använda de byggnader som finns ute i vårt land på olika
              sätt. Det finns en översyn av hur det ska kunna fungera. Det finns
              också vissa bidrag att få. Allting kan självfallet förmeras. Samtidigt
              har ägaren av en byggnad också ett ansvar för den.
            </seg>
            <seg n="c767dbab">
              När det gäller den statliga delen i detta handlar det mer om
              den merkostnad som uppkommer just på grund av att det är en kulturarvsbyggnad.
              Det kan finnas viktiga bevarandedelar som gör att det kanske kostar
              mer att renovera eller att hålla en byggnad i skick.
            </seg>
            <seg n="45427c34">
              Det jag har sett när jag har varit ute på mina resor är att det
              inte blir lika mycket slitage på en byggnad som används aktivt.
              Det är när någonting bara blir stående och inte kan användas som
              det blir ett större slitage.
            </seg>
          </u>
          <note type="speaker" n="5d24c296">
            Anf. 163 LARS-AXEL NORDELL (KD):
          </note>
          <u who="lars-axel_nordell_883b98" xml:id="i-b7f14fe8d1e275ab-0" n="96021d51">
            <seg n="2f41bf7c">
              Herr talman! Tage Danielsson har gett oss många tänkvärda sanningar.
              Vid ett tillfälle sade han: Den som bara ser framåt och inte bakåt
              får se upp.
            </seg>
            <seg n="ad14258b">
              Jag tror att det ligger mycket i det. Det är tänkvärt. Det är
              viktigt att vi lyfter blicken och kan se vart vi är på väg, och
              framför allt måste vi bestämma oss för vart vi vill komma. Men
              då måste vi också veta var vi är någonstans i dag och dra nytta
              av de erfarenheter som gjorts av tidigare generationer. Det handlar
              om att dra nytta av både misstag och andra erfarenheter. Det finns
              ingen anledning att, som man brukar säga, uppfinna hjulet gång
              på gång.
            </seg>
            <seg n="a679d5df">
              När jag på 70-talet skulle ta körkort för bil underströk min
              körlärare, som hette Jonke, uppe i Sveg att jag skulle titta lika
              mycket i backspegeln som jag tittade framåt. Jag tror att det
              är likadant om man ska bygga det goda samhället. Det gäller att
              ha god kännedom om hur det har varit tidigare. Att ha god kännedom
              om sitt eget kulturarv är en förutsättning för att bygga upp en
              egen identitet och för att kunna respektera andra kulturer och
              värden.
            </seg>
            <seg n="bc622b97">
              Alla människor har ett gemensamt ansvar att värna kulturarvet.
              Vi är alla medskapare av vår kultur, och med det följer också
              ett ansvar att föra den vidare som ett arv till kommande generationer.
            </seg>
            <seg n="c9c1d041">
              Vårt gemensamma samhällsbyggande kan liknas vid ett träd där
              stammen utgör det som vi alla har gemensamt och som måste respekteras
              för att vi ska få ett människovärdigt samhälle. De kulturella
              rötterna kan komma ur olika jordmån. Den stolta kronan kan breda
              ut sig åt olika håll. Det behöver inte skapa några som helst problem.
              Det kan tvärtom förhöja skönheten och värdet hos trädet. En kultur
              som värnar mångfald är förutsättningen för en positiv integration.
            </seg>
            <seg n="50fcf494">
              Herr talman! Byggnader, kulturlandskap, kulturhistoriska föremål
              och dokument tillhör den synliga, materiella delen av vårt kulturarv.
              Här har arkiv, museer och bibliotek ett särskilt ansvar. Det är
              ett komplext ansvar som kräver ständig förnyelse och utveckling.
              Det handlar om både ett inåtvänt arbete med registrering, vård,
              konservering och magasinering och om ett utåtriktat arbete där
              man gör det synligt genom utställningar, visningar, forskarstöd
              med mera.
            </seg>
            <seg n="a1cf0248">
              Men vårt gemensamma arv är mer än den fasta och synliga del som
              till stor del förvaltas vid våra museer och arkiv. Det för ögat
              osynliga kulturarvet i form av gemensamma värderingar, traditioner,
              religion, livsåskådning, språk, folkminnen, ortsnamn och mycket
              mer kallas för det immateriella kulturarvet.
            </seg>
            <seg n="63fc4690">
              Det är framför allt i detta kulturarv som vi människor har vår
              kulturella identitet. Kunskap om sitt eget immateriella kulturarv
              skänker människor trygghet i deras identitet, vilket är nödvändigt
              för att vi ska kunna möta och känna respekt för andra kulturer
              och traditioner. Kulturarvet blir därigenom ett viktigt vapen
              i kampen mot rasism och främlingsfientlighet. Ett av de viktigaste
              kulturarven vi har att förvalta är yttrandefriheten, religionsfriheten,
              synen på människorna, där varje person är unik, okränkbar och
              har ett omätbart värde.
            </seg>
            <seg n="45005401">
              Motionsbetänkandet som vi i dag debatterar innehåller en rad
              frågor som berör både det materiella och det immateriella kulturarvet.
            </seg>
            <seg n="51d0c80c">
              Kulturminneslagen slår fast att ansvaret för att skydda och bevara
              kulturmiljön delas av alla. Det är bekymmersamt att det ännu saknas
              tydliga riktlinjer och lättillgänglig information på Riksantikvarieämbetets
              hemsida om hur man hanterar fornfynd och hur man uppmuntrar och
              stöder allmänheten att rapportera. Vi räknar med att detta kommer
              att lösas inom kort i och med att man nu ser över lagstiftningen
              och fångar in dessa frågor.
            </seg>
            <seg n="6268281e">
              Herr talman! Det immateriella kulturarvet är något som mer och
              mer hamnar i fokus i vår globaliserade värld där många upplever
              stora förändringar. Sverige har ratificerat Unescos konvention
              om det immateriella kulturarvet. Den är tänkt som ett komplement
              till den nuvarande världsarvslistan som ger skydd åt betydande
              monument och naturområden. Konventionen ska skydda värdefulla
              kulturella företeelser som muntliga traditioner och språk, traditionell
              dans och musik, ceremonier och traditionellt hantverkskunnande.
              Det är jätteviktiga frågor som fångas in i och med denna konvention.
              Ett arbete har kommit i gång i vårt land för att genomföra konventionen.
            </seg>
            <seg n="a441fbc3">
              Vi kristdemokrater anser att det civila samhällets verksamhet
              inom kulturarvsområdet har goda förutsättningar att vara inkluderande
              och omfatta många olika berättelser. Civilsamhällets organisationer
              gör viktiga insatser i kulturarvsarbetet. Den mycket omfattande
              hembygdsrörelsen, som i min valkrets, Örebro län, har ett sjuttiotal
              lokala hembygdsföreningar i länets 50 socknar, är en viktig aktör
              i det lokala arbetet. Det är ganska fantastiskt med en sådan verksamhet.
              Genom projektet Hus med historia gör regeringen viktiga satsningar
              för att vårda Sveriges hembygdsgårdar. På det sättet uppmärksammas
              det betydelsefulla arbete som ideella krafter bidrar med på kulturområdet
              genom att främja det ideella engagemanget för det bebyggda kulturarbetet.
              De regionala hembygdsförbunden arbetar på olika sätt med hembygdsföreningarna
              i projekt som ofta kombineras med informationsinsatser av olika
              slag.
            </seg>
            <seg n="698b8024">
              Till sist, herr talman, vill jag nämna ett intressant samarbetsprojekt
              mellan Arkivcentrum och Studieförbundet NBV i Örebro län där jag
              varit engagerad som verksamhetschef. Studieförbundets länsavdelning
              samarbetar i dag med 3040 olika invandrarföreningar. Man har i
              projektform haft ett samarbete med Arkivcentrum och genomfört
              ett hundratal intervjuer med personer i invandrarföreningarna
              och nedtecknat deras historia från ursprungslandet. På det sättet
              bidrar vi till ett bredare berättande om kulturarvet som inkluderar
              människor som flyttat till Sverige och som är en del av vår gemensamma
              historia.
            </seg>
          </u>
          <note n="acd2799f">
            Med det, herr talman, yrkar jag bifall till utskottets förslag
            i betänkandet och avslag på de motioner som väckts.
          </note>
          <note type="speaker" n="5254a2c6">
            Anf. 164 BENGT BERG (V) replik:
          </note>
          <u who="bengt_berg_48756a" xml:id="i-f2c9a61e2f836416-3" n="bfc3dea1">
            <seg n="a7514213">
              Herr talman och Lars-Axel Nordell! Vi här uppe i den höga nord
              har en speciell och för oss betydelsefull miljö, och det är skogen.
              Om jag förstod det hela rätt stod din vagga, Lars-Axel Nordell,
              i Sveg, kanske mitt i skogen åtminstone ligger Sveg mitt i skogen.
            </seg>
            <seg n="f8fac58c">
              Det har länge förts en intensiv skogsdebatt i det här landet.
              DN har publicerat fyra uppmärksammade artiklar av Maciej Zaremba.
              Jag och säkert många med mig skulle vilja veta hur ni ser på skogen.
              Det är en råvara men också någonting mycket mer. När man diskuterar
              skogen handlar det ofta om urskog eller gammelskog där några procent
              avsatts för just det. Jag menar att skogsbrukets sätt att hugga
              ned och härja i naturen är värt att titta på och reagera mot.
            </seg>
            <seg n="4717dda7">
              Jag skulle helt enkelt vilja veta hur du ser på skogen som en
              katedral.
            </seg>
          </u>
          <note type="speaker" n="2ebab3ea">
            Anf. 165 LARS-AXEL NORDELL (KD) replik:
          </note>
          <u who="lars-axel_nordell_883b98" xml:id="i-b7f14fe8d1e275ab-1" n="96021d51">
            <seg n="db248dab">
              Herr talman! Visserligen är jag uppvuxen i Härjedalen där det
              finns mycket skog, men jag är ingen skogsexpert. Jag kan väl säga
              att när jag förberedde mig inför dagens debatt hade jag inte förväntat
              mig att få den frågan. Jag trodde det skulle komma några andra
              frågor.
            </seg>
            <seg n="5aa589c4">
              Den katedral som Bengt Berg talar om omfattar även fjällnära
              skog. Det finns alltså många olika sorters skogar som är viktiga
              i ett kulturlandskap och ska ses som värdefulla. Om man talar
              med människor i Härjedalen berättar många om hur deras förfäder
              en gång i tiden sålde sin skog mycket billigt till skogsbolagen
              som i dag ser skogen enbart som en råvaruproducent.
            </seg>
            <seg n="a1939c33">
              Jag håller med om att det är viktigt att vi kan ha bygder där
              även skogen har sin plats att fylla. Jag har nog inte mer att
              säga om det.
            </seg>
          </u>
          <note type="speaker" n="9df1b923">
            Anf. 166 BENGT BERG (V) replik:
          </note>
          <u who="bengt_berg_48756a" xml:id="i-f2c9a61e2f836416-4" n="bfc3dea1">
            <seg n="6ebbd484">
              Herr talman! Jag tackar för svaret.
            </seg>
            <seg n="1750902c">
              Det var en norrman som sade: Jag äger inte ett enda träd och
              likafullt är skogen min. Skogen är alltså större än själva ägandet,
              och vi har ett ansvar för den. När det gäller kulturarvet är natur
              och kultur hopflätade i varandra. Jag menar inte att man måste
              vara expert för att delta i en debatt om skogen som miljö- och
              kulturarv.
            </seg>
            <seg n="16e20249">
              Sveg ligger i skogen, och jag kan rekommendera Närke. Där finns
              ett mycket trevligt sommararrangemang med Rädda skogen som presenterar
              hur man kan se på skogen och hantera den varsamt. Det är ett semestertips.
            </seg>
          </u>
          <note type="speaker" n="12af952f">
            Anf. 167 LARS-AXEL NORDELL (KD) replik:
          </note>
          <u who="lars-axel_nordell_883b98" xml:id="i-b7f14fe8d1e275ab-2" n="96021d51">
            <seg n="819059f9">
              Herr talman! Ja, det finns många olika kulturlandskap och kulturbyggnader.
              Det finns mycket som vi ska bevara från en tid som varit. Som
              Bengt Berg antyder har vi också ett ansvar att för eftervärlden
              bevara det som finns i dag. En bra inställning när det gäller
              miljö- och naturresurser är att inse att vi inte äger jorden utan
              bara lånar den av våra barn och barnbarn.
            </seg>
          </u>
          <note type="speaker" n="1e335d2c">
            Anf. 168 ISAK FROM (S):
          </note>
          <u who="isak_from_c7c532" xml:id="i-f09679b1e3965d01-0" n="fd7b5deb" next="i-a935fda86137aeb3-0">
            <seg n="bcac3990">
              Herr talman! I kväll debatterar vi kulturarvsfrågor, och vi blir
              faktiskt en del av kulturarvet när vi gör det. I framtiden kan
              förmodligen människor gå in och titta på oss på ett eller annat
              sätt. Det kan vi vara stolta över. För att kunna göra det krävs
              både nu och i framtiden insatser på många olika områden. Jag vill
              nämna några som har bäring på motionen som behandlas i betänkandet.
            </seg>
            <seg n="091702d2">
              Fornfynd, som det talats om i kväll, kräver ny teknik, och jag
              tänkte därför tala om Sofie.
            </seg>
            <seg n="8095a71a">
              År 1992 startade Västerbottens museum utvecklingen av museidatabasen
              Sofie. Idén var från början att Västerbottens museum hade ett
              skriande behov av att registrera de egna samlingarna. Snabbt visade
              det sig att det var många fler museer runt om i hela landet som
              hade samma behov av att registrera sina samlingar. Man har utvecklat
              Sofie, och i dag finns det en bredare plattform och en ny version,
              som är mycket mer flexibel. Programstrukturen i den nya versionen
              är också förberedd för utbyte av andra system.
            </seg>
            <seg n="19268ea4">
              Herr talman! Sofie har i dag en bit över 400 användare och är
              därmed Sveriges största datasystem för museer och relaterade verksamheter.
              Systemet har många användare i kommuner och ideella föreningar
              och på hembygdsgårdar. Många av museerna eftersträvar ett billigt
              och lätthanterligt system. Men nu har man kommit dithän att man
              måste byta och anpassa Sofie till nya befintliga söksystem, både
              nationella och internationella, för att kunna driva det här vidare.
            </seg>
            <seg n="6c1de043">
              Vi socialdemokrater anser att det är väldigt viktigt att stödja
              ny teknik, och vi tror att kombinationen av teknik och kompetensutveckling
              är ett vinnande koncept. Kulturarvsbevarandet kräver insatser
              i ny teknik. Därför hoppas jag för alla små och medelstora museers
              skull att staten gör som i Norge och tydligt bistår även de små
              aktörerna på området med ny teknik.
            </seg>
            <seg n="78244862">
              Vi socialdemokrater har ingen reservation i år. Vi avvaktar därför
              det arbete som regeringen säger pågår. Men om det arbetet sker
              lika snabbt som arbetet med Kulturarvslyftet är vi nog angelägna
              att återkomma och presentera en lösning.
            </seg>
            <seg n="d14cc3c4">
              Bengt Berg talade om skogen. Jag ska glädja honom genom att göra
              detsamma, lite kort. Det kanske bästa museet för skogen är allemansrätten,
              där vi alla har möjlighet att röra oss och vistas. Men det finns
              också en väldigt fin skogsbrukshistoria som är värd att ta vara
              på. Landet är uppbyggt av vad skogen har gett oss, herr talman,
              men vi har inget nationellt skogsmuseum.
            </seg>
            <seg n="156dd162">
              Det finns motioner om detta i betänkandet från både Socialdemokraterna
              och Folkpartiet. Det är viktigt att kulturutskottet och även regeringen
              tar sig en funderare på hur vi kan lyfta fram den skogsbrukshistoria
              som är värd att lyftas fram på ett bättre sätt, så att vi stolt
              kan säga att Sveriges välstånd har byggts av skogen och att vi
              vill visa upp det.
            </seg>
          </u>
          <note n="3624fbfe">
            I detta anförande instämde Per Svedberg (S).
          </note>
          <note n="9bf96d90">
            Överläggningen var härmed avslutad.
          </note>
          <note n="124eccd8">
            14 § Bordläggning
          </note>
          <note n="7e6baf25">
            Anmäldes och bordlades
          </note>
          <note n="de68645a">
            15 § Anmälan om interpellation
          </note>
          <note n="db15c894">
            Anmäldes att följande interpellation framställts
          </note>
          <note n="e05188be">
            den 10 maj
          </note>
          <note n="9b446b07">
            Hillevi Larsson
          </note>
          <note n="a6009769">
            Interpellationen redovisas i bilaga som fogats till riksdagens
            snabbprotokoll tisdagen den 22 maj.
          </note>
          <note n="b7589997">
            16 § Anmälan om fråga för skriftligt svar
          </note>
          <u who="isak_from_c7c532" xml:id="i-a935fda86137aeb3-0" n="fd7b5deb" prev="i-f09679b1e3965d01-0">
            <seg n="5fe39169">
              Anmäldes att följande fråga för skriftligt svar framställts
            </seg>
          </u>
          <note n="e05188be">
            den 10 maj
          </note>
          <note n="c81e9abb">
            Carina Moberg
          </note>
          <note n="7e104ff0">
            Frågan redovisas i bilaga som fogats till riksdagens snabbprotokoll
            tisdagen den 22 maj.
          </note>
          <note n="9e1136bb">
            17 § Kammaren åtskildes kl. 19.53.
          </note>
          <note n="06cc80a7">
            Förhandlingarna leddes
          </note>
          <note n="03fd1f50">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
