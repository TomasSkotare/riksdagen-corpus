<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--2</head>
          <docDate when="2003">2003</docDate>
        </div>
      </front>
      <body>
        <div>
          <note n="748bc39a">
            ﻿
          </note>
          <note n="a880048e">
            Riksdagens protokoll
          </note>
          <note n="1842fd7a">
            2003/04:2
          </note>
          <note n="8a0c0abc">
            003/04:2 Tisdagen den 16 september
          </note>
          <note n="1a76e4fa">
            Kl. 14:00 - 14:57
          </note>
          <note n="f49fceed">
            Efter gudstjänst i Storkyrkan, där gudstjänsten förrättades av
            domprost Hakon Långström och predikan hölls av biskopen Lennart
            Koskinen, öppnades riksmötet i kammarens plenisal enligt det program
            som i bilaga fogats till detta protokoll.
          </note>
          <note n="e663e61d">
            1 § Öppnande av riksmötet
          </note>
          <note n="dbf6b31f">
            Anf. 1 TALMANNEN:
          </note>
          <note n="c263a1ae">
            Jag hemställer att Ers Majestät öppnar riksmötet.
          </note>
          <note n="8c16c993">
            Anf. 2 HANS MAJESTÄT KONUNGEN:
          </note>
          <note n="55cd0b17">
            Herr talman! Ärade riksdagsledamöter! Sverige har sorg. Vi har
            förlorat en respekterad utrikesminister och uppskattad medmänniska.
            Attentatet mot Anna Lindh är ett hänsynslöst och oacceptabelt
            angrepp på vårt öppna samhälle. Det är viktigt att vi inte låter
            oss nedslås i arbetet med att fortsätta att skapa sådan trygghet
            för alla medborgare att vi kan bevara vår unika demokrati och
            yttrandefrihet.
          </note>
          <note n="13ca116e">
            Förtroendevalda och andra offentliga personer måste tillåtas
            utföra de uppdrag som ålagts dem utan risk och fara för eget liv.
            Alla medborgare har rätt att få känna sig fria och säkra i hemmen,
            på arbetsplatsen samt ute i samhället.
          </note>
          <note n="3fe00593">
            Också i vår omvärld har vi med bestörtning och sorg tvingats
            iaktta hur våld och terror urskillningslöst fortsätter att drabba
            oskyldiga människor. Inte ens de krafter som tjänar humanitet
            och ömsesidig förståelse går fria från ondskans attacker. Det
            är ett stort bakslag, men vi får inte se det som ett bestående
            nederlag. Sveriges aktiva arbete för att stödja och stärka FN:s
            roll i konfliktlösning, återuppbyggnad och fredsbevarande insatser
            är en grundpelare i våra utrikesrelationer.
          </note>
          <note n="baa0b253">
            Herr talman! Riksdagen samlas i dag, två dagar efter en folkomröstning
            i vilken väljarna sagt sitt i en central fråga för vårt land.
            Nu är det er uppgift att som valda ombud för Sveriges folk ta
            er an utslaget och föra den demokratiska processen vidare.
          </note>
          <note n="e24a8379">
            Vi är alla del i en demokrati. Den debatt och information som
            föregår varje val syftar till att klargöra alternativen för väljarna.
            Det ligger i sakens natur att detta ibland kan vara påfrestande
            för relationer och samhörighet. Vi lever i ett land där frihet
            att få uttrycka sin mening är en central rättighet. Värdegemenskapen
            kring arbetet med att värna välfärd, trygghet och oberoende är
            också stor. I den andan arbetar ni som riksdagsledamöter vidare
            i demokratins tjänst.
          </note>
          <note n="70b63d9f">
            Herr talman! Jag vill framföra mitt innerliga tack för de varma
            ord ni å riksdagens vägnar riktade till mig i Rikssalen i går
            med anledning av att jag varit Sveriges monark i 30 år. Det starka
            stöd och stora förtroende jag känner från svenska folket ger mig
            kraft och glädje att fortsätta min gärning för Sverige i tiden.
          </note>
          <note n="0f8964e7">
            Herr talman! Ärade riksdagsledamöter! Jag vill nu avsluta med
            att önska er alla insikt och visdom inför de beslut och det viktiga
            arbete som ligger framför er.
          </note>
          <note n="3a414f6d">
            Med dessa ord förklarar jag 2003/04 års riksmöte öppnat.
          </note>
          <note n="3bef4b33">
            2 § Regeringsförklaring
          </note>
          <note type="speaker" n="ebeca156">
            Anf. 3 Statsminister GÖRAN PERSSON (s):
          </note>
          <note n="547396ad">
            Eders majestäter, eders kungliga högheter, herr talman, ledamöter
            av Sveriges riksdag!
          </note>
          <u who="goran_persson_061da9" xml:id="i-3ff2f2c1d5fddd31-0" n="f34c628d" prev="i-8879957a600c82bd-0">
            <seg n="a18a6e69">
              För fem dygn sedan skakades Sverige av mordet på utrikesminister
              Anna Lindh.
            </seg>
            <seg n="23fe69a3">
              För två dygn sedan genomfördes folkomröstningen om euron.
            </seg>
            <seg n="e7a116aa">
              I dag samlas svenska folkets främsta företrädare till ett nytt
              arbetsår här i riksdagen.
            </seg>
            <seg n="3cd62757">
              Det är nu vårt gemensamma ansvar att samla nationen och forma
              en politik i hela folkets intresse.
            </seg>
            <seg n="f770f0be">
              Folkomröstningens resultat blev entydigt.
            </seg>
            <seg n="e7db8cb6">
              Stödet för valutaunionen är lågt hos det svenska folket.
            </seg>
            <seg n="07670d88">
              Resultatet ska självklart respekteras. Sverige kommer inte att
              delta fullt ut i det europeiska valutasamarbetet. Beslutet kommer
              att gälla under överskådlig tid. Riksdagens partier har gjort
              bedömningen att frågan inte kommer att aktualiseras igen under
              innevarande eller kommande mandatperiod.
            </seg>
            <seg n="4f3da212">
              Sverige ska däremot fortsatt delta i samarbetets två första steg.
            </seg>
            <seg n="04941b29">
              Konvergenskriterierna och stabilitetspakten har tjänat svensk
              ekonomi väl. Dessa kommer att vara vägledande för regeringens
              politik för sunda offentliga finanser. Målen för den ekonomiska
              politiken ligger fast. Utgiftstak och överskottsmål ska klaras.
            </seg>
            <seg n="3bd03083">
              De konsekvenser som Sveriges nej till euron får ska mötas med
              en offensiv politik både här hemma och internationellt.
            </seg>
            <seg n="43e57d00">
              Risken för framtida oro på ränte- och valutamarknaden och för
              en svagare ekonomisk utveckling i Sverige ska mötas med kraftfulla
              åtgärder som stärker de svenska företagen, handeln och tillväxten.
            </seg>
            <seg n="d3c73192">
              Risken för minskade möjligheter att påverka Europasamarbetet
              innebär inte att Sverige sänker ambitionerna. Tvärtom ska Sverige
              vara ett än mer aktivt EU-land och en konstruktiv samarbetspartner.
            </seg>
            <seg n="34f333d9">
              Politiken inriktas nu på att i bredast möjliga samverkan på bästa
              sätt rusta Sverige för det utanförskap som folkomröstningsresultatet
              innebär.
            </seg>
            <seg n="f18f0fa5">
              Herr talman! Välfärden står inför betydande utmaningar, inte
              minst genom att befolkningen blir allt äldre. För att klara en
              stark välfärd i framtiden måste fler komma i arbete och tillväxten
              öka.
            </seg>
            <seg n="4426f6d3">
              Det kräver också att de klyftor som tär på sammanhållningen i
              Sverige överbryggas. Klyftorna växer framför allt mellan regioner
              i Sverige. Men de växer också mellan invånare med olika ursprung,
              mellan de som har en fast förankring på arbetsmarknaden och de
              som har svårt att ta sig in på den, mellan män och kvinnor. De
              riskerar att skapa demokratiska problem, och de utgör ett hinder
              för tillväxt och utveckling.
            </seg>
            <seg n="fa28680e">
              Tillväxt kommer inte av sig självt. Grunden är sunda offentliga
              finanser och en välutbildad befolkning. Tillväxten påverkas av
              skatter, villkor och regler. Den påverkas av hur öppet samhället
              är mot omvärlden. Men ytterst skapas tillväxten i människors framtidstro,
              hos innovativa entreprenörer, i social sammanhållning och mångas
              arbetslust och vilja att utvecklas och spränga nya gränser.
            </seg>
            <seg n="686d2cef">
              Tillväxt växer ur samspel mellan trygga människor och en öppenhet
              för det nya, mellan en stark offentlig sektor och välriktade investeringar
              i näringslivet, mellan det gemensamma ansvarstagandet och människors
              möjlighet att förverkliga sina drömmar.
            </seg>
            <seg n="7d010e98">
              Valutasamarbetet skulle ha främjat handel och företagande. Det
              hade givit oss bättre förutsättningar för både tillväxt och välfärd.
              Nu måste en stark utveckling åstadkommas med andra medel.
            </seg>
            <seg n="8c402d27">
              Ett program för ett konkurrenskraftigt, attraktivt och framtidsinriktat
              Sverige i god sammanhållning behöver förverkligas.
            </seg>
            <seg n="765bc6c0">
              De politiska partierna, arbetsmarknadens parter och andra centrala
              organisationer delar ansvaret för att så kan ske. Regeringen bjuder
              därför härmed in till bred samverkan för att utveckla Sverige.
            </seg>
            <seg n="d8162ca6">
              Herr talman! I vår välkomnas tio nya medlemmar i EU, och det
              historiska steget tas mot ett enat Europa. Med nya medlemmar,
              ett nytt fördrag, en större inre marknad och en gemensam valuta
              formas ett framtida Europa i välstånd, demokrati och fred.
            </seg>
            <seg n="d10b9b75">
              Sverige är ett litet exportorienterat land, starkt beroende av
              omvärlden. Vår framtida tillväxt och välfärd, oavsett var i Sverige
              vi lever och bor, beror i högsta grad av den europeiska utvecklingen.
              Att tydliggöra detta samband och att visa på EU:s betydelse för
              Sverige är ett ansvar för många.
            </seg>
            <seg n="e3e59927">
              Sverige ska vara en aktiv och konstruktiv part i EU-samarbetet,
              både för att det är vårt ansvar och för att det är bra för Sverige.
              Med den utgångspunkten kommer regeringen att forma EU-politiken.
            </seg>
            <seg n="468e07fd">
              EU har blivit den sysselsättningsunion Sverige strävat efter.
              Ambitiösa mål har satts upp inom ramen för Lissabonstrategin.
              Goda resultat har nåtts. Målet är att öka sysselsättningsgraden
              till 67 % redan år 2005. Strategin bör nu utvecklas.
            </seg>
            <seg n="8418b296">
              Som en föregångsnation för jämställdheten inom EU känner Sverige
              ett särskilt ansvar. Regeringen vill att jämställdhetsaspekter
              integreras i samtliga EU:s politikområden.
            </seg>
            <seg n="4af2d0d0">
              Med fler medlemsländer ökar både behovet av och möjligheterna
              till en stark miljöpolitik på EU-nivå. Sverige ska fortsatt driva
              på för höjda ambitioner.
            </seg>
            <seg n="975fa77f">
              Sverige är känt för sin öppenhet, och vår trovärdighet är hög
              när vi ställer krav på ökad öppenhet inom EU. Allmänheten måste
              ges ökad tillgång till allmänna handlingar. Detta har Sverige
              delvis fått gehör för i EU:s framtidskonvent.
            </seg>
            <seg n="33e2b259">
              Regeringskonferensen om EU:s framtid inleds den 4 oktober. En
              skrivelse om konventet kommer att lämnas till riksdagen inom kort.
              Regeringen eftersträvar bred politisk samsyn kring hur det framtida
              konstitutionella fördraget ska utformas. Ett nära samråd med riksdagen
              etableras under förhandlingsprocessen.
            </seg>
            <seg n="2e11ce50">
              Det förslag till hur makten ska fördelas mellan EU:s institutioner
              som konventet presenterat är i huvudsak bra. Enhällighet bör även
              i framtiden gälla för beslut som rör skatter, försvarspolitik
              och stora delar av utrikespolitiken. Sverige kommer att verka
              för en öppen och demokratisk union med en kombination av gemensamt
              beslutsfattande och frivilligt mellanstatligt samarbete.
            </seg>
            <seg n="8126154b">
              Herr talman! Ledamöter av Sveriges riksdag! Ni representerar
              alla något av det viktigaste vi har i vårt land vår demokrati.
            </seg>
            <seg n="475e006b">
              Ni innehar något av det finaste en människa kan ha andras förtroende,
              ett förtroendeuppdrag.
            </seg>
            <seg n="9052430d">
              Regeringen vill ta initiativ som stärker folkstyrelsen och den
              representativa demokratin i Sverige.
            </seg>
            <seg n="13ca6f55">
              Fler människor behöver få möjlighet att under någon period i
              livet ha ett politiskt uppdrag. Därför måste villkoren för de
              förtroendevalda ses över.
            </seg>
            <seg n="0707f42a">
              Ett förtroendeuppdrag måste kunna förenas med yrkes- och familjeliv,
              och med integritet och trygghet. Annars kommer den skara människor
              som är beredda att axla ansvaret och få del av glädjen som förtroendevald
              att tunnas ut.
            </seg>
            <seg n="52124fb6">
              Det arbete som inletts kring hot mot förtroendevalda behöver
              följas upp av en arbetsgrupp med representanter för bland annat
              kommuner, folkrörelser, rättsväsende och medier.
            </seg>
            <seg n="d81cf72a">
              Även om politiska partier, föreningar och folkrörelser tappar
              medlemmar ökar det politiska engagemanget i samhället. Det är
              slöseri att inte ta människors engagemang till vara. Pensionärernas
              erfarenheter är en viktig resurs, precis som unga människors perspektiv.
              Regeringen kommer att ta initiativ till att höja partistödet så
              att partierna bättre kan stödja skolningen av nya förtroendevalda
              inom de politiska ungdomsförbunden.
            </seg>
            <seg n="3cfd3d69">
              Reglerna för den svenska demokratin vår författning fyller snart
              30 år. Under den perioden har samhället kraftigt förändrats och
              demokratin ställts inför nya utmaningar. Det är tid för översyn
              av demokratins spelregler. Riksdagens partier bjuds därför in
              till överläggningar om en samlad översyn av regeringsformen.
            </seg>
            <seg n="376bebe5">
              En parlamentarisk kommitté med uppgift att se över strukturen
              och uppgiftsfördelningen i samhällsorganisationen är satt i arbete.
              Kommittén ska identifiera och belysa samhällsförändringar som
              har betydelse för relationen mellan staten, landstingen och kommunerna,
              men också mellan regeringen och förvaltningsmyndigheterna. Kommittén
              ges i uppgift att lämna konkreta förslag på förändringar.
            </seg>
            <seg n="fae6d65c">
              Regeringens vilja att stärka grundläggande demokratiska värderingar
              i samhället har bland annat kommit till uttryck i arbetet med
              Levande historia. Intolerans och främlingsfientlighet kräver vårt
              outtröttliga motstånd.
            </seg>
            <seg n="14289264">
              Med den nya myndigheten Forum för levande historia har ett forum
              skapats för arbetet med demokrati, tolerans och mänskliga rättigheter
              med utgångspunkt i Förintelsen, både nationellt och internationellt.
            </seg>
            <seg n="1118d6d2">
              Sverige är för litet för stora konflikter. Det behövs ett nytt
              samförstånd för att modernisera och göra Sverige tryggare.
            </seg>
            <seg n="b2cae1d2">
              Sverige ska vara de många möjligheternas land inte de stora motsättningarnas
              samhälle.
            </seg>
            <seg n="54ac7d14">
              Ett Sverige som står enat i arbetet med att skapa goda förutsättningar
              för nationen utvecklas starkare. Med ett vidgat samförstånd i
              samhället blir vi också bättre rustade att ta hand om varandra.
            </seg>
            <seg n="9a4b0b69">
              De löften Socialdemokraterna ställde ut i förra årets val, och
              det 121-punktsprogram som regeringen, Vänsterpartiet och Miljöpartiet
              utarbetat, ska genomföras under mandatperioden.
            </seg>
            <seg n="9402d392">
              De äldre förtjänar att mötas med omtanke och respekt. Med allt
              fler äldre måste finansiering, personalförsörjning och kvalitet
              i äldreomsorgen tryggas. Ett samarbete inleds därför mellan regeringen,
              Landstingsförbundet och Kommunförbundet.
            </seg>
            <seg n="e7a9e401">
              Barnen ska stå främst. Alla barn har rätt att växa med kunskap
              och trygghet. Alla skolor ska vara bra skolor. År 2005 inleds
              satsningen på att anställa ytterligare 6 000 förskollärare och
              barnskötare. Satsningen på högre kvalitet och 15 000 fler vuxna
              i skolan fortsätter. Ett arbete inleds för att minska barns ekonomiska
              utsatthet. Samverkan med idrottsrörelsen för Sveriges barn och
              ungdomar fortsätter.
            </seg>
            <seg n="87d72e71">
              De ekonomiska satsningarna på sjukvården fortsätter. Vid årsskiftet
              höjs grundnivån i föräldraförsäkringen till 180 kr. En ny och
              utvecklad jämställdhetsbilaga ingår i årets budget. Det europeiska
              handikappåret sätter fokus på tillgängligheten för funktionshindrade
              och kamp mot diskriminering.
            </seg>
            <seg n="c8e12952">
              Socialpolitiken skärps. En satsning på missbrukarvården genomförs.
              Fler kommer att få vård, köerna till avgiftning kortas och eftervården
              förbättras. Genomförandet av den alkoholpolitiska handlingsplanen
              fortsätter, och alkoholreklamen begränsas ytterligare. En nationell
              handlingsplan för den sociala barn- och ungdomsvården förbereds.
            </seg>
            <seg n="1cbb2667">
              Alla människor måste kunna känna trygghet på gator och torg.
            </seg>
            <seg n="491ab06c">
              Människor som är i behov av psykiatrisk vård ska få den. Den
              psykiatriska vården måste förstärkas. Regeringen kommer att tillsätta
              en psykiatrisamordnare som löpande ska lämna förslag om psykiatrins
              former och samverkan mellan kommuner, landsting och myndigheter.
            </seg>
            <seg n="d0048552">
              Rättsväsendet tillförs nya resurser. Antalet poliser ska fortsätta
              att öka. Skärpningar i sexualbrottslagstiftningen föreslås. Återfall
              i brott måste minska, kriminalvården utvecklas och påföljderna
              moderniseras.
            </seg>
            <seg n="302b13f0">
              I vårt land behöver vi nu en tid av samling kring framtida utmaningar.
            </seg>
            <seg n="bd5c60e4">
              Sverige är ett viktigt land för oss som bor här och för våra
              medmänniskor i världen.
            </seg>
            <seg n="e7f89f33">
              Vi ska vara stolta över vårt land, men samtidigt bygga det starkare.
            </seg>
            <seg n="f49ebf23">
              Vi ska vara stolta över oss själva, men samtidigt stötta varandra.
            </seg>
            <seg n="2418e6ce">
              Vi ska utvecklas tillsammans med andra.
            </seg>
            <seg n="6feb1dd4">
              Herr talman! Den 12 februari i år presenterade utrikesminister
              Anna Lindh regeringens utrikesdeklaration. Den kom att bli hennes
              sista. Hon sade:
            </seg>
            <seg n="208142c2">
              Säkerhet i dagens värld måste skapas globalt och gemensamt, och
              innebära frihet och trygghet för alla Säkerhet förutsätter mänskliga
              rättigheter, folkrätt och demokrati.
            </seg>
            <seg n="cc8df446">
              I denna anda ska utrikespolitiken drivas vidare. Med vår militära
              alliansfrihet som grund bidrar vi aktivt till den gemensamma säkerheten
              i vårt närområde, inom EU och FN.
            </seg>
            <seg n="9ef788be">
              Kampen för nedrustning fortsätter med all kraft. Kärnvapenländerna
              måste förmås att ta sitt ansvar. Frågan om Nordkoreas kärnvapeninnehav
              måste få sin lösning. En internationell kommission om massförstörelsevapen
              startas under ledning av Hans Blix.
            </seg>
            <seg n="cc66a398">
              En ny utvecklingspolitik samlar de svenska insatserna för en
              rättvis och hållbar global utveckling. Biståndet fortsätter att
              öka. Under mandatperioden fattas beslut om att enprocentsmålet
              ska uppnås. Insatserna mot hiv/aids förstärks. Narkotikabekämpningen
              prioriteras. En bättre samordnad asyl- och migrationspolitik i
              EU främjas utifrån humanitet och solidaritet, asylrätt och internationella
              konventioner.
            </seg>
            <seg n="ef45a019">
              Världens länder har gemensamt åtagit sig att halvera världsfattigdomen
              till 2015. Den rika världens handelshinder måste avvecklas, också
              för jordbruksvaror. Efter helgens bakslag vid WTO-mötet i Cancún
              måste ansträngningarna öka i den förhandlingsrunda som syftar
              till rättvis, fri handel och global tillväxt.
            </seg>
            <seg n="a1ab5b97">
              Samverkan med viktiga utvecklingsländer som Brasilien, Sydafrika
              och Indien kommer att intensifieras samtidigt som dialogen med
              Förenta staterna förblir central.
            </seg>
            <seg n="77189790">
              Världssamfundets ansträngningar för att hantera konflikter och
              globala hot måste ges vårt fulla stöd. I Mellanöstern måste våldsspiralen
              stoppas och en palestinsk stat upprättas. Stabiliteten i Afghanistan
              måste säkerställas och återuppbyggnaden och demokratiseringen
              i Irak påskyndas.
            </seg>
            <seg n="0af07a7a">
              Vi får aldrig ge upp hoppet om att freden är möjlig.
            </seg>
            <seg n="f08353f8">
              Vi får aldrig ge upp kampen för demokrati och mänskliga rättigheter.
            </seg>
            <seg n="05441121">
              Slutsatsen lånar jag av en annan ledande svensk politiker som
              även han rycktes bort i förtid, Olof Palme:
            </seg>
            <seg n="f7e83c58">
              Detta är vår värld. Av den är vi beroende. Mot den har vi ett
              ansvar.
            </seg>
            <seg n="29f3a037">
              Musik under samlingen
            </seg>
            <seg n="ed3b33d1">
              Vals från Enviken
            </seg>
            <seg n="f0bf41a4">
              Att angöra en brygga
            </seg>
            <seg n="31becfde">
              Trapphallen:
            </seg>
          </u>
          <note n="24239620">
            kunna
          </note>
          <note n="481ae86c">
            Låt mig citera det tidigare statsrådet och riksdagsledamoten
            Svante Lundkvist från Eskilstuna. I diktsamlingen Noteringar återfinns
            följande citat från en remissdebatt 1982:
          </note>
          <note n="fd791466">
            I januari 2004 hålls den fjärde och sista internationella konferensen
            med utgångspunkt i Förintelsen som anordnas av regeringen, på
            temat förebyggande av folkmord.
          </note>
          <note n="f3c3fe49">
            3 § Ceremonin avslutades kl. 14.57.
          </note>
          <note n="bbe2f13f">
            Bilaga
          </note>
          <note n="b6429a6c">
            La Mourisque
          </note>
          <note n="37e2a16d">
            Kungssången
          </note>
          <note n="ab1f43ac">
            Brudmarsch efter Richards Anders
          </note>
          <note n="c3178bc9">
            Fanfar
          </note>
          <note n="7c10374d">
            Lento Sostenuto
          </note>
          <note n="17281fcc">
            Nationalsången
          </note>
          <note n="adebf632">
            Grande Marche
          </note>
          <note n="c9790a92">
            Riksplan:
          </note>
          <note n="94f2152b">
            Plenisalen:
          </note>
        </div>
      </body>
    </text>
  </TEI>
</teiCorpus>
