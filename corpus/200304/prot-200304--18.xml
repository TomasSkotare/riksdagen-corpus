<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--18</head>
          <docDate when="2003-10-23">2003-10-23</docDate>
        </div>
      </front>
      <body>
        <div>
          <note n="26a43712">
            ﻿
          </note>
          <note n="1357b74d">
            Riksdagens protokoll
          </note>
          <note n="fd0b7a31">
            2003/04:18
          </note>
          <note type="date" n="19a8d16b">
            Torsdagen den 23 oktober
          </note>
          <note n="72d71fc6">
            Kl. 12:00 - 15:00
          </note>
          <note n="07e1e41e">
            1 § Särskilt anordnad debatt om radio och TV i allmänhetens tjänst
          </note>
          <note n="cae3344a">
            Anf. 1 BIRGITTA SELLÉN (c):
          </note>
          <note n="8316a2fc">
            Fru talman! Centerpartiet har begärt denna aktuella debatt med
            anledning av den turbulens som har uppstått efter det att sparförslaget
            presenterades av SVT. Samtidigt står vi inför det faktum att en
            ny public service -kommitté ska börja sitt arbete med att se över
            villkoren för det kommande sändningstillståndet. Den kommittén
            har bland annat i uppdrag att utifrån en bred omvärldsanalys ta
            fram ett underlag om de villkor som ska gälla för radio och TV
            i allmänhetens tjänst.
          </note>
          <note n="913a0210">
            Diskussionen som har uppstått inom och kring SVT är allvarlig,
            inte bara för SVT utan för all public service -verksamhet. Centerpartiet
            anser att det är viktigt att lyfta fram frågorna i en öppen och
            levande debatt där vi ska belysa public service förutsättningar
            att leva upp till de villkor som finns inskrivna i sändningstillståndet.
            Det är viktigt att vi i riksdagen diskuterar frågorna kring SVT:s
            sparförslag, men det finns också anledning att diskutera inte
            bara SVT:s roll utan även public service i sin helhet. Den oro
            som har uppstått riskerar att undergräva public service trovärdighet
            och legitimitet, och vår uppgift är därför att debattera framtiden
            för public service , dess uppdrag och möjligheter att säkerställa
            yttrandefriheten samt en bred och allsidig programproduktion.
          </note>
          <note n="6f8bdf02">
            Dagens debatt kommer förmodligen att kretsa mest kring SVT:s
            sparförslag, men jag vill påminna om att även Sveriges Radio och
            Utbildningsradion ingår i public service .
          </note>
          <note type="speaker" n="21b4d365">
            Anf. 2 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-1d1e43de2fd94e12-0" n="8dcef4ad" next="i-a5c0ee324036506b-0">
            <seg n="9c67c470">
              Fru talman! Vi har i Sverige en stark radio och TV i allmänhetens
              tjänst, en av Europas allra starkaste. Den finansieras på ett
              sätt som är stabilt, förutsägbart och mycket viktigt som innebär
              att public service -företagen kan stå fria och vara oberoende
              av olika ekonomiska, politiska och andra maktsfärer.
            </seg>
            <seg n="eb109f6c">
              Vi har också ett public service -företag som har ett mycket tydligt
              uppdrag. Det ska vara ett programproducerande och programdistribuerande
              företag som står för ett mångsidigt och oberoende utbud av hög
              kvalitet. Det ska vara ett företag som förenar kraven på bredd
              och kvalitet med mångfald och djup samt naturligtvis spegla hela
              landet och ha produktionsresurser i olika delar av landet. Det
              ska vara ett företag som har en högkvalitativ egen produktionsförmåga
              och produktionsapparat. Det ska icke vara ett beställarföretag
              som bara förpackar och komponerar tablåer med inköpt material.
              Det ska vara ett public service -företag med själ och bultande
              hjärta!
            </seg>
            <seg n="5024b942">
              Det ska också vara ett företag som fortsätter att vara tittarnas
              företag. Tittar man på hur det svenska medielandskapet har genomgått
              dramatiska förändringar under de senaste tio femton åren fortsätter
              public service -företagen att vara mycket angelägna om att vara
              tittade och lyssnade på av många människor. Konkurrensen har ökat
              kraftigt på både radio- och TV-området. Ändå behåller radio- och
              TV-kanalerna i allmänhetens tjänst en mycket stark ställning hos
              publiken. Det är viktigt.
            </seg>
            <seg n="c0823245">
              Samtidigt finns här ett mycket brett engagemang kring public
              service . Vi ser det bland annat i denna kammare. Det är också
              anledningen till dagens debatt, som har begärts av Centern och
              som dessförinnan har föregåtts av interpellationer av Hans Stenberg
              och Birgitta Sellén om vilka åtgärder jag som kulturminister är
              beredd att vidta för att TV-produktion också fortsättningsvis
              ska ske på ett stort antal platser i landet utanför storstadsregionerna
              och från Runar Patriksson om vilka åtgärder jag avser vidta för
              att Sveriges Television och Sveriges Radio inte ska utarmas på
              sin kulturella mångfald.
            </seg>
            <seg n="70966833">
              Den gemensamma bakgrunden till denna särskilda debatt är också,
              precis som Birgitta Sellén redovisade, det förslag till åtgärdsprogram
              som Sveriges Televisions ledning nyligen har presenterat och som
              berör många av landets produktionsorter.
            </seg>
            <seg n="1c84fca9">
              Det är viktigt att återigen påminna om att Sveriges Television
              är ett självständigt företag som självt beslutar om sin verksamhet
              och organisation inom de ramar som har beslutats av riksdag och
              regering alltså, den egna friheten och samtidigt den respekt som
              företaget måste visa för de ramar som satts upp av regering och
              riksdag.
            </seg>
            <seg n="5495807b">
              En av de grundläggande uppgifterna för en radio och TV i allmänhetens
              tjänst är just att vara en radio och TV för alla i hela landet.
              Det är inte en regionalpolitisk uppgift som har lagts på medieföretagen
              utan en public service -uppgift. Det är helt enkelt inte möjligt
              att vara ett public service -företag, ett företag i allmänhetens
              tjänst, om man inte speglar hela landet, om man inte har produktionsresurser
              i olika delar av landet, utan reducerar sig självt till att vara
              ett företag med huvudsaklig verksamhet i huvudstaden, varifrån
              man gör små exkursioner ut i verkligheten.
            </seg>
            <seg n="3776721e">
              Den uppgift som public service har är en public service -uppgift,
              icke en regionalpolitisk uppgift.
            </seg>
            <seg n="e6664e27">
              Vi känner alla väl till att i mitten av 90-talet höjdes ambitionsnivån
              när det gäller produktion av allmän-TV i andra delar av landet,
              det vill säga utanför Storstockholmsområdet. Den höjdes från 40
              % till 50 %. 1997 höjdes den till 55 %. Så mycket av allmän-TV
              skulle produceras på andra ställen än i Helsingfors. Beslutet
              i frågan om de resurser som skulle användas, som finns anvisade
              i de senaste besluten som har tagits om public service , var att
              minst samma resurser som användes för att åstadkomma detta år
              2001 skulle användas under den period som public service nu har
              sändningsvillkor och anslagsvillkor för från riksdag och regering.
            </seg>
            <seg n="03ba1b3c">
              Vi fick till Kulturdepartementet i går ett brev från SVT:s ledning
              där de deklarerar att deras självklara utgångspunkt är att leva
              i enlighet med de villkor som har satts upp av riksdag och regering.
              Jag utgår självfallet från att det gäller och att det kommer att
              gälla.
            </seg>
            <seg n="6fa89d1b">
              Det regeringen har gjort är att vi den 9 oktober fattade beslut
              om direktiv till en parlamentarisk kommitté, som ska arbeta fram
              underlag för de villkor som ska gälla för radio och TV i allmänhetens
              tjänst under nästa tillståndsperiod, alltså från den 1 januari
              2006 och framåt. I kommitténs uppdrag ingår att bedöma om de nuvarande
              kraven på programföretagens organisation uppfyller sina syften,
              alltså att företagen ska ha en egen högkvalitativ produktionsverksamhet,
              främja mångfald, arbeta för att programmen präglas av olika perspektiv
              och spegla hela Sverige. Här kommer naturligtvis 55-procentsmålet
              att spela en viktig roll. Vi vet ju att det i regeringen och i
              riksdagen finns en väldigt bred samsyn kring dessa frågor.
            </seg>
            <seg n="51147586">
              Jag vill se den här debatten som ett av många viktiga inlägg
              som kommer att lägga grunden för de riktlinjer om public service
              som företagen ska ha att leva med efter 2006.
            </seg>
            <seg n="b89151f4">
              Jag vill bara göra några korta noteringar inledningsvis.
            </seg>
            <seg n="104a5f9a">
              När jag talar om den breda samsynen vill jag ändå, lite besviket,
              notera att Folkpartiet i sina förslag vill förvandla public service
              till företag som ska vara antingen personalägda eller finnas på
              börsen. Man vill slå sönder finansieringen. Man vill göra det
              till beställarföretag, utan de där skälen som är så viktiga, med
              egna produktionsresurser. Folkpartiet ville inte att public service
              skulle få de resurser de har i dag. Vi skulle alltså inte få höja
              licensen som vi önskade och som vi sedan genomförde. Man vill
              ha mer detaljreglering på vissa områden. Man har funderingar kring
              55-procentsmålet, som man inte ställde upp på.
            </seg>
            <seg n="c32eabd7">
              Likadant är det för Moderaterna, fast med en annan, mer traditionell
              variant, alltså att privatisera, att sälja ut, att skapa ett rest-
              public-service , som får ta hand om det som de kommersiella aktörerna
              ratar på mediemarknaden, och dessutom att förstatliga public service
              .
            </seg>
            <seg n="5ff4808f">
              Vi är många som förhoppningsvis kommer att se till att inte heller
              dessa förslag till en framtida public service ska realiseras.
            </seg>
          </u>
          <note n="a99af167">
            Anf. 3 BIRGITTA SELLÉN (c):
          </note>
          <u who="marita_ulvskog_c1a6b2" xml:id="i-a5c0ee324036506b-0" n="8dcef4ad" prev="i-1d1e43de2fd94e12-0">
            <seg n="db9f2f9e">
              Fru talman! Centerpartiet är ett parti som, precis som Socialdemokraterna,
              är väldigt public service -vänligt. Det gör att vi på våra stämmor
              alltid har motioner runtomkring det. Jag tänkte ta upp lite grann
              ur ett stämmobeslut.
            </seg>
            <seg n="ba38742b">
              I public service -uppdraget ligger många faktorer, bland annat
              en fri och opartisk rapportering, ett mångsidigt programutbud
              av hög kvalitet som tillgodoser skiftande intressen, att stimulera
              till debatt, spegla det mångkulturella Sverige, vara folkbildande
              och stärka svensk och nordisk kultur. Det omfattar också att ta
              vara på minoriteters intressen och att förmedla olika länders
              kultur. I vid mening handlar det om en folkbildande och kulturell
              verksamhet, oberoende av utomstående intressenter och finansiärer.
            </seg>
            <seg n="a718da88">
              Jag kommer i mitt anförande att tala mest om SVT:s sparplan,
              men innan dess vill jag säga några ord om Sveriges Radio. Ledningen
              inom SR har också fattat beslut om att göra nedskärningar. Bland
              rikssändningarna kommer det att drabba barnen väldigt hårt. Efter
              årsskiftet ska man nämligen lägga ned hela den dagliga programverksamheten
              för barn mellan 9 och 13 år. Det är det prisbelönta radioprogrammet
              Boken i örat som läggs ned när SR sparar.
            </seg>
            <seg n="45eaef2d">
              I det senaste sändningstillståndet för radion står det att SR
              ska ägna ökad uppmärksamhet åt program för och med barn och ungdomar
              samt i dessa program förmedla kulturella och konstnärliga upplevelser,
              nyheter och information.
            </seg>
            <seg n="3d810a86">
              Jag kan inte annat än undra: Är inte ledningen läskunnig? Eller
              vad är det som gör att de inte lever upp till sändningstillståndet?
            </seg>
            <seg n="4c71e9ff">
              Barnen är ju de presumtiva radiolyssnarna i framtiden, och drar
              man ned på uppskattade program för dem biter man sig själv i svansen,
              anser jag. Då tar man bort intresset för radion i unga år. Hur
              tror man då att de ska upptäcka radion igen, när konkurrensen
              i dag är så tuff från inte minst Internet? Det skulle vara intressant
              att höra en reflexion om det här från ministern.
            </seg>
            <seg n="6330340f">
              Radions regionalisering är ett annat förslag som kommer att påverka
              lokalradion negativt. De lokala kanalerna är relativt billiga,
              eftersom reportrarna som arbetar där är tusenkonstnärer. De pratar
              i radion, sköter ljudet, byter skivor, ringer upp medverkande
              och intervjuar personer i studion. De har inte tekniker till sin
              hjälp ute på lokalstationerna. Jag är full av beundran varje gång
              jag är på besök i den lokala radiostationen hemma. De bör därför
              få fortsätta att besluta över vad som ska produceras och sändas
              utan inblandning från högre ort, som jag ser det.
            </seg>
            <seg n="0270183c">
              Nu kommer jag till frågan som är största anledningen till att
              vi i Centerpartiet har begärt denna debatt SVT:s sparförslag.
              Centerpartiet är public service -fans och tycker i denna fråga
              att det är viktigt att TV produceras i hela landet.
            </seg>
            <seg n="0af8b0b1">
              Beslutet i riksdagen inför nuvarande tillstånd var väldigt tydligt,
              när vi sade att 55 % av all produktion ska göras utanför Helsingfors.
              Vi preciserade inte orterna, eftersom vi ansåg att vi inte ska
              detaljstyra hur SVT ska lägga upp sitt arbete. Däremot skrev vi
              in i texten att resursfördelningen inom programföretaget görs
              på så sätt att de regionala och lokala redaktionerna även i fortsättningen
              har ett tillräckligt stort ekonomiskt utrymme för att sända lokalt
              och regionalt material. Det är för övrigt en centerpartistisk
              motion som hela kulturutskottet ställer sig bakom.
            </seg>
            <seg n="9341cfc4">
              För mig handlar det väldigt mycket om regionalpolitik. Jag blir
              lite besviken när jag hör ministern tala om att det inte är regionalpolitik.
              Men det har en oerhört stor betydelse för regionen och regionalpolitiken
              ute i landet.
            </seg>
            <seg n="d150a44d">
              När SVT:s styrelse och ledning presenterade det sparförslag som
              de ska besluta om i november visade det sig att man avser att
              lägga ned allmänproduktion i Luleå, Sundsvall, Karlstad, Örebro
              och Växjö, och det mesta ska flyttas till Göteborg. Även Malmö
              kommer att drabbas, för där tar man bort deras ateljé, vilket
              innebär att dramaproduktion inte kan ske där.
            </seg>
            <seg n="eb64a554">
              Med facit i hand är det lätt att säga att vi borde ha preciserat
              orterna. Nu kan SVT utnyttja det kryphål som finns och säga att
              de producerar 55 % utanför Helsingfors.
            </seg>
            <seg n="1fb06ca7">
              I brev från ordföranden inför denna debatt fick vi också veta
              att SVT har god ekonomi, men eftersom de fått 60 miljoner mindre
              än de förväntat sig från regeringen måste de dra åt svångremmen.
              I den frågan stöder jag kulturministern, att det är svepskäl och
              att SVT missuppfattat direktiven gällande resurserna.
            </seg>
            <seg n="9b897f54">
              Men varför då denna nedskärning? Jo, det ska bytas teknik från
              analog till digital. Varför ska då Växjö få upphöra med allmänproduktion,
              de som redan har digital teknik? De gör dessutom ungdomsprogram
              med ungdomar från hela landet som är mycket uppskattade. Växjö
              är för TV vad Gnosjö är för företagare ett föredöme.
            </seg>
            <seg n="85edf72a">
              Jag skulle vilja höra hur ministern ser på det här och vilka
              åtgärder som kulturministern vidtar för att trygga produktionen
              för TV-program i storstadsregionerna. Jag vet att det är risk
              att ministern då blir anmäld för ministerstyre, men Centerpartiet
              kommer inte att KU-anmäla.
            </seg>
          </u>
          <note type="speaker" n="20812f0f">
            Anf. 4 GUNNAR HÖKMARK (m):
          </note>
          <u who="unknown" xml:id="i-e38a074fd1077097-0" n="3b0f65f7">
            <seg n="f6d51227">
              Fru talman! Först av allt vill jag säga en sak. En självständig
              public service -verksamhet i det svenska samhället är viktig.
              Den är viktig både för det svenska samhället och för det svenska
              kulturlivet.
            </seg>
            <seg n="645dd2e5">
              Jag vill också säga något annat med anledning av bland annat
              Marita Ulvskogs inlägg här i dag. Hon påstod att vi moderater
              ville förstatliga public service . Jag tror, milt talat, att hon
              har läst fel. Men det finns något annat som är viktigt att säga
              om denna tillställning här i dag. Det är att detta om något visar
              hur beroende Sveriges Television, Sveriges Radio och Utbildningsradion
              är av staten.
            </seg>
            <seg n="e02af17b">
              Förändringar eller upplevda förändringar i budgeten skapar bugetanpassningar
              som i sin tur blir föremål för en diskussion i Sveriges riksdag
              om programutbudets inriktning. Vi står praktiskt taget inne i
              programföretagens styrelserum när vi för denna diskussion. Det
              är rätt långt från den självständighet som jag menar att Sveriges
              Radio, Sveriges Television och Utbildningsradion ska ha. Inte
              minst det faktum att företagsledningen för Sveriges Television
              har haft en intensiv kommunikation inför denna debatt visar vilket
              beroende som finns.
            </seg>
            <seg n="04ed4a0e">
              Till Marita Ulvskog vill jag bara säga: Detta, om något, är ett
              beroende av staten, inte att vi moderater vill skapa större självständighet
              och också fokusera verksamheten till en kanal som ska vara lika
              självständig som i dag, och helst mer än i dag.
            </seg>
            <seg n="269209c7">
              Fru talman! Den här debatten handlar däremot om ett problem på
              något längre sikt som public service i ett modernt mediesamhälle
              kommer att möta alltmer. Det är frapperande att det i kulturministerns
              inlägg inte fanns någonting med av detta. Svenska folket och programföretagen
              upplever betydande problem. Vi har fått en radikalt förändrad
              mediesituation sedan den tid då väldigt många i denna kammare
              försvarade monopolet. Det är en fundamental förändring som har
              präglat hela det svenska mediesamhället, men det är ändå på något
              sätt som om de gamla monopolanhängarna vill vinna monopolet åter
              inom ramen för Sveriges Television och Sveriges Radio.
            </seg>
            <seg n="bd75ab3d">
              Här är problemet. Det är en paradox att ju mer programutbudet
              ökar utifrån den enskilde tittarens eller lyssnarens perspektiv,
              desto mer breddar sig Sveriges Television och Sveriges Radio.
              Ju fler kanaler publiken får genom de nya aktörerna, desto fler
              kanaler skapar Sveriges Television och Sveriges Radio för att
              på något sätt i någon konstlad bemärkelse konkurrera ut det nya.
              Men en public service -verksamhet borde i själva verket välkomna
              det nya, eftersom det innebär att publiken får en större möjlighet
              att välja och att det blir flera alternativ i programutbudet,
              men det gör man inte.
            </seg>
            <seg n="2a1fda37">
              Det är på något sätt som att man helst vill konkurrera ut det
              nya. Men ponera att man lyckas. Ja, då använder man programresurserna
              till den typ av program som inte är unika för public service -verksamheten
              och får inga pengar över till det som är unikt för public service
              -verksamheten. Det är exakt detta som är Sveriges Televisions
              och Sveriges Radios bekymmer på lång sikt och redan i dag. Man
              använder så mycket pengar till nya kanaler och nytt programutbud
              att man inte har råd att täcka hela landet, fånga kulturlivet
              i olika delar av landet och genomföra den typ av radioprogram
              för barn som nämndes här alldeles nyss. Det handlar om allt det
              som Sveriges Television och Sveriges Radio inte förmår göra när
              det gäller att bevaka omvärlden och tillföra det svenska samhället
              detta.
            </seg>
            <seg n="f4d7755c">
              Fru talman! Jag skulle vilja säga något om den här inställningen.
              På något sätt klänger man fast vid det gamla monopolet och försöker
              se de nya aktörerna som fiender som ska om inte bekämpas så i
              alla fall trängas undan för att publiken ska se dem så lite som
              möjligt. Den inställningen urholkar mer än något annat public
              service förmåga att tillföra det som är viktigt i det svenska
              samhället. Då säger Marita Ulvskog att de som tycker så här vill
              att man ska ha en rest- public service .
            </seg>
            <seg n="453ebaf9">
              Jag tycker att kammaren bör fundera kring detta. När vi säger
              att Sveriges Radio och Sveriges Television ska koncentrera sig
              och sina resurser på det som är det viktigaste i public service
              -verksamheten kallar landets kulturminister detta för en restverksamhet.
              Samtidigt har hon inte någon strategi för att möta den nya situationen
              och den nya mediemiljön.
            </seg>
            <seg n="6976a36e">
              Man skulle vilja ställa en fråga till Marita Ulvskog. Under de
              senaste 15 åren har vi fått en radikal förändring av mediemiljön.
              På den tiden som du kämpade för monopolet och mot privata alternativ
              var det rimligt att monopolet hade ett brett programutbud. Men
              ser inte kulturministern och regeringen att den revolution som
              har skett också skulle kunna leda till ett nytt sätt att tänka
              när det gäller att utveckla public service ?
            </seg>
            <seg n="7568c4cc">
              Jag tror tyvärr inte det, och då kommer vi att få leva med den
              här diskussionen. Budgetanpassningar i dessa företag kommer att
              leda till nya diskussioner i Sveriges riksdag. Det är inte bra
              för programföretagens självständighet, men det är inte heller
              bra för public service .
            </seg>
          </u>
          <note type="speaker" n="5ad33c4c">
            Anf. 5 LENNART KOLLMATS (fp):
          </note>
          <u who="lennart_kollmats_a1da14" xml:id="i-dee7310652340756-0" n="97c60487">
            <seg n="81f2e2e5">
              Fru talman! Den här debatten har flera intressanta infallsvinklar.
              Först har vi frågan om de tre public service -bolagens tillgångar
              inför 2004. Hade det inte haft en så allvarlig innebörd hade man
              kunnat tro att SVT hade tagit upp kampen om tittarna genom ett
              uppslag till en dokusåpa.
            </seg>
            <seg n="726ce4af">
              Det har figurerat ett antal uppgifter som förmedlas till oss
              genom tidningsartiklar, genom brev och personliga möten innanför
              och utanför kulturutskottet. Det är nya brev och gamla brev. Jag
              konstaterar att aktiviteten har varit febril inom företagen medan
              departementet har suttit tämligen stilla. Jag kan bara konstatera
              att betyget i ämnet kommunikation för företagen och departementen
              måste bli icke godkänt.
            </seg>
            <seg n="0f9a7ddf">
              Den andra delen handlar om vilka konsekvenser företagen drar
              av vad de uppfattar som sämre ekonomiska förutsättningar. Då måste
              man fundera över varför de får en sämre ekonomi och har en sämre
              ekonomi. Från Folkpartiets sida anser vi att regeringen och riksdagsmajoriteten
              har ett stort ansvar för detta.
            </seg>
            <seg n="b0c8f97c">
              SVT tvingas till distribution via en av många tekniker, det dyra
              marknätet. SVT tvingas att använda en av många tänkbara distributörer,
              monopolföretaget Teracom. Investeringen i digitalt marknät gör
              det ännu dyrare.
            </seg>
            <seg n="34e79810">
              Hade SVT fått välja distributör och distributionssätt hade det
              varit betydligt billigare, och det är bättre med konkurrens. Det
              är billigare att använda satellit där det passar, kabel där det
              passar och marknätet där det passar. Hade SVT getts den friheten
              hade mer pengar funnits till journalistlöner, teaterskapare, engagerade
              reportageteam och dokumentärfilmare. Men regeringen prioriterar
              en teknik som ger politisk makt över mediet framför pengar till
              public service -innehåll. Jag vill också deklarera att public
              service för mig är innehållet och inte tekniken.
            </seg>
            <seg n="e35a1b6c">
              En tredje infallsvinkel gäller huruvida programföretagen uppfyller
              vad sändningstillstånden kräver. Egentligen är det Granskningsnämnden
              som utvärderar det och inte vi så här direkt innan vi dessutom
              vet hur det har blivit. Men när jag läser tillståndet för Radio
              och TV i allmänhetens tjänst förstår jag den upprördhet som uppkommit
              genom de förslag som både radio och TV presenterar.
            </seg>
            <seg n="ff05dbea">
              Det är möjligt att den nya tekniken har medfört att man inte
              behöver studior på några orter, men det viktigaste är ändå personalen,
              som givetvis bör vara stationerad på plats för att på ett självständigt
              sätt kunna spegla vad som händer på olika platser i landet. Det
              finns olika tänkesätt ute i landet i förhållande till tänket i
              Helsingfors. Det måste finnas utrymme för detta, det utrymme som
              sändningstillståndet nu ändå anger, det vill säga minst 55 % av
              allmänproduktionen.
            </seg>
            <seg n="a28c8641">
              Vi är överens om att målet är att spegla hela landet. Från Folkpartiets
              sida ville vi, när det gäller sändningstillståndet, inte detaljreglera
              så här mycket. Vi hade tydliga mål men inte medel. Dessutom ville
              vi ha en kortare period för att snabbare kunna utvärdera.
            </seg>
            <seg n="edfe8e53">
              Vi minns också att SVT under den förra sändningstillståndsperioden
              skulle ha två separata nyhetsredaktioner, men det tänjde man på
              genom att införa en central- desk där nyhetsredaktionerna fick
              hämta material. Sedan mjukades dessutom villkoret upp. Jag anser
              att det har centraliserat nyhetsbevakningen, och risken finns
              att regleringen inför nästa sändningstillstånd kommer att bli
              än mer konkret och tydlig från oss politiker.
            </seg>
            <seg n="f1565788">
              Det tror jag principiellt inte alls är bra. Jag är angelägen
              om att public service ska finnas på långt avstånd från politikerna.
              Samtidigt måste man se till att det finns andra attityder och
              tydligare public service -rapporter så att de mål som finns går
              att följa upp.
            </seg>
            <seg n="362dba36">
              Jag skulle också vilja ta upp radion och dess förslag till rationaliseringar.
              Det är förslag som det inte har skrivits så mycket om i skuggan
              av SVT:s förslag. Jag vet att lokalradiostationerna har mycket
              höga lyssnarsiffror och betyder väldigt mycket för den regionala
              befolkningen. Lokalradiostationerna och nyheterna är en given
              bas i radions verksamhet. Även Sveriges Radio ska ju nå upp till
              att 55 % av sändningarna i allmänproduktionen ska produceras utanför
              Helsingfors.
            </seg>
            <seg n="a66bf536">
              Då är det uppseendeväckande att det finns förslag om att ett
              antal timmar per vecka i lokalradions sändningar ska produceras
              centralt och sändas från Riks. Jag utgår ifrån att så inte blir
              fallet utan att de lokala stationerna får medel så att de kan
              fullgöra och rentav utöka sitt uppdrag. Glöm inte public service
              -företagens ansvar också för kulturen. Det gäller givetvis också
              den regionala kulturen.
            </seg>
            <seg n="6412734f">
              Fru talman! Jag ska avsluta med att peka på möjligheten för oss
              politiker att undersöka hur verksamheten fungerar om vi tvekar
              angående hur sändningstillstånden följs. Vi ska med stort intresse
              läsa public service -rapporterna. Även vi kan skriva till Granskningsnämnden.
            </seg>
            <seg n="774afc90">
              Jag gjorde det i våras angående statistiken över hur TV under
              2002 levde upp till kravet att öka textningen för hörselskadade.
              SVT hade fått fram en siffra på 53 % och ansåg att de därmed redan
              hade nått upp till det mål som sändningstillståndet uppgav, nämligen
              50 % vid periodens slut. Det var bara det att procentsiffran stödde
              sig på fel grund. Jag anmälde det till Granskningsnämnden. De
              har i sitt svar uppmärksammat att statistiken inte belyste det
              som sändningstillståndet kräver. Nämnden noterade att SVT behöver
              öka textningen markant så att de vid slutet av tillståndsperioden
              uppfyller villkoret. Det är utomordentligt viktigt att public
              service -redovisningen är korrekt i förhållande till målen, att
              det inte finns tendenser till kreativ bokföring
            </seg>
            <seg n="d81edf2c">
              Fru talman! Jag ser fram emot att läsa rapporterna för 2003 med
              stor noggrannhet.
            </seg>
          </u>
          <note type="speaker" n="1242bc51">
            Anf. 6 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-f95ab0949dcf25d0-0" n="10fd3d10">
            <seg n="1fddd5da">
              Fru talman! Debatten om radio och TV är viktig. Riksdagen har
              ju ett särskilt ansvar för Sveriges Radio, Sveriges Television
              och UR. Frågor rörande radio och TV i allmänhetens tjänst engagerar
              på olika sätt, och det tycker jag är bra. Just den här debatten
              har kommit till med anledning av en omfattande diskussion och
              också kritik av Sveriges Televisions lednings förslag till omorganisation
              i hela landet.
            </seg>
            <seg n="5fba0c0b">
              Vän av ordning anser att vi politiker inte ska lägga oss i sådant
              som är reglerat i nuvarande sändningstillstånd som gäller till
              och med 2005 och att vi därför inte borde komma med diverse förslag
              och synpunkter. Jag vet att eventuella förslag ska samlas till
              nästa tillståndsperiod och att eventuella synpunkter om att tillståndet
              inte följs ska anmälas till Granskningsnämnden. Detta är förstås
              korrekt, men samtidigt är det viktigt att vi engagerar oss och
              diskuterar radio och TV även under tillståndsperioden, inte bara
              inför en ny tillståndsperiod.
            </seg>
            <seg n="a0d6e6ba">
              Jag vill påminna om att när vi diskuterade nu gällande tillstånd
              uttalade alla, både beredningsgruppen och ledningen för public
              service -bolagen, att vi riksdagsledamöter skulle intressera oss
              för bolagen och kontinuerligt följa deras verksamhet. Hur ska
              vi göra detta? Jo, bland annat genom debatter i den här kammaren.
            </seg>
            <seg n="fd38ce31">
              Fru talman! Vi kristdemokrater anser att public service , radio
              och TV i allmänhetens tjänst som vi också säger, inte bara har
              haft utan också inför framtiden har en mycket viktig uppgift att
              fylla. I ett demokratiskt samhälle måste det fria ordet värnas
              och vårdas. I den stora förändringsprocess som pågår inom medieområdet
              är det viktigt att det finns kanaler med ett brett utbud av kvalitetsprogram
              inom alla genrer, inklusive underhållning, ett utbud som även
              språkliga och etniska minoriteter och funktionshindrade har möjlighet
              att ta del av och som människor oavsett var de bor i landet kan
              identifiera sig med.
            </seg>
            <seg n="cb2ed4a6">
              En radio och TV i allmänhetens tjänst ska vara en garant för
              allt detta. Om detta ska vara möjligt krävs att bolagen ligger
              långt framme när det gäller tekniken så att produktionen och sändningen
              är av hög teknisk kvalitet. Det krävs också att organisationen
              är decentraliserad och utformad på ett sådant sätt att programverksamhet
              och produktion finns i hela vårt avlånga land.
            </seg>
            <seg n="4c28f3cb">
              Den proposition som ligger till grund för nuvarande tillstånd
              och som framförhandlats med bred majoritet i riksdagen är tydlig
              när det gäller en decentraliserad organisation. Jag ber att få
              citera.
            </seg>
            <seg n="a80c4bf4">
              Programföretagen skall ha en decentraliserad organisation som
              skapar goda förutsättningar för mångfald och självständigt beslutsfattande
              även på regional och lokal nivå. Den regionala och lokala organisationen
              skall utformas och ges tillräckliga resurser så att förhållanden
              i hela landet kan speglas och representeras i programutbudet och
              att människor från hela landet i stor utsträckning kan delta i
              programverksamheten. Den andel av resurserna för allmänproduktion
              som förbrukas av enheterna utanför Helsingfors skall behållas
              på minst nuvarande nivå.
            </seg>
            <seg n="a2a7d59b">
              Varför är frågorna kring den decentraliserade organisationen
              så viktiga? Varför är det viktigt med idéskapande och programproduktion
              i till exempel Växjö, Karlstad, Örebro, Sundsvall och Luleå? Vad
              menas egentligen med allmänproduktion?
            </seg>
            <seg n="027e94b2">
              Enligt Sveriges Televisions public service -redovisning för år
              2002 definieras begreppet allmänproduktion enligt följande: egenproduktioner,
              produktionsanläggningar, samproduktioner samt svenska förvärv
              inom programkategorierna fakta, fiktion, musik, nöje samt nyhetsmagasin
              riktade till barn och ungdom, sportdokumentärer och sportreportage
              samt korta pausprogram.
            </seg>
            <seg n="e0fe87ad">
              Det finns alltför många frågor som kräver ett svar. Jag vill
              skicka med dem i den fortsatta debatten och ge några exempel.
              Vad jag kan förstå har Sveriges Television alldeles nyligen investerat
              i Växjö. Där har också bildats en plantskola, ett slags ungdomsuniversitet,
              inom Sveriges Television. Någon uttryckte att Växjö är för Sveriges
              Television vad Gnosjö är för näringslivet. Vad kommer att hända
              med den ungdomskompetens som under lång tid har byggts upp där?
              Vad händer med de dövas TV i Leksand? Vad händer med produktionen
              av minoritetsprogram uppe i Norrbotten?
            </seg>
            <seg n="ba643749">
              Fru talman! Jag har två frågor till kulturministern som jag gärna
              vill ha svar på. Det tycks, som vi har hört här förut, finnas
              kommunikationsproblem mellan Kulturdepartementet och de tre public
              service -bolagen. Något som ofta nämns i den aktuella debatten
              är de så kallade reformmedlen. Jag har själv hört vid informationer
              att bolagen inte skulle ha känt till att de medlen skulle trappas
              ned. Senast i går fick vi ett brev från Sveriges Television om
              det här.
            </seg>
            <seg n="cc989855">
              Det är anmärkningsvärt att kommunikationen mellan Kulturdepartementet
              och public service -bolagen är så dålig. Jag trodde att det fanns
              rutiner för information och dialog. Kanske kulturministern kan
              svara på varför inte bolagen i tid kan få information om kommande
              reformmedel.
            </seg>
            <seg n="115d3eb8">
              Jag har en fråga nummer två. Alldeles nyligen hörde vi att regeringen
              beslutat om direktiv till två utredningar om radio och TV i allmänhetens
              tjänst. Detta är verkligen på tiden. Redan 2001 var vi överens
              om detta. Nu kan vi konstatera att utredningen tar tid. Därför
              måste jag få fråga varför det har tagit så lång tid att ta fram
              direktiven.
            </seg>
          </u>
          <note type="speaker" n="80d81a52">
            Anf. 7 PETER PEDERSEN (v):
          </note>
          <u who="peter_pedersen_2328f0" xml:id="i-dc9868bcfb1a8539-0" n="d9fe8c78">
            <seg n="175cf9dc">
              Fru talman! Jag vill börja med ett påhittat citat: Man behöver
              inte vara lantis bara för att man bor på landet. Det verkar som
              om många av dem som engagerar sig i television och radioprogram
              på toppnivå uppfattar att när det handlar om att spegla villkoren
              för de människor som bor från norr till söder så görs det bäst
              ifrån Helsingfors, möjligtvis Göteborg och några få orter till.
            </seg>
            <seg n="323c7582">
              Man kan vända på perspektivet. Jag tror inte att man skulle uppskatta
              om värmlänningar speglade förhållandena för stockholmarna i förorterna
              och så vidare. Jag tror att det har en viss betydelse att man
              har någon förankring på de orter och i de verksamheter där man
              finns.
            </seg>
            <seg n="dedb2c72">
              Jag kan också märka en viss skadeglädje från moderat håll när
              Gunnar Hökmark här pekar på olika problem som finns inom public
              service , att de har tappat sitt monopol och så vidare. Jag tror
              också att det är Folkpartiet och Moderaterna som tidigare i behandlingen
              har sagt att vi inte ska ha så detaljerade sändningsvillkor. Jag
              kan bara konstatera att vi tydligen har varit alltför otydliga,
              även om jag tycker att det som står är ganska tydligt.
            </seg>
            <seg n="ee7e01cd">
              Min slutsats är att om vi ska kunna leva upp till att vi ska
              ha en television och en radio för hela landet, och om vi med detta
              menar att det ska finnas allmänproducerad TV och egenproduktion,
              så måste det definieras vad som menas. Dan Kihlström tog upp en
              definition på vad som menas med allmän-TV. Det var ett bra steg.
              Egenproduktion kanske också ska definieras.
            </seg>
            <seg n="366c5731">
              Vad menar vi med utläggning av produktion? Från början, när vi
              skärpte sändningsvillkoren jämfört med tidigare sändningsvillkor,
              lyfte vi fram behovet av produktion utanför Helsingfors och krav
              på fördjupat kulturansvar med ökat samarbete med kulturinstitutioner
              och fria producenter. Det ska alltså inte tolkas som att man bara
              ska lägga ut olika produktioner på diverse kommersiella produktionsbolag,
              göra sig av med den egna kompetenta personalen och köpa in enligt
              någon beställarorganisation.
            </seg>
            <seg n="d6632ac5">
              Jag delar till fullo de farhågor som kulturminister Marita Ulvskog
              lyfte fram i sitt anförande. Det är inte förenligt med public
              service- avtalet att man gör sig av med sin egen kompetens.
            </seg>
            <seg n="8434811c">
              Jag undrar också över det här med hur tydlig man måste vara.
              Jag var i går på ett möte med facket. De hade skrivit någonting
              om att den här såpan, som de uttryckte det, kunde leda till att
              vi får ytterligare politisk inblandning och detaljstyrning av
              verksamheten inför det nya avtalet 2006. Då frågade jag: Tycker
              ni att det är negativt om detta krävs för att vi ska kunna behålla
              en allmän TV och en allmän radio runtom i landet? Svaret från
              samtliga fackorganisationer var ett entydigt: Nej, vi tycker inte
              att det är felaktigt. Krävs det så välkomnar vi det stödet från
              politikerna.
            </seg>
            <seg n="e8ff2e73">
              Samtliga närvarande fackföreningar tyckte alltså att det är viktigt
              att vi skärper och tydliggör sändningsvillkoren och vad som står
              där så att de blir så tydliga att de inte kan missförstås från
              2006 och framåt.
            </seg>
            <seg n="c33a6970">
              Låt mig citera vad som skrevs i kulturutskottets betänkande 2000/01:KrU8:
            </seg>
            <seg n="9ff77ddf">
              Utskottet konstaterar att både SR och SVT, vars verksamhet är
              uppdelad på fyra regioner med elva produktionsorter och 15 lokalredaktioner,
              lever upp till kravet på decentraliserad organisation. Utskottet
              konstaterar också att de båda programföretagen redan nu lever
              upp till kravet i propositionen att minst 55 % av allmänproduktionen
              skall göras utanför Helsingfors.
            </seg>
            <seg n="3002095f">
              Vidare vill utskottet för tydlighets skull understryka att människor
              i hela landet bör kunna delta i både det rikssända, det regionala
              och det lokala programutbudet. Utskottet anser också att det är
              angeläget att framhålla att resursfördelningen inom programföretagen
              görs på så sätt att de regionala och lokala redaktionerna även
              i fortsättningen har ett tillräckligt stort ekonomiskt utrymme
              för att sända lokalt och regionalt material.
            </seg>
            <seg n="851a2f95">
              Det är då svårt att förstå det en högt uppsatt medarbetare vid
              Sveriges Television skriver i tidningen Vi på TV nr 31, 2003.
              Under rubriken Har politikerna tolkningsföreträde? skriver Hans
              Hernborn: I utskottsbetänkandet finns dock inte ens en antydan
              om att SVT skulle vara förhindrad att ändra organisationen.
            </seg>
            <seg n="0363d32e">
              Han tolkar alltså detta att vi uttryckligen skriver ut hur många
              produktionsorter det ska finnas som att man kan göra lite grann
              hur man vill från SVT:s sida. Det tyder på att vi måste förtydliga
              sändningstillståndet ytterligare vid nästa tillfälle.
            </seg>
            <seg n="cbeb56b3">
              Jag vet att kulturministern måste vara väldigt försiktig i sitt
              uttryckssätt så att hon inte blir anmäld till KU, men jag uppfattar
              ändå att det finns en bred majoritet i denna riksdag av de partier
              som har varit framme hittills är det framför allt Moderaterna
              som utmärker sig negativt, från min utgångspunkt, medan Folkpartiet
              inte var riktigt lika njugga för att om det krävs att vi är ännu
              tydligare i framtiden så kommer vi att vara det.
            </seg>
            <seg n="1747b62f">
              Om den här debatten ska ha någon betydelse och inte bara vara
              ett slags kosmetiskt eller terapeutiskt tillfälle att allmänt
              dryfta de här frågorna tycker jag att det är viktigt att vi skickar
              en signal till Sveriges Televisions och Sveriges Radios ledning
              och styrelse: Vi kommer i nästa avtalsperiod ännu tydligare, om
              det krävs att markera vad vi menar med allmänproduktion av TV
              och radio, vad vi menar med egenproduktion, vad vi menar med 55-procentsmålet
              och så vidare. Jag tror att det är bra om vi härifrån kan visa
              åtminstone den enigheten att fem av sju partier står bakom detta
              och kommer att slåss för det. Vi menar nämligen allvar med uttrycket
              att hela landet ska leva och att public service ska spegla och
              vara till för alla som bor här i landet, från norr till söder
              och från väster till öster.
            </seg>
          </u>
          <note type="speaker" n="4726fb0c">
            Anf. 8 PETER ERIKSSON (mp):
          </note>
          <u who="peter_eriksson_2b69c1" xml:id="i-58661d56d28ca2d4-0" n="f0829088">
            <seg n="0e058a5c">
              Fru talman! I grunden handlar dagens debatt om vilka röster som
              ska få komma till tals, vilka åsikter som ska komma fram, vilka
              bilder av verkligheten som vi accepterar att de får synas i hela
              Sverige och vilka människor som vi ska lyssna till.
            </seg>
            <seg n="d0199ad8">
              Jag ska ge en bild av en del av Sverige för att beskriva vad
              som egentligen har hänt. Jag måste då bredda detta ännu lite mer.
              Det kanske inte bara handlar om public service.
            </seg>
            <seg n="8ff0f9b4">
              I min del av Sverige, i Norrbotten där jag bor, bevakas ett ganska
              stort område inte bara den fjärdedel av Sverige som Norrbotten
              utgör utan också norra Norge, norra Finland och Barentsregionen
              som helhet. Där har utvecklingen under ganska kort tid varit sådan
              att såväl Dagens Nyheter som Expressen och Aftonbladet har lagt
              ned sina lokalredaktioner. För bara några år sedan hade Sveriges
              Radio fyra samhällsreportrar i Luleå. Till årsskiftet som nu kommer
              avvecklar man den sista, som har i uppdrag att jobba med P1, P4,
              Samhällsredaktionen, Ekot och så vidare. Sedan finns det ingen
              kvar på Sveriges Radio med den uppgiften.
            </seg>
            <seg n="d97d8e52">
              SVT har undergått en motsvarande utveckling under de här åren.
              Man avvecklar uppdragen för samhällsbevakning och nyhetsbevakning
              och låter dem återgå till SVT Riks.
            </seg>
            <seg n="bd4ef48a">
              Denna förändring gör att rösterna tystnar från Sverige runtom
              Helsingfors och storstäderna. Det handlar nämligen inte bara om
              Luleå och Norrbotten, utan den här utvecklingen finns i hela Sverige.
              Bilderna slocknar från övriga delar av Sverige. Den verklighetsbild
              som vi har och som människor får runtom i Sverige förändras förvrängs,
              menar jag.
            </seg>
            <seg n="737cb827">
              En sak som jag tycker visar hur detta påverkar oss är oförståelsen
              och förvåningen hos väldigt många efter det val vi hade alldeles
              nyligen där vi röstade ja eller nej till EMU. Väldigt många betraktare,
              särskilt från huvudstaden, var fullständigt oförstående till vad
              som hänt. Man förstod inte att människor utanför Helsingfors har
              en helt annan bild av verkligheten och andra åsikter som inte
              kommer fram ordentligt i den rapportering som sker. Jag tycker
              att detta är väldigt allvarligt.
            </seg>
            <seg n="5ccd75b0">
              Nu kan man också säga att vi ska vara väldigt glada och stolta
              över att vi ändå har en fungerande public service i Sverige. Vi
              ser ju hur det blir i länder där man inte har det, där den reklamfinansierade
              och privata mediebilden fullständigt dominerar. Jag tycker att
              det är viktigt att vi värnar om public service , men vi ska också
              trycka på för att avtalet, det kontrakt med svenska folket som
              SVT, Sveriges Radio och Utbildningsradion har som grund för verksamheten,
              ska hållas och genomföras.
            </seg>
            <seg n="f604ec16">
              Den skärpning av avtalet som vi har fått till stånd genom beslut
              i Sveriges riksdag måste också bli verklighet. Denna skärpning
              kommer sig ju av den bild jag tidigare berättade om, nämligen
              att människor inte kommer till tals i samma utsträckning längre.
              Då får public service ett ännu viktigare ansvar än tidigare för
              att klara av uppgiften att bevaka hela Sverige och låta människor
              höras inte bara från de områden som redan är bevakade utan också
              från övriga delar av Sverige. De människorna är också med och
              betalar. Det är rimligt att de också får vara med och höras när
              vi debatterar, så att vi får höra debatter, åsikter och synpunkter
              från andra delar av landet.
            </seg>
            <seg n="61b775ec">
              Fru talman! Jag vill ställa två små frågor till kulturministern.
              Tycker inte du som jag att vi borde se till att den utveckling
              som pågår nu bryts? Man får i mindre och mindre utsträckning höra
              människor från olika delar av Sverige komma till tals med sina
              synpunkter. Tycker inte du som jag att ser vi inte avtalen uppfyllas
              måste vi skärpa avtalen och faktiskt se till att de politiska
              mål som finns i den här frågan uppfylls och blir verklighet?
            </seg>
          </u>
          <note type="speaker" n="edc26ba7">
            Anf. 9 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-1d1e43de2fd94e12-1" n="8dcef4ad" next="i-a5c0ee324036506b-1">
            <seg n="b21b3e99">
              Fru talman! Först vänder jag mig till Gunnar Hökmark. Naturligtvis
              ska inte något företag vara fredat från en allmänpolitisk debatt.
              Jag tycker att det vore skandal om vi som har väljarnas uppdrag
              att företräda dem talade om Skandia, om Ericsson, om Stenbeckssfären
              eller om en massa andra företag men inte tillät oss att diskutera
              och ha några uppfattningar om public service -företagen, som ju
              är i allmänhetens tjänst. Självklart ska vi diskutera dem. Jag
              tror att den här typen av debatter är väldigt bra.
            </seg>
            <seg n="5292b970">
              Varför skulle inte public service -företagen försöka skriva brev
              till er, till mig och till andra för att utnyttja tillfället att
              som alla andra lobbyister försöka utverka mer pengar till sin
              verksamhet? Varför skulle de inte få göra det? Så gör många oberoende
              företag, även public service -företag.
            </seg>
            <seg n="a405bfb9">
              Nej, det är inte detta det handlar om, utan det handlar om vad
              vi sedan kan göra i regering och i riksdag när det gäller att
              sätta upp ramverket för public service . Där ska vi vara tydliga.
              Det senaste tillståndet och de anslagsvillkor som är förenade
              med detta, som vi antog för den nu löpande tillståndsperioden,
              var betydligt tydligare än någonsin tidigare. Är det så att det
              fortfarande finns oklarheter om hur ramverket ser ut ingår det
              uttryckligen i det uppdrag som de nya p ublic service -utredarna
              har fått och som vi beslutade om för någon vecka sedan i regeringen.
              De ska utröna om vi har varit tillräckligt tydliga med vad vi
              menar när det gäller ramverket. Det är inte att ge sig in i detaljstyrning
              utan det handlar om att visa att alla ska begripa och använda
              samma definitioner för ramverket. Och, som sagt var, är det inte
              tillräckligt tydligt ska vi naturligtvis förtydliga det ännu ett
              steg.
            </seg>
            <seg n="2aeb19ce">
              Man måste också när det gäller ramverket ha vissa möjligheter
              att mäta. Man måste alltså ha några slags mätbara mål. Där kan
              man diskutera om man ska använda sig av procentsatser eller om
              man ska använda sig av andra typer av mätbara mål och uppgifter.
              Men de måste finnas där just därför att vi inte ska ge oss in
              i en detaljstyrning av exakt vilka program som ska sändas och
              vilka som inte skulle få förändras i tablåerna. Det vore naturligtvis
              helt orimligt om vi skulle ge oss in i den typen av detaljdiskussioner.
            </seg>
            <seg n="80011479">
              Jag vill gärna upplysa Gunnar Hökmark om att jag inte tillhörde
              dem som ansåg att vi alltid skulle ha TV-monopol, utan jag tyckte
              att det var viktigt att vi också fick kommersiell nationell television
              i Sverige och naturligtvis också andra kommersiella aktörer. Men
              i just detta medielandskap är det kolossalt viktigt att vi har
              en stark public service . Det visar också erfarenheterna från
              andra länder. Det blir en ribba som påverkar även de kommersiella
              TV-företagen. Om de sänder från Sverige eller om de sänder från
              andra länder till svensk publik har de en bättre kvalitet när
              de får mäta sig med ett kraftfullt public service -företag. Det
              är också därför som public service är viktig.
            </seg>
            <seg n="e5d8a660">
              Nu säger Hökmark att han inte alls vill förstatliga public service
              . Jag läser i de motioner som har författats av Hökmark och hans
              parti i olika omgångar, och där finns det väldigt tydliga formuleringar
              om vad Moderaterna står för. Man vill ha förändringar som innebär
              att det ska vara statsbudgetfinansierad verksamhet, man vill privatisera
              ett antal kanaler och man vill också att vi hela tiden ska pröva
              vad som blir över när de kommersiella aktörerna har bestämt sig
              för vad de vill satsa på. Man ska hela tiden göra avgränsningar.
            </seg>
            <seg n="87b315d8">
              Jag kan bara tolka det på det sätt som jag har gjort tidigare.
              Det blir en väldigt liten och svag public service som vi inte
              kommer att klara att få en tillräcklig finansiering av, därför
              att det blir för få som kommer att tycka att det är tillräckligt
              intressant. Därmed kommer public service inte att överleva.
            </seg>
            <seg n="b5d613f1">
              Peter Eriksson talar om att bryta utvecklingen mot att Sverige
              blir alltmer koncentrerat till ett antal storstadsregioner. Det
              är bekymmersamt, för vi kan se det på alla samhällsområden. Det
              är klart att det också kan avspegla sig i public service , även
              om jag tycker att det växlar. Ibland möter man fantastiskt många
              röster från olika delar av landet. Sedan finns det vissa perioder
              när man tycker att det smalnar av och blir väldigt mycket Helsingfors
              och väldigt mycket Göteborg. Men självklart är det ett uppdrag.
            </seg>
            <seg n="8c94af04">
              Om det skulle visa sig att det är på det sätt som många upplever,
              att inte hela landet speglas på det sätt som är avsett, måste
              villkoren förtydligas på de här punkterna. Det är också uppdraget
              till den kommitté som vi har beslutat om.
            </seg>
          </u>
          <note n="de601b3c">
            Anf. 10 BIRGITTA SELLÉN (c):
          </note>
          <u who="marita_ulvskog_c1a6b2" xml:id="i-a5c0ee324036506b-1" n="8dcef4ad" prev="i-1d1e43de2fd94e12-1">
            <seg n="64465b3a">
              Fru talman! Centerpartiet ser det här sparförslaget som en centralisering
              som inte är acceptabel. TV ska produceras i hela landet. Det är
              viktigt att folk kan känna äkthet i program Vildmark ska produceras
              i Luleå. När anställda gör program i närmiljön till de orter där
              de jobbar känner de samhället, ortsbefolkningen, kommunpolitikern
              och så vidare. Det blir enklare, billigare och bättre program
              än om en anställd skickas ut från Helsingfors för att producera
              ett program på en ort som är för den personen helt obekant. Det
              känns som om SVT tänker städa bort verksamhet som fungerar väldigt
              bra. Frågan är om man städar i rätt ordning. När man vill göra
              trappuppgången ren och fin i ett höghus börjar man städa uppifrån.
            </seg>
            <seg n="9d63493b">
              Vi är fem politiker som har agerat en hel del i olika medier,
              vilket har retat SVT:s styrelse och ledning. Vd säger till exempel
              i Vi på TV: Kom med något nytt!
            </seg>
            <seg n="fbc45347">
              Jag ska komma med några funderingar.
            </seg>
            <seg n="b03ef42e">
              Ett av förslagen är självklart. Lägg inte ned allmänproduktion
              på de fem orter som föreslagits!
            </seg>
            <seg n="3a9ce832">
              SVT uppfattas som det programföretag som är mest trovärdigt,
              mest professionellt, mest kvalitetsinriktat och mest angeläget
              för alla enligt en studie som har gjorts vid Göteborgs universitet.
              Det goda omdömet kan lätt naggas i kanten, så var rädd om det,
              skulle jag vilja säga till SVT.
            </seg>
            <seg n="e4f7039e">
              När det nya tillståndet ska tas fram finns det stor risk att
              vi politiker lägger oss i mer än vi har gjort tidigare. Det känns
              bra att ministern stöder oss i tanken att vi ska vara tydligare
              i samband med nästa sändningstillstånd.
            </seg>
            <seg n="614af562">
              Det är inte vad vi egentligen innerst inne vill, att detaljstyra,
              men om inte SVT kan tyda våra skrivningar måste vi vara tydligare.
              Jag påstår faktiskt att alla vi partier som är vänner av public
              service kommer att vara noggranna med skrivningen inför nästa
              tillståndsperiod. Regionalpolitik är viktig i den här frågan,
              anser jag. Därför kanske vi kan komma med idén att skriva att
              50 % av alla program ska produceras i storstäder, det vill säga
              i Helsingfors, Göteborg och Malmö, och övriga 50 % ska produceras
              i övriga landet. Det kan bli så. Om då SVT har lagt ned allmänproduktion
              på de fem orter som föreslås, ja, då blir det en dyr historia.
            </seg>
            <seg n="a18b9eb5">
              Medievärlden får inte ses ur ett 08-perspektiv eller, som en
              del säger: SVT är Helsingfors via TV. Utan regionala sändningar
              hade inte Lasse Holmquist, Ragnar Dahlberg, Kjell Lönnå, Grynet
              och många andra kommit fram och blivit kända.
            </seg>
            <seg n="5de93b3f">
              Fru talman! En nedläggning som jag inte har nämnt något om men
              som Dan Kihlström tog upp handlar om program på minoritetsspråk.
              I Kiruna produceras program på samiska. De samproduceras med Norge
              och Finland. Nu hotas den samiska allmän-TV:n. Det är väldigt
              få personer som behärskar den här produktionen, och både jag och
              samerna är mycket oroliga för vad som kommer att hända. Att skära
              ned det samarbetet är ett brott mot sändningstillståndet, anser
              jag.
            </seg>
          </u>
          <note type="speaker" n="cea050bd">
            Anf. 11 GUNNAR HÖKMARK (m):
          </note>
          <u who="unknown" xml:id="i-e38a074fd1077097-1" n="3b0f65f7">
            <seg n="c66c5426">
              Fru talman! Jag skulle vilja börja med en fråga till Ulvskog,
              för att använda hennes tilltalsbruk. Anser kulturministern att
              det ska vara mer statlig styrning av public service och att det
              är bra för public service med mer statlig detaljstyrning? Frågan
              har tagits upp av ett antal debattörer, och det är svårt att tolka
              kulturministerns senaste inlägg som att hon håller med. Jag tror
              att det kan vara bra att få ett klargörande i frågan huruvida
              kulturministern anser att det är bra med mer statlig styrning
              av public service -verksamheten.
            </seg>
            <seg n="80ccebb1">
              Jag anser inte det, och jag noterar att jag är en av de få som
              i början av den här debatten underströk vikten av att public service
              -verksamheten kan stå så självständig som möjligt från staten.
              Marita Ulvskogs exempel på förstatliganden handlade om finansieringsform.
              Då vill jag bara säga att skälet till att vi står här i dag är
              den budgetproposition som Marita Ulvskog presenterade för ett
              antal veckor sedan. Så beroende är public service -verksamheten
              i dag av statens budget.
            </seg>
            <seg n="4d58dc03">
              När det gäller frågan om public service som ribba så tycker jag
              att det är helt rätt. Så är det. Men är det den typen av programverksamhet
              som jag har pekat på som viktig som är en rest som man kan lägga
              mindre pengar på medan man ska ge mer pengar åt andra saker? Den
              frågan blir statsrådet Ulvskog mig skyldig ett svar på. Jag menar
              att det är viktigt att vi inte talar om dessa programformer som
              något slags finrum utan att vi ser till att möblera om både i
              lekrum, vardagsrum, hall och kök. Det är nya tider, och ska public
              service klara sig krävs det ett nytt förhållningssätt.
            </seg>
          </u>
          <note type="speaker" n="32a88dce">
            Anf. 12 LENNART KOLLMATS (fp):
          </note>
          <u who="lennart_kollmats_a1da14" xml:id="i-dee7310652340756-1" n="97c60487">
            <seg n="3af725ba">
              Fru talman! Jag vill svara lite till Marita Ulvskog om Folkpartiets
              liberala mediepolitik. Den bygger på fyra nyckelord: Frihet, mångfald,
              kvalitet och teknikneutralitet. Det sistnämnda är ganska nytt
              och är en konsekvens av att det snart inte är någon större skillnad
              mellan datorn, TV:n och radion ja, radion tittar man ju inte på,
              förstås.
            </seg>
            <seg n="43c546a2">
              Vi blandar och ger alltmer. Det innebär att det är omöjligt att
              ha kvar en TV-licens som ska erläggas för innehav av TV-apparat.
              Vi måste få fram ett nytt finansieringssystem och avskaffa TV-licensen.
              För att uppnå frihet och minimera risken för politisk inblandning
              i public service och där har Gunnar Hökmark och jag samma uppfattning,
              och det har jag deklarerat tidigare också har vi en vision om
              att inrätta några fristående public service -fonder, där fler
              kanaler än i dag kan få medel för att producera program.
            </seg>
            <seg n="e7ad51f1">
              Med tanke på det enorma utbud av lättare underhållning som finns
              i de kommersiella kanalerna anser vi också att public service
              bör bli mer fokuserat på kvalitetsproduktion än vad som är fallet
              i dag. Det är inte heller nödvändigt att det är de högsta tittar-
              respektive lyssnarsiffrorna som ska premieras. Att konkurrera
              med de kommersiella kanalerna genom att försämra kvaliteten tycker
              vi är ett dåligt sätt för radio och TV i allmänhetens tjänst.
            </seg>
            <seg n="b65e4388">
              Vi är starka tillskyndare av public service , och vår vision
              är att detta förslag ska ge mer medel till public service , såsom
              vi har föreslagit det. Men jag förstår att Marita Ulvskog inte
              vill läsa färdigt våra förslag och förstå detta ordentligt.
            </seg>
            <seg n="53c06ce6">
              Jag har en fråga till kulturministern. Är det rimligt att för
              finansiering vara låst vid en speciell apparat som grund för TV-avgiften?
              Kulturministern kan ju mycket väl lyssna på till exempel Radio
              Dalarna via nätet eller ställa upp en egen TV-tablå och se på
              TV via nätet. Hur ska kulturministern klara att ta in avgiften
              då är det via licenser på datorer?
            </seg>
          </u>
          <note type="speaker" n="f5b1c755">
            Anf. 13 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-f95ab0949dcf25d0-1" n="10fd3d10">
            <seg n="147df156">
              Fru talman! Peter Pedersen efterlyser synpunkter på kommande
              tillståndsperiod och på en eventuell skärpning av tillståndskraven.
            </seg>
            <seg n="f66f6617">
              Jag kan konstatera att vi har fått bränsle till brasan när det
              gäller viktiga frågor för den kommande parlamentariska kommittén.
              Det är inte svårt att gissa att den decentraliserade organisationen
              kommer att stå högt på dagordningen. Bränslet till den frågan
              kommer faktiskt från Sveriges Televisions ledning.
            </seg>
            <seg n="9476753f">
              Jag tror också att man kommer att diskutera en rikskanal i någon
              form, som samlar alla idéer och programproduktioner som är möjliga
              att göra runtom i hela landet. Jag är öppen för en sådan diskussion.
            </seg>
            <seg n="cec83007">
              Det kan klart konstateras att radio och TV i allmänhetens tjänst
              är mer än regionala nyheter, även om det också är mycket viktigt.
              Det handlar om att spegla hela landet men också om att finnas
              närvarande i hela landet. Jag tvivlar på att landsortens kulturarbetare,
              sångare och musiker kommer att synas mer i rutan med de föreslagna
              omorganisationerna. Det låter ju bra att enheterna ska bli mer
              mobila och flexibla, men frågan är om vi kommer att få fler programidéer
              och programinslag från enheterna utanför Helsingfors.
            </seg>
            <seg n="2b26a5b2">
              Allmän-TV ska göras i hela landet, av de som bor på de olika
              orterna för att spegla landet utifrån olika perspektiv och värderingar.
              Jag är djupt oroad för att Sveriges Television kommer att förlora
              närkontakten i regionerna.
            </seg>
            <seg n="b41b6521">
              Jag ställde också några frågor till kulturministern som jag tyvärr
              inte har fått svar på, men kulturministern har fortfarande möjlighet
              att svara. Jag undrade varför det inte kunde finnas en kommunikation
              mellan departementet och bolagen när det gäller de speciella reformmedel
              som vi har läst om i det brev som både departementet och vi här
              i riksdagen har fått.
            </seg>
          </u>
          <note type="speaker" n="6447788b">
            Anf. 14 PETER PEDERSEN (v):
          </note>
          <u who="peter_pedersen_2328f0" xml:id="i-dc9868bcfb1a8539-1" n="d9fe8c78">
            <seg n="7abb8322">
              Fru talman! Bästa medarbetare! När jag gick in i vd-jobbet var
              det för att vara med och leda SVT från ett monopol-TV-bolag till
              ett modernt medieföretag. Så inledde Sveriges Televisions vd,
              Christina Jutterström sitt tal till medarbetarna den 7 oktober
              2003. Det gör mig lite orolig.
            </seg>
            <seg n="1e5e91f2">
              Jag hade en diskussion med Kenth Högström om när man kan säga
              att monopol-TV avskaffades i Sverige. Det var ju knappast efter
              år 2000, åtminstone. Och vad menas med ett modernt medieföretag?
              Ska SVT bli ett nytt TV 4? Då är det inte public service längre.
            </seg>
            <seg n="bf96d8f4">
              Jag förstår det upplägg som Moderaterna alltid har. Man säger
              att public service ska ha en smal bas, och man ska ägna sig åt
              små program som har en liten tittarkrets. Därmed ökar ju tittandet
              på de mer kommersiella kanalerna.
            </seg>
            <seg n="d2796e4b">
              Vi som vet något om idrott vet att om man har en stor bredd finns
              det också mycket större förutsättningar att man får de riktiga
              topparna på alla områden. Det ska självklart vara toppkvalitet
              på underhållningsprogram, kulturprogram, sportprogram och allmänprogram
              inom public service så att man kan tävla och sätta något slags
              norm för övriga TV-bolags och radioföretags drift.
            </seg>
            <seg n="6d2471e7">
              Gunnar Hökmark talar om statlig TV. Men det är allmänhetens TV.
              Det är allmänheten som betalar för TV-verksamhet och radioverksamhet
              via TV-avgifter. Då är frågan: Om inte vi folkvalda i Sveriges
              riksdag, folkets främsta företrädare som det brukar heta, får
              diskutera dessa frågor och ha synpunkter på verksamheten, vem
              ska då ha synpunkter? Någon diskussion och styrning måste vi ändå
              ha, åtminstone vart fjärde eller vart femte år.
            </seg>
            <seg n="5494f26b">
              En sak som jag tappade bort i mitt första anförande var att det
              i nuvarande tillståndsvillkor står att SVT inte ska lägga ut mer
              produktion därför att man börjar använda olika produktionsbolag
              och så vidare och i mindre omfattning fria filmare och så vidare.
              Granskningsnämnden slår i sin rapport från i somras fast att man
              i public service -redovisningen inte kan mäta huruvida SVT lever
              upp till det. Det är en stor brist som jag tycker att ministern
              ska följa upp och ifrågasätta.
            </seg>
          </u>
          <note type="speaker" n="d249b9fe">
            Anf. 15 PETER ERIKSSON (mp):
          </note>
          <u who="peter_eriksson_2b69c1" xml:id="i-58661d56d28ca2d4-1" n="f0829088">
            <seg n="4b6741b9">
              Fru talman! Jag tycker att public service -företagen har viktiga
              uppdrag i Sverige liksom i andra länder. Runtom i Europa ser vi
              hur oerhört väsentliga dessa organisationer är för att stärka
              demokrati, mångfald och en bred bevakning av åsikter och synpunkter
              på olika sätt.
            </seg>
            <seg n="ed083b9c">
              Jag tycker till skillnad från Gunnar Hökmark att det är väldigt
              naturligt att vi för en sådan diskussion i parlamentet i Sverige
              när vi ser att public service -företagens uppdrag kan ifrågasättas.
              Det är nämligen svenska folket som finansierar och sätter ramarna
              för verksamheten. Jag håller helt med honom om att vi inte ska
              gå in i detalj och styra. Men jag tycker inte att det är detaljer
              när vi säger i avtalen att man ska ha en bevakning från hela Sverige.
              Det är det som måste vara grunden för det här. Vi måste också
              kunna säga ifrån när det urartar och så att säga drar i väg och
              bevakningen från olika delar av Sverige håller på att urholkas
              och i själva verket till slut sker på ytterst få platser. Då är
              det rätt att vi som politiker från de olika partierna säger att
              vi måste granska detta, att vi säger att avtalet kanske måste
              förändras ännu mer om man inte från ledningarna i företagen lyssnar
              till vad de politiska partierna säger och att vi också säger att
              de avtal som ligger till grund för deras verksamhet följs. Det
              är det sista som jag tycker är särskilt anmärkningsvärt att man
              kan ifrågasätta i dag.
            </seg>
          </u>
          <note type="speaker" n="3dbed661">
            Anf. 16 HANS STENBERG (s):
          </note>
          <u who="hans_stenberg_61db75" xml:id="i-753013b16eebadaa-0" n="36f4150d">
            <seg n="66a15acc">
              Fru talman! Sveriges Television ska vara ett oberoende företag
              vars dagliga verksamhet inte ska styras politiskt utan drivas
              professionellt inom de ramar som sändningsvillkoret ger. Den politiska
              styrningen inskränks till att man vart fjärde eller femte år utformar
              ägardirektiv i form av sändningsvillkor.
            </seg>
            <seg n="299e21f0">
              För demokratins skull är det viktigt att den här ordningen fungerar
              och att den respekteras av alla berörda parter. Därför är det
              så upprörande när Sveriges Televisions ledning så uppenbart nonchalerar
              villkoren i sändningstillståndet.
            </seg>
            <seg n="51bb9bbf">
              Poängen med sändningstillståndets krav på att minst 55 % av programmen
              ska produceras utanför Helsingfors är inte att ta bort produktion
              från Helsingfors, utan det handlar faktiskt om att man ska ha
              en public service -TV som speglar hela landet och dess olika förutsättningar.
              Om det ska fungera i praktiken måste det handla om en självständig
              produktion på ett ganska stort antal orter i landet. Det handlar
              faktiskt om att ta till vara och bejaka de olikheter som finns
              i kultur och tänkesätt i landets olika delar. Det handlar om att
              människor i hela landet ska ha samma möjligheter att delta i programverksamheten.
              Ska det fungera duger det inte alls att koncentrera programproduktionen
              till ett fåtal orter. Gör man det uppfyller man inte alls andan
              i sändningsvillkoren. Det borde också Sveriges Televisions ledning
              förstå.
            </seg>
            <seg n="8d005453">
              Utvecklingen inom den privata mediebranschen under senare år
              har handlat om en enorm centralisering av verksamhet. Lokalredaktioner
              har lagts ned på löpande band, och verksamheten har koncentrerats
              till ett fåtal orter. Detta leder till en alltmer uttalad likriktning
              och till att landet och människorna speglas ur ett allt snävare
              storstadsperspektiv. Det här är absolut inte bra för den demokratiska
              utvecklingen.
            </seg>
            <seg n="e467aaa0">
              Nu vill ledningen för Sveriges Television omvandla också public
              service -TV och ge den samma inriktning som de kommersiella medierna.
              Risken är då mycket stor att människor snart kommer att fråga
              varför vi över huvud taget ska ha public service -TV.
            </seg>
            <seg n="7a37b586">
              Enligt mitt sätt att se är det också djupt omoraliskt av TV-ledningen
              att försöka driva igenom en sådan förändring mitt under pågående
              tillståndsperiod. Att först i samband med tillståndsprocessen
              presentera en organisation som innebär att man har en väl decentraliserad
              organisation med verksamhet på många orter och sedan, när man
              väl har fått sitt sändningstillstånd, mitt under tillståndsperioden
              genomföra en kraftig centralisering av verksamheten tycker jag
              närmast kan betraktas som grovt lurendrejeri.
            </seg>
            <seg n="d1f73d14">
              Ett av de argument som framförs av TV-ledningen är att denna
              centralisering ska frigöra resurser för investering i ny teknik
              på ett mindre antal orter. Den nya tekniken kostar naturligtvis
              att investera i, men investeringen kommer ganska snabbt att betala
              sig eftersom den nya tekniken leder till betydligt lägre produktionskostnader.
              När man hör den argumentationen är det ganska lätt att inse att
              om TV-ledningen lyckas driva igenom sitt förslag är det bara en
              tidsfråga innan den kvarvarande verksamheten på de orter som ställs
              utanför kommer att läggas ned eftersom produktionskostnaderna
              där kommer att vara alltför höga.
            </seg>
            <seg n="a1221ad5">
              Under de senaste tre åren har för övrigt i det tysta produktionsteknisk
              utrustning monterats ned i Luleå, Sundsvall, Örebro och Karlstad.
            </seg>
            <seg n="872402b2">
              Fru talman! Jag anser att TV-ledningens förslag måste läggas
              i papperskorgen.
            </seg>
          </u>
          <note type="speaker" n="2c96773a">
            Anf. 17 RUNAR PATRIKSSON (fp):
          </note>
          <u who="runar_patriksson_91c2bd" xml:id="i-651fba3349e3208e-0" n="c7819d60">
            <seg n="7e0b66bf">
              Fru talman! Vid en intressant debatt runt den 10 oktober fick
              jag via tidningar i Värmland reda på att det var en presskonferens
              angående neddragningen av SVT:s verksamhet och att Karlstad i
              mitt hemlän hade drabbats, och jag blev mycket upprörd. Jag tyckte
              att det var bedrövligt. Det känns upprörande när man får höra
              sådana saker när man som politiker har en uppgift att representera
              den svenska glesbygden, vilket jag tycker att jag har. Jag tänkte
              då direkt på att frågan om kulturell, geografisk och språklig
              mångfald är viktig. Vem ska tolka denna mångfald om inte radio
              och TV med public service -uppdrag?
            </seg>
            <seg n="6f46c302">
              Det kom en liten släng av sleven till Folkpartiet från ministern.
              Jag vill påstå att det folkpartistiska förslaget innebär att Folkpartiet
              vill att vi ska ha kvar alla lokalkontor med en bättre ekonomi
              och en friare arbetsmetod. Jag tycker att Lennart Kollmats på
              ett mycket fint sätt talade om en liberal public service -radio.
            </seg>
            <seg n="5dd5fd61">
              Vi är sällan överens, kulturministern, när det gäller finansiering
              av saker och ting som ska gå till övriga Sverige utanför Helsingfors.
            </seg>
            <seg n="5fbdc927">
              Vi kan ta en så liten sak som vägarna, där vi också tycker att
              PPP-pengar skulle innebära att det blev en större åtkomlighet
              i till exempel Värmland, i Dalarna, i Jämtland och uppåt om vi
              finge ett annat sätt att ordna med finansieringen.
            </seg>
            <seg n="def9993e">
              En neddragning av SVT:s och Sveriges Radios verksamhet är ett
              dråpslag mot vår kultur, inte minst den språkliga kulturen.
            </seg>
            <seg n="6d2d0df9">
              Vi som bor ute i landet, som har jobbat med kultur och haft möjlighet
              att vid något tillfälle få samarbeta med Sveriges Radio via Radio
              Värmland, för min del, eller med SVT i Karlstad och som fått vara
              med och göra helgmålsböner själv har jag varit med om att göra
              ett par stycken eller gudstjänster vet vad språket betyder och
              vad bilden betyder på den ort från vilken bilden kommer. På något
              sätt känns det som att programmen måste produceras där hjärtat
              hos producenterna och reportrarna finns.
            </seg>
            <seg n="d680b3bc">
              Mångfalden av utbudet, från Ystad till Vittangi, måste liksom
              få produceras där redaktionerna finns, och med rätt dialekt. Jag
              blir orolig när jag hör Peter Eriksson säga att Sveriges Radio
              troligen inte har någon reporter i norra Norrland. Det är ett
              bevis för att här måste vi ta krafttag.
            </seg>
            <seg n="d284f9c3">
              Nu har vi ju två kraftfulla damer som kan ta dessa beslut, nämligen
              Christina Jutterström och Marita Ulvskog. Jag hoppas att det så
              snart som möjligt blir ett sammanträde där vi från riksdagen talar
              om vad sändningstillståndet omfattar, att vi vill att programmet
              Fråga doktorn sänds utifrån Sverige och att vi kanske vill ha
              Vi i femman. Vi kommer ju ihåg Bengt Alsterlinds Värmlandsstruktur
              på det programmet. Det är sådana program som vi vill ha. Det kan
              också gälla Trafikmagasinet från Dalarna, med daladialekt.
            </seg>
            <seg n="59d62187">
              Det är otroligt viktigt för hela landet att hela landet får en
              möjlighet att visas i bild och att höras med rätt dialekt.
            </seg>
          </u>
          <note type="speaker" n="a03e37d9">
            Anf. 18 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-1d1e43de2fd94e12-2" n="8dcef4ad" next="i-a5c0ee324036506b-2">
            <seg n="6d67deed">
              Fru talman! Diskussionen handlar om att många upplever att Sveriges
              Television, Sveriges Radio och Utbildningsradion inte lever upp
              till uppdraget att spegla hela Sverige och inte heller till uppdraget
              att producera TV- och radioprogram i olika delar av landet i den
              utsträckning som många här i kammaren nu närvarande anser framgår
              väldigt tydligt av de nu gällande villkoren och tillstånden.
            </seg>
            <seg n="521feb83">
              Vad kommittén har fått i uppdrag att göra den kommitté som har
              fått en ordförande och vars ledamöter nu kommer att nomineras
              av er, alltså av riksdagspartierna, och som sedan omedelbart kommer
              att sätta i gång och jobba är att kolla om det här stämmer.
            </seg>
            <seg n="ab68c720">
              Är det så att Sveriges Televisions ledning är sannfärdig när
              man påstår att den här förändringen om vi genomför den, om vi
              beslutar om den i början av december icke kommer att bryta mot
              de här villkoren? Kommittén ska då göra en bedömning. Är detta
              sannolikt? Är det här rätt? Litar vi på ledningen? Litar vi på
              dem som har att utföra uppdraget? Och ska vi i så fall låta det
              stå ungefär som det står i dag, eller ska vi skärpa definitionerna
              och vara tydligare när det gäller ramverket?
            </seg>
            <seg n="9627532b">
              Jag uppfattar att det är detta som den här diskussionen handlar
              om. Det innebär att ramverket ska vara tydligt just därför att
              ingen ska kunna påstå att vi som är politiskt valda företrädare
              för svenska folket är inne och detaljstyr i public service . Det
              vore det absolut farligaste som vi kunde ägna oss åt därför att
              det då skulle ge belackarna av public service väldigt mycket ammunition
              för att skjuta sönder public service . Därför är det så viktigt
              att vi har ordning och reda när det gäller vad som är ramverk
              och vad som är detaljstyrning.
            </seg>
            <seg n="09d2fccb">
              Det är alldeles självklart att detta med att skildra, spegla,
              hela Sverige och att ha produktion i olika delar av landet är
              ramverket. Det är en av de absolut viktigaste uppgifterna för
              public service -företag. Vem skulle bry sig om de här människorna,
              de här delarna av landet? De är ju inte kommersiellt intressanta.
              Man har en distributionsform beträffande många av de här kommersiella
              kanalerna som innebär att programmen över huvud taget inte kan
              ses i andra delar av landet. Varför skulle man då skildra dem,
              och vad finns det för pengar att tjäna på det?
            </seg>
            <seg n="5f61bf8c">
              Det är därför som detta är så väldigt viktigt, särskilt när vi
              ser hur medielandskapet och samhället i övrigt har problem med
              att klara att hålla samma service, samma uppmärksamhet, i hela
              landet. Koncentrationstendenserna är starka. Public service har
              detta som sitt uppdrag. Det är därför som det är så viktigt att
              denna del av ramverket, precis som andra delar av ramverket, är
              så tydlig som möjligt. Räcker det inte, ja, då måste vi bli tydligare
              på den punkten. Men detaljstyrning ska vi icke ägna oss åt.
            </seg>
            <seg n="a70dde72">
              Dan Kihlström, jag hann inte svara på frågorna i förra omgången
              men public service får 6,4 miljarder totalt i medelstilldelning
              under år 2004. 3,9 miljarder totalt i medelstilldelning går till
              Sveriges Television. Drygt 2 miljarder går till Sveriges Radio
              och, om jag minns rätt, ca 200 miljoner till Utbildningsradion,
              som ju gör både radio- och TV-program.
            </seg>
            <seg n="f9975bad">
              Det här finns, menar jag, väldigt tydligt uttryckt i den kommunikation
              som riksdag och regering har med public service -företagen. Regeringen
              tar alltid beslut om medelstilldelningen till programbolagen ett
              år i taget. Det är riktlinjerna för programbolagen som slås fast
              inför varje tillståndsperiod. Men det har varit väldigt tydligt
              att det har varit en uppdelning av medel i den public service
              -proposition som lades fram för några år sedan. Det har också
              funnits med i budgetpropositionen, även om vi inte har skrivit
              in det i anslagsvillkoren.
            </seg>
            <seg n="200f3d93">
              Det viktiga är att vi för att ge planeringsförutsättningar, för
              att ge kontinuitet och möjlighet till planering, talade om att
              det kommer att bli en 2-procentig uppräkning varje år. Då kan
              man räkna ut precis vad det innebär.
            </seg>
            <seg n="cd72f322">
              Det kommer att bli 1 miljard kronor i extra medel för fyra år.
              Första året betalade vi ut 300 miljoner kronor. Sedan valde vi
              att också andra året betala ut 300 miljoner kronor. 1 miljard
              minus 600 miljoner betyder alltså att det finns 400 miljoner kvar
              att fördela de två sista åren. Då har jag svårt att förstå att
              detta kan bli en överraskning till exempel för Sveriges Television.
              Men jag är ödmjuk nog att säga att är det något vi kan göra från
              regeringens sida för att det ska bli lättare att räkna ihop 300,
              300, 200 och 200 ska vi göra det.
            </seg>
            <seg n="33f9a9d0">
              Naturligtvis har vi en god kommunikation med public service -företagen,
              och det kommer vi att fortsätta att ha. Vi har också rutiner för
              det, även om det självklart mest är på tjänstemannanivå. Integra
              public service -företag ska inte hela tiden springa benen av sig
              i Kulturdepartementet, och det gör de heller inte.
            </seg>
          </u>
          <note n="9b0e7003">
            Anf. 19 BIRGITTA SELLÉN (c):
          </note>
          <u who="marita_ulvskog_c1a6b2" xml:id="i-a5c0ee324036506b-2" n="8dcef4ad" prev="i-1d1e43de2fd94e12-2">
            <seg n="da1def46">
              Fru talman! Flera här har fått svar på sina frågor. Jag tycker
              att det skulle vara klädsamt om även Centerpartiet, som initierat
              debatten, kunde få svar eller åtminstone reaktioner på frågorna
              om barnredaktionens nedläggning av programmet Boken i örat och
              om hur man ska trygga produktionen utanför storstadsregionerna.
            </seg>
            <seg n="71f83de0">
              Ett förslag till en ny teknisk struktur för den digitala produktionen
              skapar inga TV-program. Den tekniken kräver medarbetare kreativa,
              engagerade och kompetenta medarbetare, medarbetare med en brinnande
              lust att bidra med sitt kunnande för att klara SVT:s kommande
              programuppdrag.
            </seg>
            <seg n="6c4ce7bd">
              I dag är många medarbetare oroade över vad som kommer att hända.
              En av anledningarna till oron är att ledningen vid SVT talar om
              att man i framtiden vill se unga medarbetare, gärna mobila.
            </seg>
            <seg n="c82a31bb">
              Hur värderar man då erfarenhet och kompetens inom företaget?
              Oron bottnar sig också i att personalen är mån om att tittarna
              ska få se program av hög kvalitet som är producerade över hela
              landet. En medarbetare skickade ett mejl och skrev om förslaget
              att lägga ned allmänproduktion på de fem orterna: Jag tror att
              Palme vänder sig i sin grav när han hör detta.
            </seg>
            <seg n="ea69c463">
              Det är en tanke som kanske styrelsen med dess ordförande i spetsen
              borde tänka på.
            </seg>
            <seg n="eb071ed2">
              Centerpartiet vill att växtkraften i TV-verksamheten ska öka.
              I den digitala världen finns stora möjligheter. Vi tror och vi
              vet att personalen vid alla stationer vill och kan mera och vill
              vara med och ta ansvar för utvecklingen.
            </seg>
            <seg n="9cc781b3">
              Sveriges Television har i årtionden utvecklat en kompetent programpersonal,
              för tittarnas skull, och den ska vi vara rädda om.
            </seg>
          </u>
          <note type="speaker" n="e0449a1a">
            Anf. 20 HANS STENBERG (s):
          </note>
          <u who="hans_stenberg_61db75" xml:id="i-753013b16eebadaa-1" n="36f4150d">
            <seg n="bc67b838">
              Fru talman! Debatten här i dag har huvudsakligen handlat om Sveriges
              Television. Precis som Birgitta Sellén vill jag ta upp en annan
              fråga. Det är tyvärr inte bara SVT som tycks ta lite lätt på de
              sändningsvillkor man har blivit ålagd att uppfylla. När man ser
              den nedrustning som sker inom barnradion kan man ibland undra
              om Sveriges Radio vill ha några unga lyssnare i framtiden. När
              nu till exempel programmet Boken i örat läggs ned finns det inte
              längre något program i Sveriges Radios utbud som särskilt vänder
              sig till åldersgruppen 913 år annat än under skolloven, när man
              gör speciella satsningar men då de mer vardagliga programmen tyvärr
              försvinner.
            </seg>
            <seg n="e3479fad">
              Jag tycker att det är väldigt allvarligt att våra public service
              -företag uppenbarligen inte visar respekt för de villkor de fått
              i sitt sändningstillstånd. Public service -företagens, särskilt
              SVT:s, uppenbara vilja att till yttersta gränsen tänja på tolkningen
              av sändningsvillkoren riskerar att i förlängningen leda till att
              sändningsvillkoren blir betydligt mer detaljerade. Det tror jag
              inte är någon bra utveckling vare sig för public service -företagen
              eller för samhället i stort.
            </seg>
            <seg n="212b8377">
              Jag hoppas därför innerligt att SVT-ledningens förslag till koncentration
              av programproduktionen till ett fåtal orter inte genomförs. SVT:s
              ledning måste inse att det är helt oacceptabelt att genomföra
              en så genomgripande förändring mitt under pågående tillståndsperiod.
            </seg>
          </u>
          <note type="speaker" n="9564d118">
            Anf. 21 RUNAR PATRIKSSON (fp):
          </note>
          <u who="runar_patriksson_91c2bd" xml:id="i-651fba3349e3208e-1" n="c7819d60">
            <seg n="ed9b3036">
              Fru talman! Jag använder mina två minuter för att först tacka
              för att vi fick en sådan här debatt. Vi skulle ha haft en debatt
              mellan kulturministern och mig med anledning av min interpellation.
              Nu blev det en ordentlig debatt med alla partier närvarande. Vi
              fick för första gången en konstruktion som jag tror har varit
              väldigt bra för den här viktiga frågan, där engagemang nu visas
              i kammaren från alla olika partier. Egentligen är det stor enighet
              om vikten av public service -radions och public service -TV:ns
              verksamhet. Det känns väldigt bra för oss som har vårt hjärta
              hos dem som betyder så mycket för oss i vårt politiska arbete
              på det lokala planet.
            </seg>
            <seg n="61d9c15a">
              Jag satt i bänken och tänkte på Nya Wermlands-Tidningen och Värmlands
              Folkblad, Radio Värmland, SVT Värmland och TV 4. Vad skulle vi
              vara utan dessa drakar, som följer oss och som verkligen producerar
              det som sägs både i riksdagen och på de olika orterna?
            </seg>
            <seg n="62f91007">
              Jag har några sekunder kvar att ge ett tips till kulturministern
              inför mötet med de två kvinnorna: kulturministern och verkställande
              direktören på Sveriges Radio och TV. Om det förslag som har kommit
              beror på att vi måste göra någonting åt Sveriges Radios och SVT:s
              ekonomi, gör precis tvärtom och dra ned på produktionen på centralorten
              på Gärdet och plocka ut verksamhet till tusenkonstnärerna på lokalkontoren
              runtomkring i Sverige, som troligen producerar lika bra och billigare.
              Då kan jag säga att jag har min själ och mitt bultande hjärta
              hos kulturministern.
            </seg>
          </u>
          <note type="speaker" n="82c680b1">
            Anf. 22 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-1d1e43de2fd94e12-3" n="8dcef4ad" next="i-a5c0ee324036506b-3">
            <seg n="382212d0">
              Fru talman! Jag vill tacka er allihop för denna givande debatt.
              Om man är lite fräck och det är jag ibland skulle man kunna säga
              att vi som är intresserade av public service i huvudsak tillhör
              två kategorier. Den ena gruppen vill av ideologiska skäl svälta
              ut public service . Sedan finns en annan grupp som ibland nästan
              älskar ihjäl public service . Vi vill att public service ska fixa
              allt och helst genast.
            </seg>
            <seg n="1035ca95">
              Jag tror att den public service -utredning som nu kommer att
              börja arbeta kommer att ha en väldig schvung redan från starten
              med hjälp av den här debatten. Vi kan väldigt tydligt visa att
              vi vet var gränserna går. Vi ska inte detaljstyra programtablåer.
              Vi ska inte tala om exakt hur verksamhet ska organiseras och hur
              resurser ska fördelas. Men vad gäller ramverket, kärnan, det som
              är själen i public service , kommer vi att utgöra en orubblig
              och väldigt stark majoritet. Vi får fungera som en sorts vänförening
              som kanske inte älskar ihjäl public service men som fortsätter
              att ställa väldigt tydliga krav på att public service -företagen
              ska fortsätta att vara bland de absolut starkaste i Europa och
              kunna upplevas som giltiga och viktiga för alla människor i det
              här landet.
            </seg>
          </u>
          <note n="0da5c7d0">
            Överläggningen var härmed avslutad.
          </note>
          <note n="793c5656">
            2 § Justering av protokoll
          </note>
          <note n="b9b05634">
            Justerades protokollet för den 17 oktober.
          </note>
          <note n="ffd28cd7">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="f4a60ad6">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="aba4bb93">
            KOM(2003)338
          </note>
          <note n="2c6d37b4">
            4 § Hänvisning av ärenden till utskott
          </note>
          <note n="ffd344a1">
            Föredrogs och hänvisades
          </note>
          <note n="8a222d36">
            Ajournering
          </note>
          <note n="cc31d5b1">
            Kammaren beslutade kl. 13.37 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="marita_ulvskog_c1a6b2" xml:id="i-a5c0ee324036506b-3" n="8dcef4ad" prev="i-1d1e43de2fd94e12-3">
            <seg n="6b644151">
              Återupptagna förhandlingar
            </seg>
            <seg n="42cc98e2">
              Privatimport av alkohol
            </seg>
          </u>
          <note n="7decde43">
            Förhandlingarna återupptogs kl. 14.00.
          </note>
          <note n="dbe5e3c9">
            5 § Frågestund
          </note>
          <note n="b77fcea3">
            Anf. 23 FÖRSTE VICE TALMANNEN:
          </note>
          <note n="a8c7e6dc">
            Nu börjar frågestunden. Följande statsråd kommer att delta: Statsrådet
            Pär Nuder, statsrådet Mona Sahlin, jordbruksminister Ann-Christin
            Nykvist, statsrådet Gunnar Lund och statsrådet Morgan Johansson.
            Statsrådet Pär Nuder besvarar såväl allmänpolitiska frågor som
            frågor inom sitt eget ansvarsområde. Frågor till övriga statsråd
            förutsätts beröra deras ansvarsområden inom regeringen.
          </note>
          <note type="speaker" n="cdcda858">
            Anf. 24 ULRIK LINDGREN (kd):
          </note>
          <u who="ulrik_lindgren_5f7848" xml:id="i-c14ee671b434a714-0" n="d90faae3">
            <seg n="edbab1cc">
              Herr talman! EU-kommissionen har skrivit ett brev med ett motiverat
              yttrande till den svenska regeringen med krav på att Sverige ändrar
              reglerna så att det bli tillåtet att privatimportera alkohol.
              Kristdemokraterna anser att vi ska fortsätta att säga nej. Med
              tanke på motivet att värna folkhälsan borde det tvärtom vara så
              att EU inser det nödvändiga i en restriktiv alkoholpolitik och
              tar efter åtminstone en del av den svenska alkoholpolitiken.
            </seg>
            <seg n="aca41a80">
              Regeringen har tidigare gjort motstånd mot en sådan ytterligare
              uppluckring av den restriktiva alkoholpolitiken som en tillåten
              privatimport skulle innebära. Frågan är alltså: Kommer regeringen
              att fortsätta att säga nej på den här punkten? Jag gissar, herr
              talman, att Morgan Johansson är närmast sörjande och får svara.
            </seg>
          </u>
          <note type="speaker" n="c3f882fd">
            Anf. 25 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-0" n="ee7050be">
            <seg n="fb57f1fc">
              Herr talman! Sörjande i dubbel bemärkelse kanske, för jag beklagar
              förstås EU-kommissionens inställning. På Ulrik Lindgrens fråga
              om vi kommer att fortsätta att säga nej är svaret ja. Vi viker
              oss inte i den här frågeställningen.
            </seg>
            <seg n="a513e3ea">
              Det här visar, tycker jag, i värsta fall att EU-kommissionen
              inte tar alkoholpolitiken på tillräckligt stort allvar. Vi jobbar
              intensivt, och har gjort det under det senaste året, både gentemot
              ministerrådet och gentemot kommissionen för att försöka få en
              ändring till stånd därvidlag. Det gör vi särskilt mot bakgrund
              av, ska jag säga, hur alkoholkonsumtionen nu ökar inte bara i
              Sverige utan faktiskt över hela Europa.
            </seg>
            <seg n="ded5474f">
              Jag tror att vi börjar få mer och mer förståelse för den sypunkten
              i ministerrådet. Inte minst nu under Irlands kommande ordförandeskap
              har vi lyckats föra upp frågan på deras dagordning. Men i kommissionen
              finns det uppenbarligen ett och annat kvar att göra.
            </seg>
          </u>
          <note type="speaker" n="4c5d1a4b">
            Anf. 26 ULRIK LINDGREN (kd):
          </note>
          <u who="ulrik_lindgren_5f7848" xml:id="i-c14ee671b434a714-1" n="d90faae3">
            <seg n="bd224389">
              Herr talman! Vi delar ju bedömningen av värdet av en restriktiv
              alkoholpolitik. Enligt Kristdemokraterna måste vi egentligen ta
              strid inte bara för att få förståelse och acceptans för vår position
              och för försvaret av svensk politik utan även för att få spridning
              i EU av det som vi ändå betraktar som gott i svensk alkoholpolitik.
            </seg>
            <seg n="7671e686">
              Den konkreta frågan blir då: Vad tänker regeringen framöver göra
              i EU-samarbetet för att få förståelse för, och även spridning
              av, en politik som betraktar alkoholen ur ett folkhälsoperspektiv
              och inte bara som en jordbruks- och handelsfråga?
            </seg>
          </u>
          <note type="speaker" n="5d848362">
            Anf. 27 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-1" n="ee7050be">
            <seg n="d5e9d239">
              Herr talman! Hela vår ingång är ju att alkohol inte är vilken
              vara som helst. Det är inte en vara som kläder, choklad, tofflor
              eller något annat som man säljer och köper. Det är en vara som
              man ibland måste ha särskilda regler kring. Det är också den linjen
              som ligger till grund för vårt arbete i förhållande till EU.
            </seg>
            <seg n="255ba9fb">
              Jag tog upp alkoholfrågan på ministerrådsmötet i Milano för drygt
              en månad sedan och lade då fram en konkret lista på åtgärder som
              jag tycker att EU borde vidta på det alkoholpolitiska området.
              Jag fick också stort stöd för det, inte minst av det inkommande
              ordförandelandet Irland, som jag sade, men också från en rad andra
              länder.
            </seg>
            <seg n="c720e951">
              När EU utvidgas tror jag till en viss del att den balans som
              tidigare har rått i EU utmanas eller förändras. Vi har haft en
              stor dominans av vinproducerande länder. Det förändras nu när
              man får in en rad nya länder som också har stora konsumtionsproblem.
              En del av dessa länder ligger, liksom vi, i det så kallade vodkabältet.
              Där tror jag att det finns allianser att bygga i alkoholpolitiken
              på EU-nivå, och det är det vi försöker göra från regeringens sida.
            </seg>
            <seg n="c42bb390">
              Pälsdjursfarmning
            </seg>
          </u>
          <note type="speaker" n="c098660f">
            Anf. 28 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-e8cdaa9dd62d39e4-0" n="bdb5d89a">
            <seg n="bb9b8986">
              Herr talman! Jag har en fråga till jordbruksministern. För cirka
              två veckor sedan presenterades utredningen Djurens välfärd och
              pälsdjursnäringen . För många blev utredningens slutsatser en
              stor besvikelse. Hos andra, speciellt de som föder upp mink, var
              det ganska positiva reaktioner.
            </seg>
            <seg n="969e4bff">
              För en tid sedan besökte vi i miljö- och jordbruksutskottet Blekinge.
              Då besökte vi bland annat en av länets många minkfarmar. Minkfarmarna
              var nöjda med utredningen och frågade bland annat oss i Vänsterpartiet
              om vi inte hade ändrat uppfattning vad gäller att avveckla pälsdjursuppfödningen.
              Det har vi nu inte. Vi har partibeslut på detta, och det är ju
              med i den överenskommelse som finns mellan s, mp och v.
            </seg>
            <seg n="81ad3b0c">
              Min fråga till jordbruksministern är: Har vi kvar ambitionen
              att försöka införa ett förbud mot pälsdjursfarmning under den
              här mandatperioden? Och hur ser ministern på utredningen?
            </seg>
          </u>
          <note type="speaker" n="8d5f4e96">
            Anf. 29 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-2" n="3b0f65f7">
            <seg n="12836a70">
              Herr talman! Vi har en djurskyddslagstiftning som kräver att
              vi ska ha sådana förhållanden vid djurhållning att djuren kan
              ha ett naturligt beteende.
            </seg>
            <seg n="8ca82a5e">
              Den utredning som nu har lagts fram tycker jag är en ambitiös
              utredning. Den ger en bra bild av hur statusen är när det gäller
              forskningen på det här området. Utredningen remissbehandlas, och
              den remissbehandlingen kommer att vara klar i februari.
            </seg>
            <seg n="2867e404">
              Också Socialdemokraterna har ett kongressbeslut när det gäller
              hur vi ser på den här näringen och att den successivt ska fasas
              ut. Jag har tidigare sagt att vi jobbar vidare med det förhållningssättet.
              När utredningen är remissbehandlad kommer vi att ta fram en proposition,
              och det kan tidigast ske hösten 2004.
            </seg>
          </u>
          <note type="speaker" n="1198856c">
            Anf. 30 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-e8cdaa9dd62d39e4-1" n="bdb5d89a">
            <seg n="cf38d174">
              Herr talman! Jag tackar för svaret. Redan för tio år sedan uppmärksammades
              bristen på djurskydd inom pälsdjursnäringen i ett antal veterinärrapporter.
              Jag tycker att den stora frågan för oss politiker är om pälsdjursnäringen
              uppfyller den gällande djurskyddslagstiftningen. Enligt den ska
              till exempel minkar ges möjlighet att bete sig naturligt, precis
              som jordbruksministern säger. Men de över en miljon minkar som
              finns här i Sverige lever ju sina liv i en liten bur som är ungefär
              40 gånger 30 gånger 80 centimeter.
            </seg>
            <seg n="0f025d4a">
              Kan de bete sig naturligt? Är det inte så att minkar mycket ofta
              visar ett stereotypt beteende? Är detta godtagbart med den djurskyddslagstiftning
              vi har? Borde vi inte kunna göra mer, ministern? Det här är en
              fråga som har hanterats under många år, och jag känner att djurskyddsrörelsen
              kräver att regeringen ska göra mycket mer.
            </seg>
          </u>
          <note type="speaker" n="7ca2dbf4">
            Anf. 31 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-3" n="3b0f65f7">
            <seg n="f26eb010">
              Herr talman! Vi har nu ett utredningsunderlag som beskriver vad
              utredningen menar ska krävas med stöd av den djurskyddslagstiftning
              vi har. Utredningen berör också att man skulle kunna ta en annan
              utgångspunkt, en etisk utgångspunkt. Det är det materialet som
              nu är på remiss och som vi kommer att ha som underlag när vi lägger
              fram vårt förslag till riksdagen.
            </seg>
            <seg n="19b39e53">
              Droghandlingsprogram i skolorna
            </seg>
          </u>
          <note type="speaker" n="9274f39c">
            Anf. 32 JOHAN PEHRSON (fp):
          </note>
          <u who="johan_pehrson_2d741c" xml:id="i-294617cb379dabe4-0" n="d4a260df">
            <seg n="4874ce17">
              Herr talman! Jag har en fråga till statsrådet Morgan Johansson.
              Den handlar om narkotika.
            </seg>
            <seg n="143b2429">
              Vi är väldigt många som blir bedrövade när vi ser narkotikans
              skadeverkningar. Vi letar efter mer kraft att sätta in för att
              ge vård åt människor som vill komma ur narkotikaberoendet. Vi
              letar också efter åtgärder för att se till att våra fängelser
              blir mer och mer narkotikafria.
            </seg>
            <seg n="76d8d883">
              Jag försöker också fokusera mycket på hur vi får slut på suget.
              Hur får vi människor att tidigt inse, i sin ungdom, att narkotika
              är dåligt och mycket farligt?
            </seg>
            <seg n="21e4fee7">
              En del skolor jobbar väldigt framgångsrikt med så kallade droghandlingsprogram
              där man är klara med kraven och tydliga med reglerna för hur man
              ska hantera att det dyker upp människor som man vet säkert har
              börjat knarka. Signalerna kan ju vara ganska tydliga, och det
              kan gå väldigt fort.
            </seg>
            <seg n="2f9a8d4d">
              Dessa program finns på en hel del skolor. Jag besökte en sådan
              i går i Borgholm på Öland. Det var fantastiskt kul att se ett
              sådant gott exempel.
            </seg>
            <seg n="2305d8b0">
              Avser statsrådet att vidta några åtgärder för att snabba på så
              att alla skolor i Sverige blir obligatoriskt ålagda att ha detta
              program, och det mycket snart?
            </seg>
          </u>
          <note type="speaker" n="f2bdad43">
            Anf. 33 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-2" n="ee7050be">
            <seg n="235cac62">
              Herr talman! På mitt bord ligger det nu en rapport från Folkhälsoinstitutet
              och Skolverket som har sett över undervisningen i skolan när det
              gäller alkohol, narkotika och tobak för att lyfta fram den undervisningen
              och se till att den blir mer effektiv och att man får genomslag
              i så stor utsträckning som möjligt i landets skolor.
            </seg>
            <seg n="51615f4e">
              Johan Pehrson talar om ett särskilt projekt som han menar ska
              vara modell för resten av landet. Jag vill gärna titta vidare
              på det innan jag uttalar mig så tvärsäkert. Men det är klart att
              de förebyggande insatserna när det gäller narkotikafrågorna måste
              förstärkas och permanentas. Som ni vet har den narkotikapolitiske
              samordnaren Björn Fries 325 miljoner kronor till sitt förfogande
              under tre års tid. De ska bland annat användas till att lyfta
              fram det förebyggande arbetet.
            </seg>
          </u>
          <note type="speaker" n="a17a88f1">
            Anf. 34 JOHAN PEHRSON (fp):
          </note>
          <u who="johan_pehrson_2d741c" xml:id="i-294617cb379dabe4-1" n="d4a260df">
            <seg n="a44c2390">
              Herr talman! Jag tackar för svaret. Jag kräver inte heller att
              statsrådet ska redovisa exakt hur och var, men jag känner en viss
              frustration över att regeringen har utsett en så kallad narkotikageneral.
              Då skulle jag också vilja se en arsenal av insatser i den ganska
              tuffa kamp vi måste föra. Det räcker inte med repressiva insatser.
              De måste vara förebyggande. Jag anser att skolan är central.
            </seg>
            <seg n="39fe88b7">
              Regeringen har inte tidigare dragit sig för att vara ganska detaljerad
              i hur kommunerna ska utföra viss verksamhet. Man lägger glatt
              på en maxtaxa för våra förskolor. Det kan man göra. Men kan man
              då inte köra en obligatorisk droghandlingsplan? Ingen ska komma
              undan. Det är tufft på skolorna. Skolorna har många andra uppdrag.
              Man slits mellan olika saker, och det är svårt att planera verksamheten.
              Här vore det bra med ett riktigt rejält krav från regeringen.
              Jag lovar att många skulle bli glada.
            </seg>
          </u>
          <note type="speaker" n="86101590">
            Anf. 35 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-3" n="ee7050be">
            <seg n="c2499263">
              Herr talman! Vi behandlar vidare den rapport som jag nu har.
              Det var bland annat därför som det utredningsuppdraget lades ut.
              Jag är, i likhet med Johan Pehrson, orolig för att det har fallerat
              på många ställen, inte minst under 90-talet när alkohol- och drogfrågorna
              trängdes undan i den politiska debatten. Nu står de mycket högt
              på dagordningen, inte minst i vårt arbete på Socialdepartementet.
              Det vi har försökt göra nu med den narkotikapolitiska handlingsplanen
              och med Björn Fries arbete är just att lyfta upp det förebyggande
              arbetet.
            </seg>
            <seg n="e4ce008c">
              Jag vill förresten nämna en sak till när jag nu har tillfälle
              till det. Det är att vi också använder de pengar som har gått
              ut till alkoholhandlingsplanen till att anställa ett antal alkohol-
              och drogförebyggare ute i kommunerna. De står i centrum i kommunerna
              när det gäller hur man arbetar förebyggande lokalt. Vi har 250
              sådana på plats i 180 kommuner. Vi bygger ut det nätet efter hand
              över hela landet. Det är en väldigt viktig satsning på det förebyggande
              arbetet som också har visat sig vara effektivt.
            </seg>
            <seg n="585981fd">
              Etnisk mångfald i den statliga förvaltningen
            </seg>
          </u>
          <note type="speaker" n="0d7e90e1">
            Anf. 36 LUCIANO ASTUDILLO (s):
          </note>
          <u who="unknown" xml:id="i-e38a074fd1077097-4" n="3b0f65f7">
            <seg n="46f721af">
              Herr talman! Jag har en fråga till biträdande finansminister
              Gunnar Lund.
            </seg>
            <seg n="a2dfae96">
              Redan i den integrationspolitiska propositionen som antogs 1997
              slogs det fast att staten ska vara en förebild när det gäller
              etnisk mångfald. I regeringsförklaringen tas frågan upp igen.
              Nu har regeringen fattat beslut om att ge Statens kvalitets- och
              kompetensråd i uppgift att ta fram en preparandutbildning för
              invandrade akademiker, och det är ju jättebra.
            </seg>
            <seg n="5695904b">
              Men det finns också andra redskap. Ett sådant är att statliga
              myndigheter sedan 1999 ska ta fram handlingsplaner för att öka
              den etniska mångfalden. Enligt uppgift är det bara hälften av
              de här myndigheterna som gjort detta till dags dato. Därför är
              frågan följande: Är det inte ett problem att statliga myndigheter
              inte följer av regeringen fattade beslut?
            </seg>
          </u>
          <note type="speaker" n="69fc81fa">
            Anf. 37 Statsrådet GUNNAR LUND (s):
          </note>
          <u who="unknown" xml:id="i-e38a074fd1077097-5" n="3b0f65f7">
            <seg n="b71e018d">
              Herr talman! Det är helt riktigt att det är en oerhört väsentlig
              uppgift, både för vårt samhälle i stort och för vår ekonomi, att
              åstadkomma en bättre integrering av invandrade svenskar i arbetslivet.
              Regeringen har detta som en av sina allra högsta prioriteter under
              den här mandatperioden. Det gäller givetvis också den statliga
              förvaltningen, där jag har ett speciellt ansvar.
            </seg>
            <seg n="f8c4d6c8">
              Jag har ringat in just det här området, integrationspolitiken,
              som en av tre huvudsakliga prioriteringar under tiden framöver.
              Vi driver på det här arbetet. Det finns anledning att göra det.
              Vi har en alltför låg andel av invandrade svenskar i vår förvaltning.
              Jag tror att det skulle ha stor psykologisk politisk symbolverkan
              om alla kan se att invandrade svenskar kan göra sig gällande inte
              minst i vår förvaltning. Det handlar också om att ta vara på en
              viktig kompetens.
            </seg>
            <seg n="f7e416e4">
              Vi vidtagit har många olika åtgärder, och bland annat fattade
              vi häromveckan beslut om att genomföra en särskild utbildning
              som ska vara öppen för invandrade svenskar så att de lättare ska
              kunna slussas in i arbetslivet.
            </seg>
          </u>
          <note type="speaker" n="06ebfb34">
            Anf. 38 LUCIANO ASTUDILLO (s):
          </note>
          <u who="unknown" xml:id="i-e38a074fd1077097-6" n="3b0f65f7">
            <seg n="4fecaddd">
              Herr talman! För mig handlar detta om etnisk mångfald i statsapparaten
              inte om att ge arbetslösa invandrare jobb utan om att vara en
              förebild. Det blir svårt som politiker att gå ut och kräva av
              andra arbetsgivare att de ska vara bra på mångfald om inte staten
              eller kommunerna är bra på det. Det blir svårt att vara trovärdig.
            </seg>
            <seg n="f64b304c">
              Dessutom måste vi modernisera staten. Vi har ett nytt Sverige
              som växer fram där etnisk, språklig och kulturell mångfald är
              en vardag. Det krävs en ny stat för att hantera de nya problem
              och utmaningar detta innebär. Därför handlar det också om att
              tänka om när det gäller staten och ta sig an de nya problem som
              finns. Jag tycker att detta är ett viktigt perspektiv att ha med
              sig i det här arbetet.
            </seg>
            <seg n="a92f0175">
              Låt mig återgå till de här handlingsplanerna. Det finns en del
              myndigheter som nästan struntar i regeringens beslut. Vilka redskap
              och instrument har regeringen för att gå på de myndigheter som
              inte följer besluten?
            </seg>
          </u>
          <note type="speaker" n="b2c915bf">
            Anf. 39 Statsrådet GUNNAR LUND (s):
          </note>
          <u who="unknown" xml:id="i-e38a074fd1077097-7" n="3b0f65f7">
            <seg n="0a443217">
              Herr talman! Jag blev så upptagen i mitt förra inlägg att jag
              inte ens hann fram till den konkreta frågan. Jag håller med om
              att det här är ett problem. Vi har identifierat det och sett det.
              Det har ju rapporterats. Vi har definitivt det här under uppsikt.
              Jag tror att de här handlingsplanerna kan vara ett viktigt instrument.
              Vi har styrningen av myndigheterna i vår hand. Vi kommer att ligga
              efter dem för att de här handlingsplanerna ska komma på plats
              och börja tillämpas.
            </seg>
            <seg n="5b317ed7">
              Bland annat ägnar vi oss som statsråd åt att ha organiserade
              mål- och resultatdialoger med de myndigheter som lyder under oss.
              Det är ett utmärkt tillfälle att utnyttja för att ta upp den frågan
              och driva på och kräva av myndigheterna att de gör allvar av den
              här politiken. Jag kan försäkra att jag kommer att lägga ned mycket
              tid och ansträngningar på det här området under tiden framöver.
            </seg>
            <seg n="9f9edb39">
              Härskartekniker i regeringen
            </seg>
          </u>
          <note type="speaker" n="793fd86b">
            Anf. 40 ANNIKA QARLSSON (c):
          </note>
          <u who="annika_qarlsson_19f936" xml:id="i-b7f143844776372f-0" n="41bf7002">
            <seg n="fd68f6a1">
              Herr talman! Jag skulle vilja passa på att hälsa Mona Sahlin
              välkommen till ytterligare ett viktigt uppdrag. Det är ett väldigt
              viktigt område som du har fått att bevaka nu, och där saknas inte
              arbetsuppgifter.
            </seg>
            <seg n="08fa98fb">
              Min första konkreta fråga är: Vilka åtgärder kommer du att vidta
              för att regeringsföreträdare inte ska använda sig av härskartekniker?
            </seg>
          </u>
          <note type="speaker" n="554f65eb">
            Anf. 41 Statsrådet MONA SAHLIN (s):
          </note>
          <u who="mona_sahlin_209729" xml:id="i-e38a074fd1077097-8" n="3613c70f">
            <seg n="aee39ea5">
              Herr talman! Jag tillträder om två veckor. Jämställdheten är
              ett mycket viktigt område att lägga till det som också hör ihop
              med det, nämligen demokrati- och integrationsfrågorna, som jag
              redan jobbar med.
            </seg>
            <seg n="f51f289e">
              Jag tycker att frågeställaren uppnår ett lågvattenmärke i debatten
              om hon tycker att vi ska beskriva regeringschefer eller regeringsledamöter
              som användare av härskartekniker. Jag är en mycket feministiskt
              medveten kvinna. Jag har suttit i Göran Perssons regering i många
              år, och jag gör det som en mycket nöjd ledamot och också som kvinna.
            </seg>
            <seg n="e30fe4cf">
              Jag tycker att vi i stället kan ägna debatten åt att synliggöra
              de maktstrukturer som finns i samhället mellan kvinnor och män.
              Använd inte påhoppen på Göran Persson som ett uttryck för det!
            </seg>
            <seg n="3b9678fd">
              Då tycker jag att man förlöjligar en i övrigt mycket viktig debatt
              om makt och omakt och kvinnor och män.
            </seg>
          </u>
          <note type="speaker" n="26b530ef">
            Anf. 42 ANNIKA QARLSSON (C):
          </note>
          <u who="annika_qarlsson_19f936" xml:id="i-b7f143844776372f-1" n="41bf7002">
            <seg n="0eaf4816">
              Herr talman! Det är väl tur att det finns en opposition som försöker
              synliggöra de tekniker som man använder sig av även på denna nivå.
            </seg>
            <seg n="f1b1e8f1">
              För mig klingar ett jämställdhetsarbete väldigt falskt samman
              med den typen av arbetsmetoder om man inte använder sig av alla
              nivåer och framför allt föregår med gott exempel. Hur ska resten
              av Sverige ens tro på de planer och funderingar man har?
            </seg>
            <seg n="3692cb20">
              Jag vill hålla det på ett principiellt plan. Hur ska vi se till
              att landets företrädare föregår med gott exempel?
            </seg>
          </u>
          <note type="speaker" n="24f6f36a">
            Anf. 43 Statsrådet MONA SAHLIN (s):
          </note>
          <u who="mona_sahlin_209729" xml:id="i-e38a074fd1077097-9" n="3613c70f">
            <seg n="b47a36a9">
              Herr talman! Det var verkligen inget exempel på att hålla det
              på ett principiellt plan när man vill diskutera om regeringschefen
              använder sig av härskartekniker eller inte.
            </seg>
            <seg n="32296d47">
              Det är viktigt att regeringen också föregår med gott exempel
              i detta avseende. Jag vill ändå påpeka att Göran Persson leder
              den enda regering i världen som består av lika många kvinnor som
              män. Han leder också en regering som verkligen arbetar med feminismen
              och gör också det som ledare för ett arbetslag.
            </seg>
            <seg n="d211688c">
              Låt oss återkomma till den riktigt principiella diskussionen
              om hur vi gemensamt ska synliggöra de maktstrukturer som existerar
              i vårt samhälle.
            </seg>
            <seg n="21c5fd6a">
              Lyft inte ned det här till den nivå som jag tycker att frågeställaren
              gjorde. Det tjänar inte något annat syfte än att allmänt tala
              om att man inte gillar en socialdemokratisk regering.
            </seg>
            <seg n="1252e164">
              Förtroendekrisen i livbolagen
            </seg>
          </u>
          <note type="speaker" n="0cf33d37">
            Anf. 44 AGNETA GILLE (s):
          </note>
          <u who="agneta_gille_1d7547" xml:id="i-fd31d6290ee1fd1f-0" n="fc6f0e04">
            <seg n="d670953d">
              Herr talman! Jag vill vända mig till biträdande finansminister
              Gunnar Lund med min fråga. Den har med livförsäkringsbranschen
              att göra.
            </seg>
            <seg n="f7e5a625">
              De senaste veckorna har ju visat att livförsäkringsbranschen
              är i kris. Vi har sett flera exempel på de tvivelaktiga affärstransaktioner
              som har bidragit till att försäkringstagarna har gått miste om
              sina berättigade anspråk på bolagens överskott.
            </seg>
            <seg n="34ececcb">
              Vi har sett och ser fortfarande att det finns misstankar om rent
              maktmissbruk i detta avseende. Det är orimliga belöningssystem
              som också har en stark symbolverkan i detta. Vi har sett en bristfällig
              marknadsföring. Informationen drabbar konsumenterna, som inte
              riktigt vet vilken försäkringsprodukt de har köpt.
            </seg>
            <seg n="79644c10">
              Många av de tittare som följer frågestunden känner nog samma
              oro.
            </seg>
            <seg n="89db206e">
              Jag skulle vilja veta hur statsrådet Gunnar Lund och regeringen
              anser att man ska komma till rätta med denna problematik och om
              det är möjligt att återskapa förtroendet för livbolagen.
            </seg>
          </u>
          <note type="speaker" n="589620ec">
            Anf. 45 Statsrådet GUNNAR LUND (s):
          </note>
          <u who="unknown" xml:id="i-e38a074fd1077097-10" n="3b0f65f7">
            <seg n="58cac70e">
              Herr talman! Jag kan instämma i Agneta Gilles beskrivning av
              situationen. Den är allvarlig. Vi har att göra med en förtroendekris
              för en viktig bransch i vår samhällsekonomi. Om vi ska återskapa
              förtroendet måste vi bidra från både regeringens och statens sida,
              men till syvende och sist är det naturligtvis livbolagen själva
              och deras styrelser som har uppgiften att återvinna förtroendet
              genom självsanerande uppgifter.
            </seg>
            <seg n="bf657afe">
              Vi gör redan mycket från regeringens sida. Vi kommer att lägga
              en proposition i riksdagen i början av nästa år med en rad åtgärder
              som bland annat tar sikte på att få ett större oberoende inslag
              i styrelserna. Vi har tillsatt en större utredning. Vi tänker
              utreda flytträtten och så vidare.
            </seg>
            <seg n="5ed9e768">
              Ändå har man under de senaste dagarna från vissa livbolag särskilt
              bett om att regeringen och staten träder in och tar på sig uppgiften
              att utföra en särskild granskning av livbolagen i nuvarande situation.
              Jag ser positivt på det. Jag vill se en sådan granskning utförd
              där man framför allt går igenom vad som brukar kallas de koncerninterna
              affärer som har ägt rum och som ibland verkar ha varit tvivelaktiga.
            </seg>
            <seg n="5b3cd309">
              Jag vill att man gör det, och att man gör det snabbt och bringar
              klarhet i detta före jul så att framför allt de livbolag som skött
              sig kan bli friskförklarade. Därmed kan man bidra till att återvinna
              förtroendet för hela branschen.
            </seg>
          </u>
          <note type="speaker" n="3197d50e">
            Anf. 46 AGNETA GILLE (s):
          </note>
          <u who="agneta_gille_1d7547" xml:id="i-fd31d6290ee1fd1f-1" n="fc6f0e04">
            <seg n="c008fff8">
              Herr talman! Jag tackar Gunnar Lund för svaret. Jag är glad över
              att du är aktiv och engagerad i den här frågan.
            </seg>
            <seg n="40e36046">
              Det handlar om spararnas pengar, och det handlar om allmänhetens
              långsiktiga förtroende för livbolagsbranschen. Jag tycker att
              det är viktigt. Jag tycker också att det är bra att det här arbetet
              kommer igång snabbt.
            </seg>
            <seg n="6ce7cd31">
              Det är ju inte första gången det handlar om etik och moral i
              näringslivet. Jag skulle vilja höra hur Gunnar Lund anser att
              han och regeringen kan agera när det gäller frågor om etik och
              moral i näringslivet.
            </seg>
          </u>
          <note type="speaker" n="2cab3f63">
            Anf. 47 Statsrådet GUNNAR LUND (s):
          </note>
          <u who="unknown" xml:id="i-e38a074fd1077097-11" n="3b0f65f7">
            <seg n="41336427">
              Herr talman! Jag tror att det finns åtskilligt att göra även
              när man ser till näringslivet i stort. Man tvingas ju tyvärr konstatera
              att allmänhetens förtroende sällan varit så dåligt som det är
              i dag. Det kräver rejäla tag, främst från näringslivets sida,
              men självklart ska också vi göra vad vi kan.
            </seg>
            <seg n="d02c0179">
              Det här är ett av de ämnen som statsministern kommer att ta upp
              i sina nära förestående samtal med näringslivet, arbetsmarknadens
              parter och oppositionen med sikte på att se handling, inte minst
              från näringslivet självt.
            </seg>
            <seg n="7da2dbbe">
              På livbolagssidan vill jag som ett tillägg till det jag sade
              tidigare poängtera att en granskning måste komma till stånd under
              den närmaste tiden. Jag har haft kontakt med Finansinspektionen,
              som är beredd att genomföra en sådan här snabb granskning. Jag
              räknar med att få höra mer om de planerna inom de närmaste dagarna.
              Jag välkomnar det.
            </seg>
            <seg n="e92716c9">
              Jag tycker att Finansinspektionen är det rätta instrumentet i
              det här fallet. Här har vi en tillsynsmyndighet vars uppgift är
              att löpande granska och hålla efter alla som agerar inom den finansiella
              sektorn.
            </seg>
            <seg n="6d34751e">
              Sjukvårdens organisation
            </seg>
          </u>
          <note type="speaker" n="704ac19d">
            Anf. 48 LENNART HEDQUIST (m):
          </note>
          <u who="lennart_hedquist_18ea1a" xml:id="i-3c097d3b7fb81081-0" n="9437b601">
            <seg n="6d19a849">
              Herr talman! Nästan alla i Sverige känner nog oro för sjukvården
              beroende på landstingens ekonomiska kris. Bristande ekonomisk
              uppföljning och bristande styrning leder ju till att just sjukvården
              hamnar i kris när landstingen har dålig ekonomi.
            </seg>
            <seg n="6830ea0d">
              Vi moderater har länge föreslagit ändrade organisationsformer
              för sjukvården. Nu hör vi röster även hos socialdemokraterna som
              verkar förespråka detsamma.
            </seg>
            <seg n="a5de4e71">
              Min fråga till Pär Nuder är: När kan vi räkna med att regeringen
              lägger ett förslag som befriar sjukvården från landstingen?
            </seg>
          </u>
          <note type="speaker" n="e57543ae">
            Anf. 49 Statsrådet PÄR NUDER (s):
          </note>
          <u who="par_nuder_59d565" xml:id="i-e38a074fd1077097-12" n="b9e9902b">
            <seg n="001f2167">
              Herr talman! Som kammaren är väl medveten om utreds nu hela den
              offentliga samhällsorganisationen i en stor parlamentarisk utredning
              under ledning av landshövding Mats Svegfors. Den ska lämna ett
              första delbetänkande i mitten av december, och därefter ska utredningsarbetet
              fortsätta.
            </seg>
            <seg n="8e860a84">
              En av de frågor som utredningen har att diskutera är ansvarsfördelningen
              vertikalt. Vad ska ligga på lokal nivå, på regional nivå, på statlig
              nivå? Detta ska ske i ljuset av EU-medlemskapet och att vi har
              ytterligare en nivå att ta hänsyn till när vi ska utforma den
              offentliga samhällsorganisationen.
            </seg>
            <seg n="94b9c568">
              I det sammanhanget kommer naturligtvis frågan om den regionala
              nivåns struktur och organisation att belysas. I debatten finns
              det de som hävdar att staten bör ta ett större ansvar när det
              gäller den högkvalificerade vården och att kommunerna bör ta ett
              större ansvar när det gäller primärvården. Andra hävdar att landstingen
              är den bästa organisationsformen för hälso- och sjukvården så
              att man håller samman den på en och samma nivå.
            </seg>
            <seg n="a791c565">
              Det är uppfattningar som får brytas mot varandra i den diskussion
              som nu förestår.
            </seg>
          </u>
          <note type="speaker" n="34d7beb5">
            Anf. 50 LENNART HEDQUIST (m):
          </note>
          <u who="lennart_hedquist_18ea1a" xml:id="i-3c097d3b7fb81081-1" n="9437b601">
            <seg n="2cf362fd">
              Herr talman! Ansvarsutredningen har ju en väldigt stor uppgift
              och kommer väl att redovisa sitt uppdrag successivt. För sjukvården
              känns det samtidigt väldigt angeläget att man snabbt kan komma
              fram med ett beslut som förändrar nuvarande ordning.
            </seg>
            <seg n="c48c408f">
              Min fråga till Pär Nuder är: Kan regeringen tänka sig att bryta
              ut frågan om sjukvårdens organisation så att vi snabbare kan få
              en effektiv organisation där?
            </seg>
          </u>
          <note type="speaker" n="e88568c1">
            Anf. 51 Statsrådet PÄR NUDER (s):
          </note>
          <u who="par_nuder_59d565" xml:id="i-e38a074fd1077097-13" n="b9e9902b">
            <seg n="c3424c45">
              Herr talman! Nej, det kan vi inte tänka oss att göra. Ett av
              problemen med den offentliga samhällsorganisationen är att den
              har utretts och stötts och blötts sektorsvis över åren. Därmed
              har vi fått ett lapptäcke där olika politikområden styrs utifrån
              olika principer. Ett av de grundläggande problem som vi har med
              den offentliga samhällsorganisationen är att den är så olikartad
              inom olika sektorer, vilket sammantaget gör att det för den enskilde
              medborgaren är väldigt svårt att se vem som ansvarar för vad och
              därmed ytterst vad det ska utkrävas ansvar för.
            </seg>
            <seg n="ae1ccd4e">
              Den utredning som Svegfors leder har ett helt annat anslag. Vi
              ska utifrån ett samlat perspektiv se vilka verksamheter som bör
              ligga på vilka nivåer. Landstingens ekonomiska situation är naturligtvis
              ytterst ett uttryck för landets samlade ekonomiska situation.
              Landstingen behöver mer än någonting annat högre ekonomisk tillväxt,
              och det är därför som regeringen lägger så stor vikt vid de frågorna
              och kommer att göra det även framöver.
            </seg>
            <seg n="3c7806f5">
              Marknadsföringsregler
            </seg>
          </u>
          <note type="speaker" n="c49e93c7">
            Anf. 52 KENNETH G FORSLUND (s):
          </note>
          <u who="kenneth_g_forslund_a4c621" xml:id="i-be8f4504b59454c9-0" n="e0a16145">
            <seg n="8e8124a6">
              Herr talman! Jag vill rikta min fråga till statsrådet Morgan
              Johansson med anledning av en annons som förekommer i de två senaste
              numren av en månadstidning riktad företrädesvis till unga tjejer.
              Den framstår i förstone som alkoholreklam men visar sig vid en
              närmare titt vara en annons för en annan veckotidning.
            </seg>
            <seg n="9b7f8426">
              Jag undrar vilken kommentar Morgan Johansson har till den här
              typen av annons. Den sätter faktiskt ett slags nytt inofficiellt
              rekord i brott mot alla lagar och regler som gäller för annonsering
              i det här landet.
            </seg>
          </u>
          <note type="speaker" n="568ace4c">
            Anf. 53 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-4" n="ee7050be">
            <seg n="55de9518">
              Herr talman! Man skulle också kunna säga att den på ett vis sätter
              rekord i smaklöshet. Det rör sig om reklam för en av Vin &amp; Sprits
              produkter. Hade det här varit en köpt kommersiell annons skulle
              den ha brutit mot alla de marknadsföringsregler som redan finns.
              Reklam för sprit är inte tillåten i tryckta medier. Inte heller
              är reklam i tidningar riktade till den här åldersgruppen tillåten.
            </seg>
            <seg n="da0fc0f1">
              Vi har naturligtvis uppmärksammat denna reklamprodukt. Bekymret
              här är att detta inte är någon annons. Den är inte köpt av Vin
              &amp; Sprit utan är något som man på egen hand har fört in. Alltså
              är det inte en kommersiell annons från det här företaget. Det
              gör att den inte faller inom ramen för de marknadsföringsregler
              som i dag finns.
            </seg>
            <seg n="e982e847">
              Den åtgärd som kan komma i fråga är att Vin &amp; Sprit funderar
              över om detta inte är ett intrång i företagets varumärke och i
              så fall reagerar mot detta. Vi har haft kontakt med företaget,
              och jag vet att dess jurister nu tittar på detta.
            </seg>
          </u>
          <note type="speaker" n="b0c27177">
            Anf. 54 KENNETH G FORSLUND (s):
          </note>
          <u who="kenneth_g_forslund_a4c621" xml:id="i-be8f4504b59454c9-1" n="e0a16145">
            <seg n="a52e7843">
              Herr talman! Den annons som förefaller vara införd för Absolut
              Vodka bygger faktiskt på det stilgrepp som används för annonsering
              av Absolut Vodka i andra delar av världen, där lagstiftningen
              måhända är så liberal som delar av alkoholindustrin skulle vilja
              att den vore i det här landet. Det spiller väl faktiskt också
              lite över ett ansvar på Vin &amp; Sprit. Det skulle vara intressant
              att höra vilken uppfattning statsrådet har om hur svensk alkohol
              marknadsförs i andra länder av ett bolag som faktiskt ägs av den
              svenska staten.
            </seg>
          </u>
          <note type="speaker" n="6f66ef7e">
            Anf. 55 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-5" n="ee7050be">
            <seg n="e9b5f6a3">
              Herr talman! Jag tycker att det är viktigt att hålla på principen
              att varje land stiftar sina egna lagar och att de lagar som gäller
              för varje land också är de som företagen i sin tur ska hålla sig
              till inom varje land. Det innebär att i de länder där det är tillåtet
              att marknadsföra alkohol måste också ett svenskt statligt företag
              få lov att göra det. Sedan ska man hålla sig inom etiska ramar
              och ha stränga etiska regler. Sådana regler har också Vin &amp; Sprit
              för sin marknadsföring.
            </seg>
            <seg n="2180e89c">
              En sådan här annons är inte konstruerad av Vin &amp; Sprit utan av
              den tidning som man försökt göra reklam för. Jag har en känsla
              av att Vin &amp; Sprit känner detta som ett stötande intrång i och
              faktiskt nästan också en besudling av företagets varumärke. Varje
              land måste hålla sig inom sina regler, och riksdagens ledamöter
              vet också att vi kommer att föreslå strängare regler för marknadsföring
              av alkohol. Vi hoppas kunna lägga fram en sådan lagstiftning någon
              gång i början av nästa år eller på vårsidan.
            </seg>
            <seg n="c88a5466">
              Integrationspolitiken
            </seg>
          </u>
          <note type="speaker" n="3f5f1ddb">
            Anf. 56 ANA MARIA NARTI (fp):
          </note>
          <u who="ana_maria_narti_1cdb99" xml:id="i-985a39fd47feabda-0" n="1c4ed54b">
            <seg n="d1426520">
              Herr talman! Min fråga riktar sig till statsrådet Mona Sahlin.
            </seg>
            <seg n="fc53e34e">
              För två dagar sedan hade vi en utfrågning i utbildningsutskottet.
              Den gällde breddningen av rekryteringen till högskolor och universitet.
              En sak blev mycket tydlig, nämligen att man gör oerhört lite för
              att snabbt och intensivt bidra till att akademiker från andra
              länder kan närma sig sina yrkesområden.
            </seg>
            <seg n="4e647178">
              Det här är en lång diskussion. Vi har diskuterat detta i åratal.
              Alla vet att det är en skam för Sverige att civilingenjörer och
              läkare kör taxi, men det händer i praktiken mycket litet. Jag
              vill fråga integrationsministern vad hon tänker göra för att man
              äntligen ska komma fram till handling.
            </seg>
          </u>
          <note type="speaker" n="23004577">
            Anf. 57 Statsrådet MONA SAHLIN (s):
          </note>
          <u who="mona_sahlin_209729" xml:id="i-e38a074fd1077097-14" n="3613c70f">
            <seg n="24ea9e9f">
              Herr talman! Det är en viktig fråga som Ana Maria Narti tar upp.
              Det är dock inte riktigt min bild att det är så som hon uttrycker
              det, att ingenting händer. Min bild är snarare att det äntligen
              på många högskolor och universitet börjar hända väldigt mycket.
            </seg>
            <seg n="68d30d85">
              Det som många gånger dock har brustit har gällt möjligheterna
              att få fram platser i näringslivet där man kan kombinera högskolans
              utbildningsprogram med en möjlighet att praktiskt visa upp sin
              yrkeskunskap. Detta är en av delarna i de mycket viktiga tillväxtsamtal
              som regeringen nu ska ha i näringslivet.
            </seg>
            <seg n="fac9cf22">
              Det räcker inte bara med att staten för sin del försöker skapa
              system på till exempel universitet och högskolor. Vi måste också
              få en breddning och förståelse och konkret handling från näringslivet.
              Jag ska med glädje och intresse följa rapporterna från den hearing
              som Ana Maria Narti talade om, så får vi se om det finns möjlighet
              att gå in med ytterligare åtgärder från regeringens sida.
            </seg>
          </u>
          <note type="speaker" n="22722914">
            Anf. 58 ANA MARIA NARTI (fp):
          </note>
          <u who="ana_maria_narti_1cdb99" xml:id="i-985a39fd47feabda-1" n="1c4ed54b">
            <seg n="0240932a">
              Herr talman! Jag tackar för svaret, men jag träffar varje dag
              akademiker från andra länder som fortfarande antingen lever på
              socialbidrag eller måste utföra mycket enkla arbetsuppgifter.
              Ur deras synvinkel saknas det fortfarande väldigt mycket av insatser
              när det gäller yrkessvenska liksom också skrivsvenska och engelska
              med anknytning till olika yrkesområden. Där det finns bra resultat
              på området, till exempel i Borås, finns det också ett samarbete
              med invandrarnas organisationer och arbetsgrupper. I övrigt förekommer
              detta oerhört sällan.
            </seg>
            <seg n="86469411">
              Detta är också en fråga som vi har diskuterat här, och vi har
              varit överens om att utan ett sådant samarbete blir invandraren
              bara ett objekt för åtgärder och program som andra bestämmer.
              Vad kan vi göra åt detta?
            </seg>
          </u>
          <note type="speaker" n="78d2ed8b">
            Anf. 59 Statsrådet MONA SAHLIN (s):
          </note>
          <u who="mona_sahlin_209729" xml:id="i-e38a074fd1077097-15" n="3613c70f">
            <seg n="270edf41">
              Herr talman! Jag kände inte riktigt igen bilden av att ingenting
              sker på universitet och högskolor. Däremot känner jag verkligen
              igen framställningen av att det än i dag går tusentals välutbildade
              akademiker som icke får arbete. Den bilden känner vi tyvärr alltför
              väl igen. Jag har dock den mycket bestämda uppfattningen att detta
              håller på att förändras genom de mycket tydliga riktlinjer och
              uppdrag som numera ges från regeringens sida till exempelvis universiteten
              och högskolorna.
            </seg>
            <seg n="bce7c263">
              Detta gäller framför allt för de nya invandrare som kommer in.
              Det är fortfarande väldigt mycket kvar att göra för dem som har
              gått arbetslösa väldigt länge trots sin mycket omvittnade kunskap,
              sitt kunnande och sin akademiska bakgrund.
            </seg>
            <seg n="4e91a960">
              Jag menar att ett mycket tydligare och konkretare samarbete med
              näringslivet och invandrarnas egna organisationer är något som
              nu fattas för att Sverige totalt sett ska nyttja de resurser som
              ju många av våra arbetslösa faktiskt är, inte minst de med en
              kompetens från ett utländskt universitet.
            </seg>
            <seg n="949daa3e">
              Tullen och narkotikabekämpningen
            </seg>
          </u>
          <note type="speaker" n="0979d55f">
            Anf. 60 ULF SJÖSTEN (m):
          </note>
          <u who="ulf_sjosten_98d3ff" xml:id="i-ccd047de90b2af1a-0" n="6852bf23">
            <seg n="0ead94c7">
              Herr talman! Tillgången till narkotika och narkotikarelaterade
              preparat är tyvärr mycket stor i Sverige. Tillgången är stor i
              våra större städer, men också på mindre orter och på landsbygden.
              I en narkotikarazzia som genomfördes i min egen hembygd Borås-
              och Sjuhäradsbygden alldeles nyligen testades ett stort antal
              ungdomar positivt för bruk av olika former av narkotika. De yngsta
              var 15 år gamla. Huvuddelen, förmodligen det mesta, av denna narkotika
              produceras inte i Sverige utan kommer hit från andra länder, numera
              inte minst Östeuropa.
            </seg>
            <seg n="e7776d8f">
              Arbetet mot narkotika inom landets gränser är mycket viktigt,
              och det finns en stor politisk enighet om en restriktiv narkotikapolitik
              i vårt land. Men arbetet med att stoppa narkotikan vid gränsen
              borde ha högsta prioritet. Regeringens anslag till tullverksamheten
              i Sverige för 2004 innebär en kraftig nedskärning av antalet tulltjänstemän.
              Hur ser Morgan Johansson på tullens försämrade möjligheter att
              stoppa den allt stridare strömmen av narkotika ur ett folkhälsoperspektiv?
            </seg>
          </u>
          <note type="speaker" n="61a6e90d">
            Anf. 61 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-6" n="ee7050be">
            <seg n="fe30ad29">
              Herr talman! Det finns inget annat sätt att stoppa det inflöde
              av narkotika vi har nu på lång sikt än ett förbättrat internationellt
              samarbete.
            </seg>
            <seg n="e329da19">
              Vi samlade för tre veckor sedan hela norra Europa bakom en restriktiv
              narkotikapolitik. De fem nordiska länderna, Estland, Lettland
              och Litauen kom överens om en gemensam syn på hur vi ska möta
              narkotikafrågorna. Där ingår förutom det förebyggande arbetet
              också en ökad vikt vid brottsbekämpning och en ökad vikt vid missbrukarvården,
              men också att förbättra samarbetet över våra gränser, vad gäller
              både brottsförebyggande och tullverksamhet.
            </seg>
            <seg n="a24fd7ed">
              Mot bakgrund av att vi fått in tio nya länder i EU och av att
              många av de varor som tidigare har varit tullklareringspliktiga
              inte längre är det gör tullen nu en omstrukturering. I samband
              med den är det viktigt för mig att framhålla att den brottsbekämpande
              delen av tullen inte blir lidande. Jag kan inte gå in i detalj
              och styra hur tullen ska lägga upp sitt arbete. Jag är inte bemyndigad
              till det, och jag vill heller inte bli föremål för en diskussion
              om ministerstyre. Men det är från min utgångspunkt viktigt att
              tullens brottsbekämpande verksamhet inte prioriteras ned i den
              omstrukturering som nu sker.
            </seg>
          </u>
          <note type="speaker" n="cb5e78ae">
            Anf. 62 ULF SJÖSTEN (m):
          </note>
          <u who="ulf_sjosten_98d3ff" xml:id="i-ccd047de90b2af1a-1" n="6852bf23">
            <seg n="7d697a81">
              Herr talman! Tullens organisation är självklart en fråga för
              tullen i första hand. Men den styrs ju i väldigt stor utsträckning
              av de anslag som den här riksdagen beviljar till tullverksamheten
              nästa år.
            </seg>
            <seg n="ac353d2b">
              Allt tyder på att antalet brottsbekämpare inom tullverksamheten
              kommer att minska nästa år. Det finns inga motstridiga uppgifter
              i de rapporterna.
            </seg>
            <seg n="f6b5233b">
              Då frågar jag folkhälsoministern: Finns det några andra strategier
              än att stoppa narkotikan vid gränsen för att skydda svenskarna
              mot de folkhälsoaspekter som det ökade inflödet innebär?
            </seg>
          </u>
          <note type="speaker" n="207f8548">
            Anf. 63 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-f0646bb2b125e738-0" n="ee7050be" next="i-11c9b36be92588fb-0">
            <seg n="8852bc85">
              Herr talman! Tullen är en viktig del i den brottsbekämpande verksamheten
              när det gäller narkotikaflödet. Men vi har ju också andra samarbetsmöjligheter.
              Jag kan ge ett exempel från Litauen, där vi för bara tre veckor
              sedan fick rapporter om att man nu hade lyckats spränga ytterligare
              amfetaminlaboratorier och rullade upp den organiserade brottsligheten
              bakom produktionen av narkotika. Det gjordes bland annat som en
              del i ett samarbete som vi har bedrivit mellan Sverige och Litauen.
              Här har faktiskt också den narkotikapolitiske samordnaren Björn
              Fries via sina resurser och sitt arbete varit med när det gäller
              att bygga upp en sådan struktur, det vill säga samarbete mellan
              Sverige och de baltiska länderna.
            </seg>
            <seg n="0d250d2d">
              Jag ska under början av nästa år åka till Ryssland för att där
              diskutera med ryska myndigheter om att förbättra samarbetet i
              vår del av världen när det gäller inriktningen mot narkotika i
              allmänhet men kanske framför allt amfetamin- och metaamfetaminproduktionen.
              Vi ska också tala om hivfrågor, för det är också på något sätt
              en gemensam fråga som vi nu har att adressera.
            </seg>
            <seg n="22c7a4d6">
              Vi har alltså samarbete på många olika plan. Tullen är en viktig
              del i det, men också den övriga polisverksamheten och åklagarsamarbetet,
              som vi driver aktivt från vår sida, inte minst i Europa.
            </seg>
            <seg n="66bc0d5f">
              Biodrivmedel
            </seg>
          </u>
          <note n="da022f91">
            Anf. 64 ANITA BRODÉN (fp):
          </note>
          <u who="morgan_johansson_b23097" xml:id="i-11c9b36be92588fb-0" n="ee7050be" prev="i-f0646bb2b125e738-0">
            <seg n="561ee464">
              Herr talman! Jag har en fråga till jordbruksministern angående
              drivmedel.
            </seg>
            <seg n="a8b17ec1">
              Det finns ett EG-direktiv som uppmanar medlemsländerna att främja
              användandet av biodrivmedel men också andra förnybara drivmedel.
              Där talas om 2 % år 2005, 5,7 % år 2010 och hela 20 % år 2020.
              Sverige använder nu 0,3 %, och vi är snart inne på 2004.
            </seg>
            <seg n="afce95b6">
              Vilka ytterligare åtgärder ämnar jordbruksministern vidta för
              att målet ska kunna uppnås?
            </seg>
          </u>
          <note type="speaker" n="1b1fe158">
            Anf. 65 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-041abf155b3f6d15-0" n="3b0f65f7">
            <seg n="e7ed9c06">
              Herr talman! Det här är en viktig fråga, nämligen att hitta fram
              till förnyelsebara energikällor. Den är ju viktig allmänt, och
              den är viktig för jordbruket. Det här är frågor som vi i överläggningar,
              bland annat med LRF, har haft uppe. Näringen själv har haft idéer
              om hur man kan utveckla förnyelsebara energikällor, och det kan
              finnas olika vägar. Det kan handla om hur man tar hand om slaktavfall
              för att använda den typen av bränsle i värmeverk, och det kan
              handla om vad man använder för drivmedel i själva jordbruket.
            </seg>
            <seg n="d833658e">
              Det här är en fråga som vi arbetar med med hög prioritet, och
              vi jobbar också på bred front med frågan.
            </seg>
          </u>
          <note n="5eb26580">
            Anf. 66 ANITA BRODÉN (fp):
          </note>
          <u who="unknown" xml:id="i-9fc094b63bad5947-0" n="3b0f65f7">
            <seg n="4079434b">
              Herr talman! Tack för svaret! Det är oerhört viktigt att industrin
              och näringen får långsiktiga spelregler så att man vågar satsa.
              Därför är min följdfråga till jordbruksministern: Kan jordbruksministern
              redan i dag utlova långsiktiga skattebefrielser för just förnybara
              drivmedel?
            </seg>
          </u>
          <note type="speaker" n="efeb1fc4">
            Anf. 67 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-16" n="3b0f65f7">
            <seg n="82126b07">
              Herr talman! Det är en fråga som också måste behandlas i ett
              större sammanhang. Givetvis tittar vi på de möjligheterna, men
              att i dag utlova exakt vilken eventuell skattebefrielse som skulle
              vara möjlig är jag inte i stånd att göra.
            </seg>
            <seg n="7c639626">
              Sprutbytesverksamheten
            </seg>
          </u>
          <note type="speaker" n="0104fc33">
            Anf. 68 EWA BJÖRLING (m):
          </note>
          <u who="ewa_bjorling_d08852" xml:id="i-1a7dc74b4833239a-0" n="03c979b9">
            <seg n="8a00e00b">
              Herr talman! Jag vill ställa en fråga till statsrådet Morgan
              Johansson om sprutbyte för narkomaner. Vidhåller Morgan Johansson
              fortfarande sin inställning, som tidigare framförts i en motion
              där han och flera socialdemokratiska ledamöter vill att sprutbytesverksamheten
              i Malmö och Lund ska övergå från försök till reguljär verksamhet?
            </seg>
          </u>
          <note type="speaker" n="6bcbdbce">
            Anf. 69 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-7" n="ee7050be">
            <seg n="ef28e4d6">
              Herr talman! Vi har den här frågan under beredning just nu. Bakgrunden
              är att narkotikasamordnaren Björn Fries lämnade en rapport till
              regeringen i februari i år där han ville lagreglera verksamheten.
              Ett bekymmer är ju att vi har utvärderat den här frågan tre gånger,
              och sista gången sade Socialstyrelsen att vi nu måste bestämma
              oss för om vi antingen ska lägga ned verksamheten i Lund och Malmö
              eller om den ska lagregleras på något sätt. Där har Björn Fries
              fastnat för att verksamheten ska lagregleras. Vi har haft detta
              ute på remiss, och nu bereds frågan hos oss på Socialdepartementet.
            </seg>
            <seg n="f9dc6407">
              Det här är en viktig och svår etisk avvägning. Å ena sidan är
              frågan om det finns någon risk att så att säga sända ut dubbla
              signaler till ungdomar. Å andra sidan är jag ju inte bara minister
              med ansvar för narkotikafrågor jag är också smittskyddsminister.
              Vi tjänar alla på att hålla nere antalet hivsmittade i vårt land.
              Det är den avvägningen som regeringen nu har att göra, och vi
              kommer med besked om i vilken riktning vi ska gå senare under
              hösten.
            </seg>
          </u>
          <note type="speaker" n="2bbd2048">
            Anf. 70 EWA BJÖRLING (m):
          </note>
          <u who="ewa_bjorling_d08852" xml:id="i-1a7dc74b4833239a-1" n="03c979b9">
            <seg n="d9fad2a6">
              Herr talman! Tack för det svaret! Jag skulle ändå vilja att Morgan
              Johansson förklarar hur den här sprutbytesverksamheten egentligen
              kan försvaras när regeringen i övrigt vill ha en väldigt restriktiv
              narkotikapolitik.
            </seg>
            <seg n="cc36e701">
              I dag finns inga seriösa vetenskapliga belägg för att man minskar
              hivsmittan inte i den samhällsstruktur som svenska narkomaner
              lever i. Det kan vara skillnad utomlands; jag vet att det finns
              studier som visar det.
            </seg>
            <seg n="e7a1321b">
              Vi vet att många svenska narkomaner tar ett stort eget ansvar,
              och flera organisationer med professionell kunskap som har kontakt
              med missbrukare och arbetar mot narkotika har tagit ställning
              mot sprutbyte.
            </seg>
            <seg n="e49560fa">
              Det hävdas också att detta ska vara bra för att få den första
              kontakten med missbrukare, men det måste finnas andra positiva
              vägar att gå än denna. Det kan inte finnas någon narkoman som
              egentligen vill fortsätta att knarka. Då måste det vara bättre
              att satsa kraftfulla resurser på en utökad narkomanvård.
            </seg>
            <seg n="b8183b79">
              Jag förstår inte hur statsrådet kan föreslå utdelning av gratis
              hjälpmedel till något som inte är tillåtet.
            </seg>
          </u>
          <note type="speaker" n="b61bad6d">
            Anf. 71 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-9f3385b6ea02ca8b-8" n="ee7050be">
            <seg n="7893f0fb">
              Herr talman! Sakta i backarna regeringen har inte slutgiltigt
              avgjort den frågan. Besked kommer senare, eftersom ärendet fortfarande
              är under beredning.
            </seg>
            <seg n="7b0cd2c6">
              Den avvägning vi gör är just den mellan det narkotikapolitiska
              perspektivet och smittskyddsperspektivet. När det gäller utvecklingen
              av hiv i missbrukarkretsarna i vårt land har vi 2530 nya fall
              av missbrukare per år. De får hiv antingen genom sexuell överföring
              eller genom att de delar spruta.
            </seg>
            <seg n="33444ef0">
              I Skåne, där man använt sig av sprutbytesprogrammet, rör det
              sig om en handfull fall per år fyra fem fall. I Helsingfors rör
              det sig om ett 20-tal fall per år. Förespråkarna för sprutbyte
              menar att detta visar att sprutbytet fungerar som en förebyggande
              åtgärd.
            </seg>
            <seg n="1853e13c">
              Men man måste också vända på frågan. Kan detta innebära att man
              sänder fel signaler till ungdomsgruppen? Innebär det att vi kan
              få en nyrekrytering av narkomaner, eller att narkomaner stannar
              kvar längre i sitt missbruk? Det är motargumentet.
            </seg>
            <seg n="63c20adb">
              Det är dessa argument vi nu väger mot varandra för att se vilka
              av dem som bär. Vi kommer, som sagt, under hösten med ett avgörande
              och ett besked om ungefär i vilken riktning vi vill gå i den här
              frågan.
            </seg>
          </u>
          <note n="d5f40394">
            Samernas självbestämmande
          </note>
          <note type="speaker" n="430ca63b">
            Anf. 72 LENNART GUSTAVSSON (v):
          </note>
          <note n="2c3af232">
            Herr talman! I samband med jordbruksministerns, tillika sameministerns,
            besök vid Sametinget i går berördes frågan om samernas självbestämmande.
          </note>
          <u who="lennart_gustavsson_0428b0" xml:id="i-554c58e11a3fe006-0" n="f6f9c856" prev="i-280c3a48a523c179-0">
            <seg n="50e6ef9a">
              I de områden det handlar om finns många markanvändare som ska
              samsas. Jordbruksministern säger enligt TT att de politiska diskussionerna
              om självbestämmande inte kan särskiljas från markfrågorna. Hon
              sade enligt TT: Här har jag som ansvarig minister att gå en balansgång
              mellan olika, delvis konkurrerande, intressen i Norrland. Främst
              rennäringen och skogsbruket. Till dessa näringar kan man lägga
              gruvnäringen, jordbruket, besöksnäringen och den starkt framväxande
              testnäringen.
            </seg>
            <seg n="65198958">
              Min första, lätt nyfikna fråga blir: På vilket sätt ska sameministern
              gå balansgången?
            </seg>
          </u>
          <note type="speaker" n="50fbc68d">
            Anf. 73 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-17" n="3b0f65f7">
            <seg n="fc0827be">
              Herr talman! Vi har arbetat ett antal år med att skapa förutsättningar
              för att öka samernas självbestämmande. Ett antal utredningar har
              arbetat med den frågan. Vi har haft en utredning kring den ILO-konvention
              som Sverige stödde när den togs fram, men som vi ännu inte ratificerat.
              Vi har arbetat med frågor som rör just markanvändning och renbete.
              Vi har arbetat med frågan hur Sametinget ska utvecklas för att
              vi ska kunna gå vidare när det gäller självbestämmande.
            </seg>
            <seg n="5cee32de">
              I det arbetet kommer det givetvis in olika samhällsintressen,
              och där måste vi göra avvägningar. Det är alltså ett stort pussel
              som måste läggas för att vi ska nå fram till vårt mål att så småningom
              kunna ratificera ILO-konventionen. Det är ett omfattande och komplicerat
              arbete, men jag tror att vi är överens om målsättningen.
            </seg>
          </u>
          <note type="speaker" n="82802826">
            Anf. 74 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-0e4f21957d43c112-0" n="f6f9c856">
            <seg n="c61d2ae0">
              Herr talman! Eftersom jag kommer från Malå med Västerbottens
              enda skogssameby tror jag mig veta att man utifrån ömsesidig respekt,
              samverkan och erkännande från de olika näringarna kan komma fram
              så att man påverkar varandra positivt.
            </seg>
            <seg n="37eb7faa">
              Den 31 januari 2002 tillsatte regeringen Inlandsdelegationen,
              som bland annat har till uppgift att medverka till att, i dialog
              med centrala, regionala och lokala aktörer, långsiktigt stärka
              en hållbar regional utveckling inom de mest utsatta lokala arbetsmarknadsregionerna
              i Norra Sveriges Inland.
            </seg>
            <seg n="d9e1e47c">
              För knappt en vecka sedan presenterades en delrapport från Inlandsdelegationen.
              Där sägs inte ett ord om vare sig samer eller rennäring. Därför
              blir mina följdfrågor: Vilka signaler tror ministern att det sänder
              till samerna? Och vilken roll spelar det när man ska utveckla
              ett samråd och en samverkan mellan olika näringar?
            </seg>
          </u>
          <note type="speaker" n="c5cbe475">
            Anf. 75 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-18" n="3b0f65f7">
            <seg n="313ffe74">
              Herr talman! Det är naturligtvis mycket olyckligt om en sådan
              delrapport sänder felaktiga signaler. Jag har själv inte tagit
              del av rapporten och kan därför inte värdera den. Däremot är jag
              alldeles övertygad om att det just är genom att visa ömsesidig
              respekt och ha en dialog och en öppenhet som vi kan komma vidare
              i den här processen. En sådan dialog har vi på olika plan för
              närvarande, och vi ser ett antal positiva resultat av den dialogen.
            </seg>
            <seg n="fda4003b">
              För mig är det ganska uppenbart att både skogsjordbruk, markägare,
              samer och samebyar behöver varandra och att vi tillsammans behöver
              utveckla landsbygden i dessa regioner. Därför tror jag att vi
              har allt att vinna på en dialog för att lösa de problem och konflikter
              som finns och nå en bättre landsbygdsutveckling.
            </seg>
            <seg n="76f4e3a1">
              Bluffakturor
            </seg>
          </u>
          <note type="speaker" n="09a50678">
            Anf. 76 YVONNE ANDERSSON (kd):
          </note>
          <u who="yvonne_andersson_b37e40" xml:id="i-e0bc95c9a5e27f82-0" n="394cfa43">
            <seg n="cce0562a">
              Herr talman! Varje vecka får jag telefonsamtal från människor
              som blir utsatta för Internetskojare. På olika sätt riskerar de
              att bli föremål för dessa bluffmakare.
            </seg>
            <seg n="ca73835d">
              För ett år sedan framträdde konsumentombudsmannen inför lagutskottet
              och beskrev de här problemen. Sedan dess har tusentals människor
              drabbats av bluffakturor.
            </seg>
            <seg n="d867a693">
              Min fråga är: Vad tänker ministern göra för att stärka konsumenterna
              i detta avseende?
            </seg>
          </u>
          <note type="speaker" n="c732b668">
            Anf. 77 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-e38a074fd1077097-19" n="3b0f65f7">
            <seg n="3a651bc5">
              Herr talman! Det är alldeles uppenbart att vi här har ett konsumentproblem
              och företeelser som inte är acceptabla. Nu står vi inte helt utan
              medel, utan lagstiftning, i dag. Vi har en konsumentlagstiftning
              som kan tillämpas, och också annan civilrätt kan tillämpas. Det
              förfarande som de använder sig av är ju i många stycken bedrägligt.
            </seg>
            <seg n="179af375">
              Det handlar om att ha en god tillsyn av marknaden och vidta åtgärder
              mot dessa företag. Jag är medveten om att det ibland kan vara
              svårt att få fatt på företagen och kunna vidta åtgärder. I det
              perspektivet måste vi naturligtvis fundera på om vi kan hitta
              ytterligare medel för att stävja detta missbruk på marknaden.
            </seg>
            <seg n="2e413819">
              Den modell man haft i Danmark för att komma till rätta med det
              här Internetskojeriet är att gå via telelagstiftningen. Jag är
              inte i dag tillräckligt uppdaterad för att kunna säga om det skulle
              vara möjligt i Sverige, men jag är beredd att titta på frågan
              och försöka hitta ytterligare medel för att komma till rätta med
              problemet.
            </seg>
          </u>
          <note type="speaker" n="092170af">
            Anf. 78 YVONNE ANDERSSON (kd):
          </note>
          <u who="yvonne_andersson_b37e40" xml:id="i-e0bc95c9a5e27f82-1" n="394cfa43">
            <seg n="388171a8">
              Herr talman! Jag skulle vilja föra vidare till ministern de samtal
              jag fått från mödrar som gråter när de får sina räkningar och
              inte vet vad som hänt. Jag skulle vilja föra fram just svårigheterna,
              eftersom åklagare det kom regeringen till känna i somras fått
              lägga ned åtal.
            </seg>
            <seg n="b00ae446">
              Själv har jag adresserna till och kunskap om åtminstone tre av
              företagen, men det påstås att det inte finns lagrum som kan fälla
              dem. Så länge dessa bluffmakare inte fälls fortsätter skojeriet,
              och ytterst är det konsumenterna som drabbas. Därför måste det
              hända något nu, och det borde ha hänt något i går.
            </seg>
          </u>
          <note type="speaker" n="626a6a66">
            Anf. 79 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-041abf155b3f6d15-1" n="3b0f65f7">
            <seg n="191b9b72">
              Herr talman! Det är alldeles uppenbart att vi har ett problem.
              Vi får också signaler från framför allt den kommunala konsumentverksamheten.
              Den har också många oroliga och olyckliga konsumenter som hör
              av sig.
            </seg>
            <seg n="c7eee4bb">
              Uppenbart finns det svåra bevislägen i dessa ärenden, och det
              är svårt att föra den rättsliga processen vidare. Jag menar att
              vi därför ska titta på om vi kan göra någonting ytterligare när
              det gäller tillsynen. Det har också justitieministern uttalat
              tidigare här i kammaren.
            </seg>
            <seg n="ef5b44c0">
              Vi får också titta på om det finns ytterligare regelverk som
              vi kan behöva för att komma åt problemen.
            </seg>
          </u>
          <note n="36dce182">
            Anf. 80 FÖRSTE VICE TALMANNEN:
          </note>
          <u who="unknown" xml:id="i-9fc094b63bad5947-1" n="3b0f65f7">
            <seg n="c8cd39f2">
              Därmed var dagens frågestund avslutad. Vi tackar de deltagande
              statsråden.
            </seg>
            <seg n="f39dadfd">
              Torsten Lindström
            </seg>
            <seg n="f39dadfd">
              Torsten Lindström
            </seg>
            <seg n="749fbdf0">
              Luciano Astudillo
            </seg>
          </u>
          <note n="1ad9f3b3">
            6 § Anmälan om interpellationer
          </note>
          <note n="30ab002a">
            Anmäldes att följande interpellationer framställts
          </note>
          <note n="13897437">
            den 23 oktober
          </note>
          <note n="41b41ee3">
            Johan Linander
          </note>
          <note n="4d6525a7">
            Gudrun Schyman
          </note>
          <note n="4d6525a7">
            Gudrun Schyman
          </note>
          <note n="4d6525a7">
            Gudrun Schyman
          </note>
          <note n="4d6525a7">
            Gudrun Schyman
          </note>
          <note n="3565d1b6">
            Håkan Larsson
          </note>
          <note n="decd0e63">
            Interpellationerna redovisas i bilaga som fogats till riksdagens
            snabbprotokoll tisdagen den 28 oktober.
          </note>
          <note n="9ec561a1">
            7 § Anmälan om frågor för skriftliga svar
          </note>
          <note n="f25d2398">
            Anmäldes att följande frågor för skriftliga svar framställts
          </note>
          <note n="13897437">
            den 23 oktober
          </note>
          <note n="a1ef9c4f">
            Carina Adolfsson Elgestam
          </note>
          <note n="fce0e706">
            Göran Hägglund
          </note>
          <note n="c18e31df">
            Mats Odell
          </note>
          <note n="fd9ce0c6">
            Marietta de Pourbaix-Lundin
          </note>
          <note n="28067cf0">
            Anita Sidén
          </note>
          <note n="27e50763">
            Ragnwi Marcelind
          </note>
          <note n="fd9ce0c6">
            Marietta de Pourbaix-Lundin
          </note>
          <note n="26d5361e">
            Anita Brodén
          </note>
          <note n="8e864ac2">
            Inger Davidson
          </note>
          <note n="67653de7">
            Jan Ertsborn
          </note>
          <note n="fd9ce0c6">
            Marietta de Pourbaix-Lundin
          </note>
          <note n="26d5361e">
            Anita Brodén
          </note>
          <note n="5c2f66ff">
            Hans Backman
          </note>
          <note n="ae5d2e53">
            Frågorna redovisas i bilaga som fogats till riksdagens snabbprotokoll
            tisdagen den 28 oktober.
          </note>
          <note n="01a692f3">
            8 § Anmälan om skriftliga svar på frågor
          </note>
          <note n="6944b33d">
            Anmäldes att skriftliga svar på följande frågor inkommit
          </note>
          <note n="406a8c9f">
            den 22 oktober
          </note>
          <note n="6c6189de">
            Kenneth Lantz
          </note>
          <note n="ca6bd5f9">
            Allan Widman
          </note>
          <note n="19d93047">
            Svaren redovisas i bilaga som fogats till riksdagens snabbprotokoll
            tisdagen den 28 oktober.
          </note>
          <note n="df2d3d4b">
            9 § Kammaren åtskildes kl. 15.00.
          </note>
          <note n="2370fdc7">
            Förhandlingarna leddes
          </note>
          <note n="4d91c467">
            /Monica Gustafson
          </note>
        </div>
      </body>
    </text>
  </TEI>
</teiCorpus>
