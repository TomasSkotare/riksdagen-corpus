<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--82</head>
          <docDate when="2003-03-12">2003-03-12</docDate>
        </div>
      </front>
      <body>
        <div>
          <note n="e0c8dd6a">
            ﻿
          </note>
          <note n="a8e9c6fc">
            Riksdagens protokoll
          </note>
          <note n="d1833a3a">
            2003/04:82
          </note>
          <note type="date" n="44c9fd84">
            Fredagen den 12 mars
          </note>
          <note n="7325399b">
            Kl. 09:00 - 10:22
          </note>
          <note n="f763f9dd">
            1 § Anmälan om återtagande av plats i riksdagen
          </note>
          <note n="f6652588">
            Andre vice talmannen meddelade
          </note>
          <note n="2ed0dfdd">
            Veronica Palm
          </note>
          <note n="5b160d2a">
            Åsa Domeij
          </note>
          <note n="00e4d514">
            2 § Anmälan om inkomna faktapromemorior om förslag från Europeiska
            kommissionen
          </note>
          <note n="61180799">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="50d4f7c9">
            KOM(2003)688
          </note>
          <note n="19759a36">
            3 § Svar på interpellation 2003/04:311 om medicinering med narkotikaklassade
            läkemedel
          </note>
          <note type="speaker" n="28de7e47">
            Anf. 1 Socialminister LARS ENGQVIST (s):
          </note>
          <u who="unknown" xml:id="i-c19b498ff086b219-0" n="92f60d2d">
            <seg n="770774b3">
              Fru talman! Marita Aronson har frågat mig vilka åtgärder jag
              avser att vidta för att fler professionella inom vården medverkar
              i beslut inför medicinering av patienter med narkotikaklassade
              läkemedel samt vilka åtgärder som jag är beredd att vidta för
              att effektivisera Socialstyrelsens tillsynsverksamhet för att
              stävja överförskrivning av narkotiska läkemedel. Vidare frågar
              Marita Aronson mig vilka åtgärder jag avser att vidta för att
              möjliggöra Läkarförbundets förslag att införa nationella läkemedelsjournaler.
            </seg>
            <seg n="df76ad4e">
              Inledningsvis vill jag säga att jag liksom Marita Aronson anser
              att det är oerhört viktigt att en felaktig förskrivning av narkotikaklassade
              läkemedel förhindras. Regeringen tillsatte i januari 2002 en nationell
              narkotikasamordnare, som tagit namnet Mobilisering mot narkotika.
              Mobilisering mot narkotika har, med anledning av den artikelserie
              i Göteborgs-Posten som Marita Aronson hänvisar till, den 3 mars
              genomfört en hearing kring dessa frågor. Syftet med hearingen
              var att ta reda på problemets omfattning och eventuella lösningar
              på problemet. Mobilisering mot narkotika kommer inom kort att
              i en rapport redogöra för resultatet av hearingen.
            </seg>
            <seg n="afc8418f">
              I mitt frågesvar till Marita Aronson i december förra året skrev
              jag att Socialstyrelsen under 2002 fått förbättrade möjligheter
              att effektivt arbeta med tillsynen av överförskrivande läkare
              och att det i dagsläget är för tidigt att bedöma om ytterligare
              åtgärder bör vidtas. Socialstyrelsen har skyldighet att bedriva
              så kallad individtillsyn beträffande bland annat läkarnas yrkesutövning.
              Ett led i denna individtillsyn är granskning av läkares förskrivning
              av läkemedel som kan leda till beroende eller där patienten på
              annat sätt kan underhålla eller förvärra ett eventuellt missbruk.
              Socialstyrelsen kan även hos Hälso- och sjukvårdens ansvarsnämnd
              yrka om disciplinpåföljd, prövotid, återkallelse av legitimation
              och begränsning av behörighet för att förskriva narkotiska läkemedel
              samt teknisk sprit för personer som tillhör hälso- och sjukvårdspersonalen
              i deras yrkesutövning inom hälso- och sjukvården. Jag har erfarit
              att Socialstyrelsen internt för närvarande genomför en översyn
              av styrelsens arbete med individtillsynen. I detta arbete analyseras
              hur Socialstyrelsen ska bli mer effektiv när det gäller tillsynen
              av hälso- och sjukvårdspersonalen. Arbetet kommer att vara klart
              efter sommaren.
            </seg>
            <seg n="259e2563">
              Att införa en nationell läkemedelsjournal, som Läkarförbundet
              föreslår, är förenat med en hel del komplikationer. Förslagen
              i betänkandet Ökad patientsäkerhet på läkemedelsområdet (SOU 2002:52)
              om införandet av en läkemedelsförteckning på Apoteket AB måste
              ses som ett viktigt första steg, som löser ett akut informationsproblem.
              I ett system med en nationell journalföring knuten till patienten
              och inte till vårdenheten som patienten besöker, skulle all information
              om den enskilde samlas på ett ställe och med patientens medgivande
              kunna göras tillgänglig för en senare förskrivare. Emellertid
              kräver en sådan lösning omvälvande förändringar av nuvarande journallagstiftning
              och måste föregås av en bred utredning och ingående analys. Vidare
              är ett flertal ändringar även i annan lagstiftning nödvändig,
              bland annat vad gäller lagen om receptregister, sekretesslagen
              samt lagen om yrkesverksamhet på hälso- och sjukvårdens område.
              Således skulle införandet av en gemensam patientjournal över hela
              landet komma att ligga långt fram i tiden.
            </seg>
            <seg n="994a44ee">
              I december 2003 överlämnade Offentlighets- och sekretesskommittén
              sitt huvudbetänkande Ny sekretesslag (SOU 2003:99) till regeringen.
              Betänkandet innehåller bland annat förslag om särskilda sekretessgränser
              inom kommuner och landsting. Det föreslås bland annat att det
              inte ska finnas någon sekretessgräns mellan nämnder inom en kommun
              eller ett landsting till den del verksamheterna är av samma slag.
              Om förslaget genomförs får det analyseras vad det innebär för
              möjligheten att inom ett landsting upprätta en gemensam journal
              avseende en enskild patient. Betänkandet ska nu remissbehandlas
              och därefter beredas i vanlig ordning.
            </seg>
            <seg n="6932d6e2">
              Sammanfattningsvis kan jag säga att regeringen anser att det
              är av största vikt att noga följa utvecklingen av förskrivningen
              av narkotikaklassade läkemedel och det arbete som pågår inom detta
              område. Regeringen kommer därför med intresse att ta del av de
              redogörelser i ämnet som kommer från Mobilisering mot narkotika
              och Socialstyrelsen.
            </seg>
          </u>
          <note type="speaker" n="65000c3a">
            Anf. 2 MARITA ARONSON (fp):
          </note>
          <u who="unknown" xml:id="i-c19b498ff086b219-1" n="92f60d2d">
            <seg n="d2ebf84a">
              Fru talman! Jag får tacka socialministern för svaret. Jag tycker
              att det är bra att socialministern delar min oro för den överförskrivning
              som sker och anser att den bör förhindras. Det är också bra, tycker
              jag, att mitt husorgan Göteborgs-Posten tagit upp den här frågan
              och belyst den i en artikelserie. Det är vidare bra att det med
              anledning av den artikelserien genomfördes en hearing den 3 mars
              kring den här frågan. Jag kunde tyvärr inte själv vara med, men
              jag har fått information om att hearingen besannade väldigt mycket
              av det som jag redan visste om att det här är ett stort problem.
              Det är bra att vi kan se fram mot den rapport som Mobilisering
              mot narkotika ska lägga fram.
            </seg>
            <seg n="47ba296b">
              Men allt är inte bra. Det är inget nytt, socialministern, att
              det överförskrivs narkotikaklassade läkemedel i Sverige. Jag jobbade
              själv i slutet av 70-talet och hela 80-talet med barn vars mödrar
              hade ett gravt missbruk, och jag undrade ofta hur de hade fått
              tag på sina starka tabletter. Jag fick då höra väldigt många berättelser
              om att det inte var några svårigheter att komma över sådana tabletter.
              Det var bara att gå till flera olika läkare och säga att maken
              hade dött eller att det hade hänt något annat tragiskt i familjen
              för att man skulle få tabletterna förskrivna.
            </seg>
            <seg n="0af13435">
              Man kan undra varför läkarna skriver ut mediciner på detta sätt,
              men det är inte så enkelt för den enskilde doktorn att framför
              sig kanske ha en gråtande mamma, som säger att hon behöver tabletter.
            </seg>
            <seg n="1758f706">
              Det har visserligen, som socialministern sade, lagts fram ett
              förslag om införande av en läkemedelsförteckning på Apoteket AB
              som ett första steg för att lösa ett akut informationsproblem,
              men jag är tveksam till att detta räcker. Jag kan inte riktigt
              förstå varför man måste gå runt det här systemet. Lösningen kommer
              med säkerhet inte att bli tillräckligt snabb och kommer dessutom
              att bli inkomplett. Läkarförbundet är av många skäl negativt till
              det här och har i alla fall som jag tycker ett bättre förslag
              som bör utredas. Det säger bland annat att man kan se att en patient
              har fått vissa läkemedel men att man inte kan få reda på förskrivningsorsak,
              diagnos och målet för behandlingen, om det förekommer allergier
              och så vidare.
            </seg>
            <seg n="2e582b35">
              Det är fråga om en förteckning med i och för sig kanske viktig
              information, men jag tycker att det verkar som om det fattas en
              del i uppläggningen. Läkarförbundet tycker att det i stället borde
              läggas upp en läkemedelsjournal kopplad till de patientjournaler
              som läkaren för. Jag tycker att idén om en läkemedelsförteckning
              bara är en tidsödande omväg för att stilla de bekymrades oro.
              Det blir ändå inte bra.
            </seg>
            <seg n="59ca26fa">
              Det här har tagit lång tid. Vi har känt till de här bekymren
              jättelänge, men som i så många andra frågor som vi diskuterar
              i denna kammare säger Socialdemokraterna att de ser problemet
              och har börjat angripa det, men det görs inte särskilt mycket.
              Detta är ytterligare ett fall där det visserligen görs något positivt
              men inte allt som behövs.
            </seg>
            <seg n="765f81ff">
              Jag har också frågat Lars Engqvist om han är villig att låta
              fler professionella medverka i beslut inför medicinering av patienter
              med narkotikaklassade läkemedel. Det behöver finnas flera som
              hjälper läkaren att se vad som egentligen är den här patientens
              behov. Detta har jag inte fått något besked om i det lämnade svaret.
            </seg>
          </u>
          <note type="speaker" n="059787a2">
            Anf. 3 Socialminister LARS ENGQVIST (s):
          </note>
          <u who="unknown" xml:id="i-c19b498ff086b219-2" n="92f60d2d">
            <seg n="5a02e602">
              Fru talman! Marita Aronson påpekar alldeles riktigt att detta
              är ett problem som vi har brottats med under lång tid. Det har
              emellertid under de senaste åren hänt mycket stora saker för att
              vi ska få en bättre kontroll av förskrivningen.
            </seg>
            <seg n="ef72f6b4">
              Först och främst är det ganska viktigt att påpeka att vi sedan
              den 1 februari förra året har nya förskrivningsregler. Det innebär
              att läkare som förskriver narkotiska preparat ska ange en särskild
              kod, annars får apoteket inte lämna ut dessa läkemedel.
            </seg>
            <seg n="256aed01">
              Vi har också numera en möjlighet för Socialstyrelsen att begära
              in dessa recept och göra en granskning av förskrivningen. Det
              är en helt ny situation. Det innebär att vi nu inte har det problem
              som vi hade för några år sedan, nämligen att vi inte hade någon
              som kunde kontrollera vilka narkotikaklassade läkemedel som hade
              skrivits ut. Nu ska läkaren som skriver ut receptet ange en särskild
              kod. Socialstyrelsen kan begära in dessa recept och gå igenom
              dem för att granska hur förskrivningen har gått till. Vi har på
              det sättet en mycket bättre situation.
            </seg>
            <seg n="7798df32">
              Jag har också förstått att man inom Socialstyrelsen diskuterar
              att effektivisera den tillsynen. Det är ju en ny möjlighet för
              Socialstyrelsen. De går nu igenom vad man ska göra för att få
              en bättre kontroll av den förskrivning som sker.
            </seg>
            <seg n="26ac3197">
              Sedan återstår frågeställningen om vilka nationella förteckningar
              eller nationella register vi ska ha. Då är det politiska problemet
              att den utredning som arbetade med den här frågan, nämligen den
              Ekbergska utredningen, fastnade vid att avstå från att ge förslag
              i enlighet med Läkarförbundets och för övrigt också sjukvårdshuvudmännens
              krav, helt enkelt därför att utredaren ansåg att det stred mot
              fundamentala principer i datalagstiftningen. Han var rädd för
              att ett sådant här register skulle bryta mot kraven på integritet.
            </seg>
            <seg n="c61f286e">
              Man kan diskutera om utredarens rädsla är överdriven. Men vi
              har från regeringens sida sagt att de förslag som utredaren ändå
              lämnar ska vi nu gå till riksdagen med. Jag hoppas kunna presentera
              en proposition på de här områdena. Det innebär att läkaren har
              möjlighet att få reda på vilka läkemedel som den enskilda patienten
              står på, vilka läkemedel andra läkare har skrivit ut. Vi har haft
              en rad upprörande fall där det visat sig att läkare skrivit ut
              narkotiska preparat i tron att patienten inte tidigare har förskrivits
              sådana läkemedel. Detta kommer att förhindras på det sättet att
              läkaren nu kan begära att få ta del av patientens hela läkemedelslista
              vid sin bedömning.
            </seg>
            <seg n="03259543">
              Det som återstår är att ta ställning till det som är Läkarförbundets
              och i någon mån även Landstingsförbundets krav. Den frågan har
              vi sagt att vi ska utreda vidare. Låt oss nu genomföra det utredningen
              föreslår, så får vi en ännu bättre ordning. Sedan går vi vidare
              för att pröva den fråga som Läkarförbundet har ställt.
            </seg>
            <seg n="d7ae862f">
              Men eftersom utredningen mycket bestämt avrådde från detta har
              regeringen inga möjligheter att låta det bli ett förslag till
              riksdagen. Det måste alltså utredas på nytt. Det är det jag försöker
              påpeka i interpellationssvaret.
            </seg>
            <seg n="c91488ff">
              Sedan har vi frågan om att låta andra delta i förskrivningen.
              Jag tycker att det är rimligt att läkaren som förskriver också
              rådgör med andra inom professionen eller med de som har andra
              professionella bakgrunder för att göra bedömningen. Men den som
              förskriver läkemedel till slut är ändå läkaren. Det var det jag
              försökte påpeka i mitt svar.
            </seg>
          </u>
          <note type="speaker" n="562856e9">
            Anf. 4 MARITA ARONSON (fp):
          </note>
          <u who="unknown" xml:id="i-c19b498ff086b219-3" n="92f60d2d">
            <seg n="b1d71a26">
              Fru talman! Vänta och se, säger socialministern. Jag tycker att
              vi har väntat och väntat. Vi vet att det här är ett problem och
              inte ett så litet problem. Då säger man: Men utredaren sade så
              här och vi kan inte gå vidare.
            </seg>
            <seg n="18b20658">
              Det är klart att socialministern, som sitter med regeringsmakten,
              kan titta närmare på saker och begära saker. Det har ju hänt mycket
              när det gäller datalagstiftningen. Jag tror att man skulle kunna
              göra på ett helt annat sätt och forcera detta. Det måste göras
              ändringar av flera lagar och så vidare.
            </seg>
            <seg n="e18f56ef">
              Vill man verkligen någonting riktigt mycket så kan man göra det
              mesta här i världen. Har man dessutom regeringsmakten borde man
              kunna göra detta. Jag kan inte förstå att det ska vara så himla
              svårt.
            </seg>
            <seg n="41ee21c8">
              Om både Landstingsförbundet och Läkarförbundet är inne på den
              här linjen borde man titta på det här en extra gång, tycker jag,
              i stället för att säga att nu gör vi en halvmesyr och sedan väntar
              vi och ser.
            </seg>
            <seg n="511a737b">
              Vänta och se är det dummaste som kan hända när det gäller just
              den här frågan. Vi vet att många patienter får mycket medicin
              därför att doktorn kanske inte alltid orkar säga nej eller har
              gått in i någon sorts relation med patienten som är svår att bryta.
              Socialstyrelsen har ju gjort en mycket fin kartläggning över många
              individer. Där syns verkligen problemen i sin prydno, hur svårt
              det är för respektive läkare.
            </seg>
            <seg n="7a6e4a6b">
              På tåget häromdagen, där vi satt i tre timmar från Göteborg till
              Helsingfors, träffade vi en sjusköterska som jobbar i ett sådant
              här TUB-projekt. Man jobbar med patienter som kommit in i beroende
              av läkemedel, och man försöker att sätta ut de beroendeframkallande
              läkemedlen och ersätta dem med annat. Hon berättade individ för
              individ hon sade förstås inga namn hur fantastiskt jobbigt det
              kan vara för den som fått jättestora mängder läkemedel. Det är
              inte alltid bara narkotikaklassade läkemedel utan också smärtstillande
              läkemedel som patienterna har blivit beroende av och som det är
              väldigt svårt för dem att sedan ta sig ur.
            </seg>
            <seg n="43129e2c">
              Finns det någon öppning i det här? Är det bara så att socialministern
              säger att nu ska jag genomföra detta, sedan om några år ska jag
              göra någonting annat, eller kan vi förvänta oss att socialministern
              försöker att titta över detta och se om det inte kan gå att komma
              in en annan väg? Jag tror att detta är fel väg.
            </seg>
          </u>
          <note type="speaker" n="f1f03ddd">
            Anf. 5 Socialminister LARS ENGQVIST (s):
          </note>
          <u who="unknown" xml:id="i-c19b498ff086b219-4" n="92f60d2d">
            <seg n="7a3152cf">
              Fru talman! Låt mig påpeka att det kanske är en liten missuppfattning
              av Maria Aronson om vad som gäller statliga utredningar.
            </seg>
            <seg n="44dc9a5b">
              Situationen är den att Ekbergska utredningen hade i uppdrag att
              pröva ökad patientsäkerhet just utifrån problemet hur den förskrivande
              läkaren ska vara säker på att han eller hon skriver ut rätt läkemedel
              och hur vi ska se till att läkaren i samförstånd med patienten
              kan göra en bedömning av hela läkemedelssituationen för den enskilda
              patienten.
            </seg>
            <seg n="db84bc78">
              Dessutom skulle utredaren diskutera möjligheten för huvudmännen
              att få ökad kunskap och även utreda möjligheten för Socialstyrelsen
              att tillåta forskning när det gäller läkemedelsförskrivning och
              annat.
            </seg>
            <seg n="c2fc2a98">
              Utredaren lämnade lagförslag på vissa områden, bland annat just
              när det gäller möjligheten för läkarna att få del av förskrivningen
              genom att få del av apotekets register. Det har vi sagt att vi
              ska genomföra. Det är ett otroligt viktigt steg. Det är inte någon
              sidoväg, och det är inget fel. Det är ett viktigt steg.
            </seg>
            <seg n="843662c1">
              Däremot lämnade utredaren inget förslag när det gäller möjligheten
              att upprätta ett mer övergripande nationellt journalregister eller
              nationella journaler helt enkelt därför att utredaren ansåg att
              det stred mot andra viktiga principer.
            </seg>
            <seg n="36c1bcd3">
              Om utredaren inte lämnat något förslag till detta kan man inte
              gå till riksdagen utan att ha en ny remissomgång med ett nytt
              förslag. Vi har sagt från regeringens sida att nu kommer vi att
              föreslå att vi genomför det som utredaren har föreslagit för att
              sedan gå vidare med diskussionen om det som Ekberg avstod från.
              Det vi då ska göra är att lämna ett förslag i form av en departementspromemoria
              eller på annat sätt för en ny remiss om just den problemställningen.
            </seg>
            <seg n="3565521e">
              Det innebär inte att vi ska vänta i flera år. Vi har kommit överens
              om och sagt både till Läkarförbundet och till landstingen att
              vi avser att pröva den här frågan ytterligare. Det är möjligt
              att det finns lösningar som inte Ekbergska utredningen tänkte
              på. Det kanske finns vägar att gå som Ekberg inte tänkte på. Vi
              vill gärna pröva dem, därför att vi också tycker att det finns
              anledning att lösa problemet ungefär i enlighet med vad Läkarförbundet
              och Landstingsförbundet har sagt.
            </seg>
            <seg n="a2be8649">
              Men för att kunna lämna ett lagförslag måste vi ha nytt material
              att remissbehandla och få diskuterat. Vi hoppas att kunna redovisa
              detta ganska snart.
            </seg>
            <seg n="5cb3381f">
              Men vi ska inte vänta på detta innan vi genomför det som Ekberg
              ändå föreslog. Så nu genomför vi förslagen från Ekbergska utredningen.
              Det är bra förslag han lämnar. Dem ska vi genomföra. Sedan ska
              vi också se till att vi parallellt med att vi gör det går vidare
              för att försöka lösa de andra problemen. Det är så vi ser på det.
              Vi ska inte vänta flera år på det här, utan vi ska försöka ta
              de här stegen ganska snart efter varandra.
            </seg>
          </u>
          <note type="speaker" n="38ef148b">
            Anf. 6 MARITA ARONSON (fp):
          </note>
          <u who="unknown" xml:id="i-c19b498ff086b219-5" n="92f60d2d">
            <seg n="164f52ee">
              Fru talman! Det lät lite annorlunda och lite positivare. Kanske
              det är på gång det jag trodde från början. Det måste ske fler
              saker på området innan det är för sent. Varje dag är det bekymmer
              för många människor i dessa frågor. Om nu Lars Engqvist med den
              kraft som han ser ut att kunna ha ser till göra något lovar jag
              att jag ska återkomma till dessa frågor om ingenting händer. Jag
              tackar för svaret. Jag hoppas att det löfte som socialministern
              nu har gett att han fortsätter att arbeta med frågorna också infrias.
            </seg>
          </u>
          <note n="1a64b2b5">
            Överläggningen var härmed avslutad.
          </note>
          <note n="acbef158">
            4 § Svar på interpellation 2003/04:315 om blekmedel i skönhetsprodukter
          </note>
          <note type="speaker" n="6a0c5c6f">
            Anf. 7 Socialminister LARS ENGQVIST (s):
          </note>
          <u who="unknown" xml:id="i-c19b498ff086b219-6" n="92f60d2d">
            <seg n="38b63bc9">
              Fru talman! Mariam Osman Sherifay har frågat jordbruksminister
              Ann-Christin Nykvist vilka åtgärder hon avser att vidta dels för
              att förbjuda blekmedel i skönhetsprodukter internationellt, dels
              för att stoppa blekmedlen på den svenska marknaden. Mariam Osman
              Sherifay har också frågat om jordbruksministern kan tänka sig
              att lagstifta om varningstext om det förekommer blekmedel som
              innehåller otillåtna produkter. Interpellationen har överlämnats
              till mig eftersom frågorna ligger inom mitt ansvarsområde.
            </seg>
            <seg n="0726374d">
              Jag antar att frågan rör hudblekmedel som innehåller kvicksilverföreningar
              eller hydrokinon. Dessa ämnen har tidigare använts men är numera
              förbjudna inom EU. Produkter innehållande dessa ämnen kan dock
              fortfarande trots förbudet finnas ute på marknaden.
            </seg>
            <seg n="e88640c9">
              Nuvarande bestämmelser för kosmetiska och hygieniska produkter
              omfattar varningstext om det behövs för att konsumenten ska kunna
              använda produkterna utan risk för hälsoskador. Bestämmelserna
              omarbetas löpande för att minimera hälsoriskerna för konsumenten.
              Detta kan innebära både att ämnen helt förbjuds, som blivit fallet
              för kvicksilverföreningar och hydrokinon, eller varningstext och
              andra begränsningar.
            </seg>
            <seg n="784eb75c">
              Mycket arbete pågår för att harmonisera bestämmelser för kosmetika
              internationellt.
            </seg>
            <seg n="d1f961bc">
              Läkemedelsverket som är central tillsynsmyndighet agerar fortlöpande
              mot produkter på marknaden som upptäcks innehålla de nu förbjudna
              ämnena. Importörer och tillverkare har kontaktats och informerats
              i nyhetsbrev. De lokala tillsynsmyndigheterna, kommunerna, har
              uppmanats att bevaka om sådana produkter finns till försäljning
              ute i detaljhandeln. Enligt uppgift kommer Läkemedelsverket nu
              att intensifiera bevakningen av olagliga produkter.
            </seg>
          </u>
          <note type="speaker" n="7180d2b7">
            Anf. 8 MARIAM OSMAN SHERIFAY (s):
          </note>
          <u who="unknown" xml:id="i-c19b498ff086b219-7" n="92f60d2d">
            <seg n="9492db46">
              Fru talman! Jag vill tacka ministern för svaret. Jag har interpellerat
              ministern efter att ha läst i en av våra dagstidningar hur afrikanska
              kvinnor i Afrika i strävan att bli ljushyade bleker sin hud med
              hudblekmedel som anses vara hälsofarliga. En del ger hudcancer
              och andra ger hudproblem som är väldigt svåra att behandla. Det
              framgick även att unga flickor och kvinnor i större utsträckning
              än tidigare bleker sin hud och att även en del mammor smörjer
              in sina bebisar.
            </seg>
            <seg n="94b410a2">
              Fru talman! Artikeln som jag läste kunde lika gärna ha varit
              hämtad från en förort i Helsingfors eller en annan storstad i
              vårt land eftersom dessa medel säljs fritt i Sverige. Dessa medel
              säljs utan någon som helst information om farorna eller eventuella
              biverkningar. Det är fritt fram att sälja dem till minderåriga.
              De produceras bland annat i England.
            </seg>
            <seg n="35313dec">
              Att bleka sin hud kan anses vara ofarligt trots att afrikanska,
              amerikanska och asiatiska läkare varnar kvinnor för att bleka
              sin hud. I blekmedlen finns ämnen som orsakar hudcancer och andra
              hudsjukdomar, som jag tidigare berättat. Men några enstaka afrikanska
              länder har gått längre än så. De har förbjudit dessa blekmedel.
              Jag kan inte förstå att de säljs här i våra butiker i våra storstäder.
            </seg>
            <seg n="9a5cf62f">
              Det är viktigt precis som ministern säger att kommunerna samt
              Läkemedelsverket intensifierar bevakningen av de produkter som
              innehåller hälsofarliga ämnen och ser till att de försvinner från
              hyllorna i dessa butiker. En del av dem är egentligen förbjudna.
              Det är också viktigt med upplysning i de fall där man kan skriva
              varningstext och att man gör allt för att minimera hälsorisker.
            </seg>
            <seg n="5b1be047">
              Det viktigaste är att det införs gemensamma bestämmelser för
              kosmetika internationellt. Det är precis det som afrikanska läkare
              och deras kolleger runtom i världen efterlyser. Därför hoppas
              jag att ministern engagerar sig i frågan för att göra allt för
              att hindra dessa medel från att finnas internationellt.
            </seg>
          </u>
          <note type="speaker" n="4424982a">
            Anf. 9 Socialminister LARS ENGQVIST (s):
          </note>
          <u who="unknown" xml:id="i-c19b498ff086b219-8" n="92f60d2d">
            <seg n="53e738d6">
              Fru talman! Detta rör ett väldigt stort problemkomplex. Det är
              hela frågan om den kosmetiska industrin och de kosmetiska produkterna.
              Det handlar inte bara om hudblekningsprodukter utan också om en
              rad kosmetiska produkter där vi befarar att det finns kemiska
              ämnen som är hälsofarliga, eller i varje fall riskerar att vara
              hälsofarliga i fall de kombineras med andra medel eller exempelvis
              kombineras med solljus och då förändras.
            </seg>
            <seg n="a362d77e">
              Det är ett mycket stort område. Det sker ett intensivt arbete
              inom EU för att harmonisera regelverket och gemensamt förbjuda
              hälsofarliga medel. Det är viktigt att vi engagerar oss i detta
              så att vi har gemensamma regler inom EU-systemet för att bekämpa
              den här typen av hälsofarlig kosmetika. Det andra problemet är
              att trots att det är förbjudet finns den ändå på marknaden. Det
              är ännu allvarligare. Förbjudna produkter saluförs av oseriösa
              företag via postorder eller på annat sätt.
            </seg>
            <seg n="5c3d4868">
              Vi måste arbeta på båda områdena. Det ena är att vi arbetar internationellt
              för att ha gemensamma regler om kontroll av hälsofarliga produkter.
              Det andra är att vi ser till att de medel som är förbjudna förs
              bort från den svenska marknaden. De är förbjudna att saluföras.
            </seg>
            <seg n="cb0563de">
              Det är viktigt att kommunerna kontrollerar vad det är som säljs.
              Läkemedelsverket har informerat mig om att man för sin del kommer
              att ytterligare skärpa sin kontroll och sina insatser för att
              se till att de förbjudna medlen förs bort från marknaden.
            </seg>
          </u>
          <note type="speaker" n="371f525c">
            Anf. 10 MARIAM OSMAN SHERIFAY (s):
          </note>
          <u who="unknown" xml:id="i-c19b498ff086b219-9" n="92f60d2d">
            <seg n="2d05edb4">
              Fru talman! Jag hoppas verkligen att vi ser till att de medlen
              försvinner. Jag hoppas fortfarande på ett internationellt engagemang.
              Det är precis det som de afrikanska läkarna efterlyser. Det behövs
              mer kraft och mer samarbete internationellt. Man fortsätter att
              producera de här medlen i många delar av vår värld.
            </seg>
          </u>
          <note n="1a64b2b5">
            Överläggningen var härmed avslutad.
          </note>
          <note n="41e15f60">
            5 § Svar på interpellation 2003/04:313 om den framtida tingsrättsorganisationen
          </note>
          <note type="speaker" n="4e2ec91a">
            Anf. 11 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-10" n="d85a775f">
            <seg n="855ca5c0">
              Fru talman! Ragnwi Marcelind har frågat mig om, och i så fall
              när, jag avser att för riksdagen presentera en heltäckande plan
              för hur landets tingsrätter ska vara organiserade.
            </seg>
            <seg n="ca0cda23">
              Samhällsutvecklingen innebär vissa problem för domstolsväsendet.
              Det gäller särskilt för de mindre domstolarna. Dessa är särskilt
              sårbara vid sjukdom och annan frånvaro, liksom när det gäller
              handläggningen av omfattande mål. Vidare är förutsättningarna
              vid de mindre domstolarna att stärka beredningsorganisationen,
              ge personalen möjlighet att delta i kompetensutveckling och öka
              möjligheterna till specialisering sämre än vid större domstolar.
              Vi ser också svårigheter att rekrytera domare till mindre domstolar
              utanför storstadsområdena.
            </seg>
            <seg n="f691267d">
              För att verksamheten i våra domstolar även i framtiden ska kunna
              bedrivas med utgångspunkt i de krav som medborgarna har rätt att
              ställa på snabbhet, kvalitet och service är det nödvändigt att
              se över och förbättra domstolsväsendets arbetsformer och organisation.
            </seg>
            <seg n="2aab6359">
              Det arbete med att reformera domstolsväsendet som pågår kan delas
              upp i fyra huvudområden förändringar av den yttre organisationen,
              förändringar av den inre organisationen, renodling av verksamheten
              och förbättringar av det processuella regelverket.
            </seg>
            <seg n="25fe8b45">
              När det gäller förändringar av den yttre tingsrättsorganisationen
              är utgångspunkten för reformarbetet de målsättningar som riksdagen
              har ställt sig bakom, det vill säga att med bibehållen tillgänglighet
              skapa möjligheter för en stärkt beredningsorganisation, säkerställa
              möjligheterna att rekrytera personal, skapa förutsättningar för
              återkommande kompetensutveckling, öka möjligheterna till specialisering
              och förbättra den geografiska samordningen med rättsväsendets
              övriga myndigheter.
            </seg>
            <seg n="e85cf23e">
              Vid översynen av tingsrättsorganisationen måste det göras en
              noggrann bedömning av varje regions förhållanden. I det sammanhanget
              är geografiska avstånd och tillgängliga kommunikationer viktiga
              faktorer.
            </seg>
            <seg n="605086f5">
              För att kunna få ett så bra beslutsunderlag som möjligt har regeringen,
              med riksdagens stöd, bedrivit reformarbetet stegvis region för
              region. Det innebär att varje region kan utredas utifrån sina
              speciella förutsättningar, samtidigt som en helhetssyn kan anläggas
              utifrån de principiella utgångspunkterna. Dessutom kan erfarenheter
              från tidigare genomförda sammanläggningar tas till vara.
            </seg>
            <seg n="632ee056">
              Utredningen som utvärderade de tingsrättssammanläggningar som
              skedde 19992001 kom fram till att reformarbetet även i fortsättningen
              bör bedrivas stegvis region för region. Jag delar utredningens
              uppfattning.
            </seg>
          </u>
          <note type="speaker" n="3cf9b20b">
            Anf. 12 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-1df6ebaea2689aac-0" n="ad68ac3e">
            <seg n="c9d00d25">
              Fru talman! Jag vill först rikta ett tack till justitieministern
              för svaret ett svar som i och för sig var väntat men som ändå
              gör mig oerhört besviken. Det känns overkligt att så många felaktiga
              påståenden kan ligga till grund för Socialdemokraternas beslut.
            </seg>
            <seg n="82b19643">
              När Domstolskommittén första gången kom med förslaget till reformering
              innebar det att landets 97 tingsrätter skulle bli ungefär hälften.
              Det möttes av ett så oerhört starkt motstånd i landet att sossarna
              till slut fick dra tillbaka kommitténs direktiv. I stället började
              Socialdemokraterna med besparingsaktioner mot de mindre tingsrätterna.
              På område efter område har man försökt svälta ut tingsrättsorganisationen,
              i alla fall de mindre tingsrätterna.
            </seg>
            <seg n="695bbc26">
              Domstolsverkets idéskiss har hela tiden varit inriktningen, även
              om regeringen inte har velat erkänna det. I stället har man på
              ett mycket taktiskt sätt låtit region för region drabbas. Detta
              tillvägagångssätt har gjort att Socialdemokraterna endast har
              visat upp en liten bit i taget av nedläggningsplanen. Ingen enhetlig
              eller översiktlig plan har presenterats, utan regeringens skrivelser
              har behandlat några tingsrättsnedläggningar i taget. På så sätt
              har en landsomfattande organisationsreform helt enkelt inte sett
              så landsomfattande ut. Vad tror Thomas Bodström själv hade hänt
              om Socialdemokraterna hade presenterat ett förslag för hela landet
              där det kommit till allas kännedom att det kanske bara skulle
              bli 37 tingsrätter kvar i Sverige? Jo, det hade blivit ett ramaskri
              och protester från hela landet.
            </seg>
            <seg n="d11280aa">
              I de debatter som vi har fört har Bodström angett olika skäl
              för behovet av förändring av domstolarnas antal. Det har funnits
              olika argument vid varje tillfälle. I dagens svar anges som skäl
              att verksamheten vid domstolarna ska kunna bedrivas med utgångspunkt
              i de krav som medborgarna har på snabbhet, kvalitet och service.
              Man pekar på ett problem som egentligen bara är ett påstående
              från regeringen. De mindre tingsrätterna är sårbara vid sjukdom,
              säger man! Jag har ställt den frågan till varenda tingsrätt som
              jag har besökt, och detta stämmer inte med den bild som jag får
              från domstolarna. I ett brev från Eksjö tingsrätt, exempelvis,
              pekar man på att man har låg sjukfrånvaro. Brevet är undertecknat
              av alla i personalen oavsett personalkategori. Det är inga problem
              när någon blir sjuk, för man täcker upp för varandra. Samma besked
              har jag fått från Bollnäs, Hudiksvall, Värnamo, Alingsås med flera
              tingsrätter. Det argumentet använder också Domstolsverkets generaldirektör
              i tidningen Nämndemannen, där han säger: Man måste skapa domstolar
              med normal frånvaro. Vad menar karln?
            </seg>
            <seg n="aa2fd5ab">
              Kostnadsskäl, som tidigare har varit huvudargumenten, är i dag
              helt borttagna. Bland de 15 tingsrätter som har de högsta styckkostnaderna
              finns Göteborgs och Helsingforss tingsrätter. De som har de lägsta
              styckkostnaderna finns bland tingsrätterna i Hudiksvall, Gävle,
              Uddevalla, Norrtälje, Värnamo, Lidköping, Skövde, Mora, Halmstad,
              Nyköping, Eskilstuna, Handen, Vänersborg, Alingsås och Södra Roslags
              tingsrätt. Det är tingsrätter som man vill ta bort. När det gäller
              kvaliteten har Hudiksvall varit den tingsrätt som har uppfyllt
              alla de krav som regeringen har ställt på domstolarna.
            </seg>
            <seg n="3db3dfdd">
              Det är uppenbart att det finns politisk ovilja. Jag förstår att
              Thomas Bodström är jätteirriterad över att jag tar upp frågan
              gång på gång, men jag måste få besked. Vad är det det handlar
              om? De argument som Thomas Bodström ger som svar i de interpellationsdebatter
              som vi har fört räcker inte och stämmer inte. Vad är det egentligen
              som ligger bakom att Thomas Bodström och Socialdemokraterna vill
              ta bort tingsrätterna?
            </seg>
          </u>
          <note type="speaker" n="1791d07e">
            Anf. 13 ULF NILSSON (fp):
          </note>
          <u who="ulf_nilsson_3de2dc" xml:id="i-5b9bddb128868547-0" n="98e14256">
            <seg n="4eba86b8">
              Fru talman! Frågan om tingsrätterna, som Ragnwi Marcelind tar
              upp, känns viktig. Själv besökte jag för några veckor sedan tingsrätterna
              i Ystad och Trelleborg. De är välfungerande små tingsrätter. Där
              ställde jag en hel del av de frågor som diskuteras i dag. Jag
              och några partikolleger kollade bland annat hur många mål som
              har ställts in på grund av att domaren inte har kommit. Det var
              inte ett enda inom överskådlig tid och man går då många år tillbaka
              i tiden. Det stärker den bild som vi har från andra små tingsrätter.
            </seg>
            <seg n="ae791564">
              Orsaken till att förhandlingar ställs in kan däremot vara att
              det till exempel är svårt med vittnen. Många människor känner
              ett visst motstånd mot att infinna sig i sådana här sammanhang.
              Det talar verkligen för att det är bra om tingsrätten ligger nära
              människors bostadsort. Det motstånd som redan finns förstärks
              ju av att det är svårt med kommunikationer, att det tar längre
              tid och att man måste vara borta från arbetet längre.
            </seg>
            <seg n="eb0c5d8b">
              Vi ställde också frågan om rekryteringen. Ingen av de tjänster
              som hade utlysts i Ystad och Trelleborg under de senaste 1015
              åren hade saknat bra och kompetenta sökande.
            </seg>
            <seg n="5316fcc4">
              Alla vi som var där slogs av att det inte finns några bärande
              ekonomiska argument för en nedläggning. Tvärtom känns det att
              de små tingsrätterna i det här fallet gäller det mitt intryck
              av Ystad och Trelleborg är effektiva. De samlar inte mål på hög
              på det sätt som sker i många större städer.
            </seg>
            <seg n="bbce190f">
              Jag uppfattade att Thomas Bodström talade om att man ska samordna
              med det övriga rättsväsendet. Om man först fattar andra beslut
              som försämrar för medborgarna så kan man förstås säga att man
              samordnar om man fattar nya dåliga beslut. I Trelleborg lade man
              ned den fasta polisen för några år sedan, vilket har lett till
              att det en lördagskväll i en stad som Trelleborg med ca 40 000
              invånare finns två polisbilar. Den ena ligger oavbrutet på landsvägen
              och kör folk som ska in i arrest i Ystad sex mil därifrån. Då
              är det klart att man kan säga att man anpassar tingsrätten till
              ett redan tidigare fattat dåligt beslut. Det är en anpassning,
              men det är ett olyckligt exempel på det.
            </seg>
            <seg n="a10c5d2b">
              Jag tycker också att justitieministern borde hitta bättre argument
              för att störst alltid är bäst. Jag tror inte på det.
            </seg>
            <seg n="891d16ef">
              Jag skulle också gärna vilja höra om det finns några exempel
              på att man måste ställa in mål oftare i små tingsrätter.
            </seg>
          </u>
          <note type="speaker" n="25bd8cb9">
            Anf. 14 ULRIK LINDGREN (kd):
          </note>
          <note n="44165d6a">
            Fru talman! Tack, Ragnwi Marcelind, för väckt interpellation
            i angelägen fråga!
          </note>
          <u who="ulrik_lindgren_5f7848" xml:id="i-1bbd9402356eff85-0" n="058c1a81" prev="i-6184022bc36ea618-0">
            <seg n="12c5c85f">
              Justitieminister Thomas Bodströms svar känns dubbelt. Mot slutet
              av svaret anger ministern att det måste göras en noggrann bedömning
              av varje regions förhållanden. Han talar om erfarenheter från
              tidigare genomförda sammanläggningar och att de ska tas till vara.
              Man skulle möjligen kunna tolka det positivt och tänka att det
              nu skulle vara möjligt att få till stånd lite eftertanke och utvärdering
              innan nedläggningsvågen av tingsrätter rullar vidare. Men i den
              första delen av svaret får man intrycket att den gamla vanliga
              problembilden gäller. Det anges att det är de mindre domstolarna
              som är problemet. De är särskilt sårbara. Det är svårt med rekrytering
              till mindre domstolar. Medborgarna ställer krav på domstolsväsendet
              och så vidare. Det är en problembild som hittills bara har fått
              den entydiga följden och konsekvensen att det blir nedläggning
              av tingsrätter.
            </seg>
            <seg n="5fa424ca">
              När så justitieminister Thomas Bodström har beskrivit sin verklighetsuppfattning
              finns det då någon annan väg att beträda än den som man redan
              har slagit in på, det vill säga nedläggning, nedläggning och nedläggning?
              Så är det också i Domstolsverkets verksamhetsplan för 2004 och
              framåt. Där skriver man angående omorganisation att efter förslag
              från Domstolsverket har regeringen nyligen fattat, eller förväntas
              inom kort fatta, beslut om ytterligare sammanläggningar som berör
              15 tingsrätter.
            </seg>
            <seg n="397bcad8">
              I själva verket är alltså minister Bodströms verklighetsuppfattning
              både omstridd och kontroversiell, inte minst i Dalarna som nu
              mist sina tingsrätter i Ludvika, Hedemora och Leksand. Tingsrätterna
              i Falun och Mora återstår, men det är inte helt säkert att den
              i Mora får finnas kvar eftersom det finns en annan parallell utredning
              av Lantmäterimyndigheten som anger att inskrivningsuppgifterna
              kanske förloras i Mora, och det är en betydande del av deras uppgifter.
              Det är alltså så att inte heller tingsrätten i Mora lever säkert.
              Det kan bli som man fruktar för riket, nämligen en tingsrätt i
              varje län punkt slut.
            </seg>
            <seg n="b0dd6219">
              Tingsrätternas centralisering har inte inneburit något annat
              än en massa besvär för medborgarna.
            </seg>
            <seg n="79ac4cd4">
              Verksamhetsmässigt kan man inte heller säga så särskilt mycket
              positivt. Varje domare har ju fortfarande sin rotel, och den kan
              de lika gärna sköta från respektive tingsrätt som att sitta i
              samma hus och sköta sin rotel.
            </seg>
            <seg n="434881a7">
              Högarna med avgjorda ärenden, målbalanserna, är inte större på
              mindre orter än i större domstolar.
            </seg>
            <seg n="bf4bb608">
              Det är sant att ett omfattande sparbeting har försvårat för de
              mindre tingsrätterna och gjort dem mer sårbara. Därför har många
              tingsrätter också inlett ett intimare samarbete för att kunna
              rycka ut för varandra under kortare tid vid sjukdom, semester
              och annan frånvaro, det vill säga resa lite mer under en kortare
              tid. Med centraliseringen är det mångdubbelt fler som får resa
              längre personalen, parterna och vittnena, medborgarna. Det har
              inte alls beaktats hittills.
            </seg>
            <seg n="d5b5287f">
              Sedan sägs det att det är stora svårigheter med personalrekryteringen
              till mindre domstolar. Hotet om nedläggning är ju en allvarligt
              försvårande personalrekryteringsfaktor. Man anser inte att det
              är någon idé att söka sig till en mindre domstol. Det går inte
              att säga att svårigheten att rekrytera är större för de mindre
              tingsrätterna i Dalarna jämfört med en större.
            </seg>
            <seg n="f161b4ad">
              Den lokala förankringen brukar också konsekvent underskattas.
              Medborgarnas känsla av att rättssamhället har övergivit dem sätts
              det ingen prislapp på, men vi vet att förtroendet är oerhört vitalt
              för ett fungerande rättsväsende.
            </seg>
            <seg n="567b59fd">
              Frågan är om man i någon mån kan tolka justitieminister Bodströms
              svar så att det finns utrymme för en paus framöver för eftertanke.
              Eller kommer det bara att lämnas grönt ljus för fortsatt avveckling?
            </seg>
          </u>
          <note type="speaker" n="c3f4f6a4">
            Anf. 15 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-11" n="d85a775f">
            <seg n="324295be">
              Fru talman! Jag är inte jätteirriterad över att behöva svara
              på samma sak varje gång. Det underlättar faktiskt att det är samma
              frågor hela tiden. Det är inte heller så många av er som är uttröttade
              av samma svar, men jag får ändå upprepa det eftersom vi diskuterar
              samma fråga som vi har diskuterat flera gånger tidigare.
            </seg>
            <seg n="732a11dd">
              Jag brukar säga att det inte är regeringen som bestämmer det
              här på egen hand utan stöd av riksdagen. Det är tvärtom så att
              varje enskild sammanläggning har haft stöd av riksdagen, och det
              tycker jag är viktigt ur demokratisk synvinkel. Så ska vi göra
              även i framtiden.
            </seg>
            <seg n="2b121df4">
              Det blir inga ekonomiska vinster av sammanläggningarna, eller
              i alla fall väldigt små. Med tanke på det stora belopp som går
              till rättsväsendet, bortåt 30 miljarder, varje år är det väldigt
              små belopp, om ens några, att vinna. Det handlar om att försöka
              få en så bra verksamhet som möjligt. Det är någonting som vi är
              skyldiga medborgarna.
            </seg>
            <seg n="9813abb4">
              Det är inte så att ju större det är, desto bättre. Det är tvärtom
              så att ibland blir domstolar alltför stora. Det har vi sett i
              Helsingforss tingsrätt. Det var därför som den reformen genomfördes
              med sikte på att domstolarna skulle bli mindre. På vissa andra
              håll har de varit alltför små för att man ska kunna hålla samma
              höga kvalitet. Det är det som är det allra viktigaste. Det som
              gör mindre tingsrätter mer sårbara är inte att man är sjukare
              där. Det är självklart att det inte är så. Men det är färre när
              någon blir sjuk, ska vara föräldraledig eller kompetensutbildas.
              Det säger sig självt att det är svårare om man är tre domare än
              om man är tio.
            </seg>
            <seg n="287f757c">
              Jag tycker att det är viktigt att man gör en samlad bedömning
              utifrån varje region. Det är klart att närheten också har betydelse.
              Men sedan måste man göra en avvägning av vad som är viktigast,
              närheten eller kvaliteten. Jag passar på att ställa just den frågan
              till interpellanten och meddebattörerna: Vad är viktigast, närheten
              eller kvaliteten?
            </seg>
          </u>
          <note type="speaker" n="e7cdd053">
            Anf. 16 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-1df6ebaea2689aac-1" n="ad68ac3e">
            <seg n="3ef95d33">
              Fru talman! Jag vill påpeka det som justitieministern också har
              sagt i varenda debatt, nämligen att det är riksdagen som beslutar.
              I 11 kap. 4 § regeringsformen talar man att om föreskrifter för
              huvuddragen av domstolarnas organisation meddelas i lag. I vårt
              betänkande står det uttryckligen att det sålunda är regeringen
              som bestämmer om indelningen i domsagor och därmed om antalet
              tingsrätter, även om riksdagen har möjlighet att påverka. Det
              som har blivit ett problem är att vi får små skrivelser som berör
              Småland den ena gången, Hälsingland den andra gången och Norrbotten
              den tredje gången. Det är omöjligt att skapa en majoritet i riksdagen
              när man har duttat på det här sättet. Det är det som har gjort
              det omöjligt att få en övergripande översikt över vad som händer.
            </seg>
            <seg n="da7b6b65">
              Jag frågar justitieministern än en gång: Varför är det så svårt
              att presentera en heltäckande plan för Sveriges riksdag, för svenska
              folket och för domstolarna ute i landet att det är så här det
              ligger till? Varför är det så svårt att säga att de här tingsrätterna
              kommer att läggas ned och det här ska vi besluta om i dag i ett
              och samma beslut? Man skyller på att man tar det region för region
              för att det ska vara ett omfattande utredningsarbete, men ni har
              ju inte ens tagit hänsyn till utredningsarbetet. Det finns faktiskt
              länsstyrelser, som den i Alingsås, som har stridit för sin tingsrätt,
              men där har man fullständigt kört över länsstyrelsens remissyttranden.
              Det finns ett antal exempel på detta.
            </seg>
            <seg n="92eb2932">
              Justitieministern ställer en fråga: Är det inte kvaliteten som
              gäller? Det är ju det vi har diskuterat säkert 15 gånger, Thomas
              Bodström. Det finns ingenting som tyder på att det är en sämre
              kvalitet i de mindre tingsrätterna. Det finns ingenting som pekar
              på det. Vi har sett ett antal exempel på att det inte har ställts
              in en enda rättegång på grund av att man inte har haft kompetens
              eller personal. Det är helt andra skäl till det.
            </seg>
            <seg n="28d6df4c">
              Sedan gäller det rekryteringen. Vad tror Thomas Bodström? Det
              finns ett antal tingsrätter runtom i landet som lever med ett
              hot över sig att läggas ned. Det finns inte en domare som säger
              att man ska flytta upp till Arvika eller Mora med hela sin familj,
              köpa hus och etablera familjen där om man vet att tingsrätten
              kommer att läggas ned om ett eller två år. Det är hela den här
              utarmningen av tingsrättsorganisationen som har lett till att
              man i dag, när en tingsrätt har lagts ned, har sagt att det var
              lika bra det som skedde. Man orkade inte längre leva under det
              här trycket och det här hotet om nedläggning.
            </seg>
            <seg n="941a39b6">
              Det är helt uppenbart, och jag upprepar det igen, att det här
              handlar om en politisk ovilja. Jag är bara så ledsen över att
              Thomas Bodström har känt det så angeläget att axla den mantel
              som Laila Freivalds lade på honom och som gällde hennes väldigt
              rigida uppfattning om tingsrätterna. Jag är ledsen över det. Jag
              tror att Thomas Bodström hade vunnit på att våga säga: Nej, nu
              stannar vi upp här. Nu gör vi en ordentlig genomgång och presenterar
              ett förslag där alla klart och tydligt kan se vad det handlar
              om.
            </seg>
            <seg n="60752b35">
              På det sättet ska man ta ställning. I dag har riksdagsledamöter
              här i kammaren knappt koll på vad det är som händer. De kommer
              till mig och frågar vad som händer nu med tingsrätten där eller
              där. Det har duttats så, och det har inte lämnats ett förslag
              som alla har kunnat ta ställning till med en god översikt. Jag
              ställer frågan igen: Skulle det vara så svårt för Thomas Bodström
              att presentera ett förslag där alla kunde se vad det handlar om?
              Då kunde vi tillsammans ta ställning till detta. Jag tror att
              det beror på att viljan inte finns.
            </seg>
          </u>
          <note type="speaker" n="100d2d1d">
            Anf. 17 ULF NILSSON (fp):
          </note>
          <u who="ulf_nilsson_3de2dc" xml:id="i-5b9bddb128868547-1" n="98e14256">
            <seg n="a10ac604">
              Fru talman! Även för mig, som inte till vardags politiskt sysslar
              med de här frågorna, är det väldigt svårt att uppfatta några starka
              argument för att fullfölja den här promemorians idé om att gå
              från 72 till 37 tingsrätter. Justitieministern sade nu tydligt
              att det inte finns några ekonomiska vinster att tala om med en
              minskning av antalet tingsrätter. Det är bra. Då kan vi glömma
              det ekonomiska argumentet.
            </seg>
            <seg n="d8fd3af3">
              Däremot är det ett problem, upprepar justitieministern, att det
              är färre när någon blir sjuk. Jag ber då justitieministern återkomma
              med någon form av statistik som tyder på att man misslyckas med
              att klara av förhandlingar ute i de små tingsrätterna på grund
              av sjukdom.
            </seg>
            <seg n="e2e5fa90">
              Mitt intryck efter att ha besökt Ystad och Trelleborg och deras
              tingsrätter är att det finns en sådan kollegialitet som vi också
              kan märka i skillnaden mellan små och stora företag. Det är en
              kollegialitet som gör att man ställer upp om det blir något problem
              och något sker med en kollega. Det är något som ofta inte finns
              i den stora organisationen där man är mera anonym.
            </seg>
            <seg n="41baa802">
              Thomas Bodström frågar vad som är viktigast, närhet eller kvalitet.
              Jag vill då först och främst säga att närhet är ett viktigt inslag
              i kvalitetsbegreppet. Närhet är kvalitet. Så länge det inte finns
              några synbara fakta eller någon statistik som tyder på att de
              små tingsrätterna hanterar målen sämre eller mindre effektivt
              än de stora tingsrätterna och det dessutom inte finns några ekonomiska
              argument känns det för mig väldigt svårbegripligt att man så envist
              ska fortsätta med den här inriktningen med en drastisk minskning.
            </seg>
          </u>
          <note type="speaker" n="2a347913">
            Anf. 18 ULRIK LINDGREN (kd):
          </note>
          <u who="ulrik_lindgren_5f7848" xml:id="i-52ec7915c0d921df-0" n="058c1a81">
            <seg n="3aa82bb5">
              Fru talman! Jag fick inget entydigt svar på frågan om det blir
              någon tankepaus, revidering eller omvärdering av något slag. Domstolsverket
              anger i sin verksamhetsplan att det ska fortsätta. 15 tingsrätter
              är aktuella i nästa omgång för nedläggning. Vad kommer sedan efter
              de 15?
            </seg>
            <seg n="f27cae64">
              Närhet eller kvalitet, säger justitieminister Bodström. Det finns
              ju ingen motsättning i detta. Närhet är, som föregående talare
              så riktigt påpekade, en väldigt viktig kvalitetsaspekt. Det är
              inte satt någon prislapp på det, men det finns också en prislapp
              på detta.
            </seg>
            <seg n="ec211f25">
              Justitieministern drar egentligen ingen slutsats av att han konstaterar
              att det inte finns någon ekonomivinst att hämta i det här. Man
              skulle kunna tro att man skulle komma till en annan slutsats,
              att det gäller att tänka efter en gång till innan man fortsätter
              eftersom det tydligen inte finns någon ekonomivinst i detta.
            </seg>
            <seg n="fab956a3">
              Det är alltid något att vi nu har enighet om ekonomin, att det
              inte är någon särskild vinst. Domstolsväsendets underskott för
              förra året var 112 miljoner kronor. Verket gör bedömningen att
              de 90 miljoner som ska sparas 20042006 inte kommer att vara nog
              för att nå balans. Det fordras 185 miljoner kronor till per år
              20052007 för reformarbetet, som det heter. Det behövs ytterligare
              en mängd pengar för målökning, mer rättshjälp med mera, totalt
              400 miljoner kronor per år. I de här ekonomiskt kärva tiderna
              borde det finnas all anledning att tänka till en gång till.
            </seg>
            <seg n="62382f8f">
              Jag kan vara glad som bypolitiker i Falun att vi har fått en
              ny domstolsbyggnad, men jag är naturligtvis ändå oerhört intresserad
              av hur ekonomin går totalt sett. Utifrån det som vi nu har enighet
              om, finns det inte anledning att en gång till tänka till, justitieminister
              Bodström?
            </seg>
          </u>
          <note type="speaker" n="e46ed928">
            Anf. 19 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-12" n="d85a775f">
            <seg n="f307eba3">
              Fru talman! Jag får upprepa det ytterligare: Varje sammanläggning
              har haft stöd av riksdagen. Så ska vi arbeta även i framtiden.
            </seg>
            <seg n="e7cfb555">
              Det har gjorts en utvärdering. Det var viktigt. Vi stannade upp
              och gjorde en utvärdering. Det är mycket möjligt att det kan behövas
              också i framtiden. Det säger jag ingenting om. Det är svårt att
              säga innan man har gjort sammanläggningar och ser om man skapar
              det behovet. Det kan inte uteslutas på något sätt.
            </seg>
            <seg n="88bc15b4">
              När utvärderingen gjordes var Ragnwi Marcelind med. Hon var med
              i den gruppen, eller rättare sagt var hon med en månad. Sedan
              hoppade hon av. Det är lite konstigt att hon säger att det här
              är en så viktig fråga när hon själv inte går på sammanträdena
              för att försöka påverka eller lägga fram sina synpunkter och kanske
              komma med förslag på vad som ytterligare bör kontrolleras och
              utvärderas. Jag tycker att det är lite märkligt att säga att man
              prioriterar den här frågan om man först anmäler sig till gruppen
              och sedan hoppar av.
            </seg>
            <seg n="df395b90">
              Vi har kommit fram till att regionerna inte är lika varandra.
              Det går inte att bedöma regioner som till exempel Helsingfors
              jämfört med Norrland eller Skåne. Det är olika. Det här är så
              viktiga frågor så varje region i sig måste få det underlag och
              den tid för analys som behövs. Det går inte att göra den storskalighetsplanering
              som Ragnwi Marcelind efterlyser. Det skulle ge ett sämre underlag.
              Vi skulle få en större osäkerhet vid besluten om att verksamheten
              ska hålla allra högsta kvalitet.
            </seg>
            <seg n="452ff01b">
              Som ni vet gör Domstolsverket en utredning. Det är inte märkligare
              än när andra gör utredningar. Sedan kommer remissvar. Det är också
              på samma sätt. Sedan fattar vi beslut och ser till att det är
              förankrat i riksdagen. Det är en sak vad Domstolsverkets utredning
              kommer fram till och en annan vad regeringens beslut leder fram
              till. Det är bara att titta på hur det har varit tidigare. Man
              ser att vi många gånger har gjort en annan bedömning eftersom
              vi bland annat har tagit med saker som närhet, som naturligtvis
              är viktigt men som inte helt får styra verksamheten. Det är på
              det sättet vi ska arbeta i framtiden.
            </seg>
            <seg n="29655778">
              Jag kan inte i dag svara på om det kommer att finnas behov av
              ytterligare en utvärdering. Jag kan inte utesluta det. Om det
              skapas ett sådant behov ska vi naturligtvis göra en sådan.
            </seg>
          </u>
          <note type="speaker" n="7591508d">
            Anf. 20 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-1df6ebaea2689aac-2" n="ad68ac3e">
            <seg n="281ba7e1">
              Fru talman! Jag måste säga att jag blir förvånad. Thomas Bodström
              har debatterat med mig så många gånger i den här frågan, och han
              har så dåliga argument.
            </seg>
            <seg n="5ff398cf">
              Först stannade vi upp och hade en utvärdering. Det var på ett
              initiativ från Kristdemokraterna, ett tillkännagivande i riksdagen.
              Vi ville ha en parlamentarisk utredning. Vad blev det? Det blev
              en enmansutredning med en referensgrupp, varav jag var en ledamot.
              Jag var inte där en månad. Jag var på ett sammanträde, kan jag
              tala om. Jag avgick i protest eftersom referensgruppen inte hade
              något att säga till om. Vi hade inga möjligheter att yttra oss.
              Vi hade inte ens möjligheter att reservera oss emot beslutet.
            </seg>
            <seg n="b59c587a">
              Man träffades den 23 november, träffades tre gånger och lämnade
              besked den 30 januari. Det kallar inte jag för en seriös utredning
              av den nedläggningsstrategi som regeringen hade.
            </seg>
            <seg n="a95869ee">
              Vad det gäller att varje sammanslagning har haft ett stöd har
              Thomas Bodström inte fattat någonting. Det är precis det som jag
              har talat om. Det har inte varit något beslut i kammaren om att
              lägga ned hälften av alla våra tingsrätter, där vi har haft en
              rimlig chans att skaffa en majoritet. Det har plockats en tingsrätt
              här och en där. Det är omöjligt att få mina gävleborgare på Gävleborgsbänken
              att rösta för Dalarna. Det går inte till på det sättet. Det vet
              också Thomas Bodström.
            </seg>
            <seg n="820cce9c">
              Till sist vill jag säga att det är oerhört viktigt att Thomas
              Bodström tar det här på allvar. Jag har en känsla av att det har
              gått prestige i den här frågan. Jag är jätteledsen över det. Jag
              har kämpat för mina tingsrätter hemma i Hälsingland. Men jag har
              också kämpat för tingsrättsorganisationen ute i landet eftersom
              jag ser att det här kommer att bli fel. Jag är orolig för framtiden,
              Thomas Bodström, och jag är orolig för att Thomas Bodström inte
              ens tar det på så mycket allvar att han verkligen ser till att
              presentera ett konkret förslag med analyser och bakgrundsmaterial
              där hans egna argument förstärks. De finns inte förstärkta någonstans.
            </seg>
          </u>
          <note type="speaker" n="db30687d">
            Anf. 21 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-13" n="d85a775f">
            <seg n="387ecd31">
              Fru talman! Som jag sade är det viktigt att vi fortsätter på
              den demokratiska väg som vi har funnit. Varje sammanläggning har
              haft stöd av riksdagen. Jag tycker att Ragnwi Marcelind ger ett
              dåligt betyg till sina arbetskamrater i riksdagen, att de inte
              förstår vad som händer, med tanke på allt det som diskuteras.
            </seg>
            <seg n="e56642af">
              Vi försöker göra det med största möjliga öppenhet. Vi har väldigt
              ofta diskussioner och debatter om den här saken, vilket jag tycker
              är jättebra. Det är väl få frågor som uppmärksammas så mycket
              som den här, vilket jag också tycker är väldigt bra. Men jag tycker
              att det är minst sagt förvånande att Ragnwi Marcelind säger att
              ledamöterna inte skulle förstå det här.
            </seg>
          </u>
          <note n="1a64b2b5">
            Överläggningen var härmed avslutad.
          </note>
          <note n="d581ebf4">
            6 § Svar på interpellation 2003/04:320 om sexköpslagen
          </note>
          <note type="speaker" n="f3e5ee03">
            Anf. 22 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-14" n="d85a775f">
            <seg n="0cefc360">
              Fru talman! Tina Acketoft har frågat statsrådet Sahlin vad hon
              tänker göra för att få till stånd en förutsättningslös utvärdering
              av huruvida sexköpslagen fyllt det syfte som anges i propositionen
              och vilka effekter sexköpslagen haft i verkligheten. Lagen om
              förbud mot köp av sexuella tjänster, den så kallade sexköpslagen,
              faller inom mitt ansvarsområde som justitieminister, varför det
              är jag som ska besvara interpellationen.
            </seg>
            <seg n="a8662c8c">
              Sexköpslagen trädde i kraft den 1 januari 1999. Lagen markerar
              samhällets avståndstagande från prostitution. Ett viktigt syfte
              med lagen var dess normbildande och preventiva effekter. Det framhölls
              också vid lagens tillkomst att kriminaliseringen torde kunna minska
              intresset för att etablera en mer omfattande organiserad prostitutionsverksamhet
              i Sverige.
            </seg>
            <seg n="bb4ad825">
              Enligt Rikskriminalpolisen har det under åren som gått kommit
              tydliga indikationer på att sexköpslagen har haft positiva effekter
              när det gäller att motverka människohandel för sexuella ändamål,
              vilket naturligtvis är mycket glädjande.
            </seg>
            <seg n="67919b03">
              1998 års sexualbrottskommitté har i sitt betänkande föreslagit
              att förbudet mot köp av sexuella tjänster ska tas in i 6 kap.
              om sexualbrotten i brottsbalken. Kommittén har också lämnat förslag
              som syftar till att förtydliga det straffbara området. Betänkandet
              bereds för närvarande på Justitiedepartementet med målsättningen
              att presentera regeringens förslag under våren.
            </seg>
            <seg n="bb53db93">
              Härutöver finns det för närvarande inte några planer på att utvärdera
              lagen. Som jag nyss har nämnt var det kanske främsta syftet med
              lagen att påverka människors attityder till sexköp. Om lagen har
              haft sådana effekter torde inte kunna bedömas förrän efter en
              ganska lång tid. Jag tror därför att det i dagsläget är för tidigt
              att utvärdera lagen utifrån den aspekten.
            </seg>
            <seg n="dc622429">
              Jag kommer dock självklart att följa utvecklingen och vidta de
              åtgärder som kan behövas.
            </seg>
          </u>
          <note type="speaker" n="c21562a4">
            Anf. 23 TINA ACKETOFT (fp):
          </note>
          <u who="tina_acketoft_7873e3" xml:id="i-bb53f41fb336074d-0" n="3db01b4e">
            <seg n="5265012f">
              Fru talman! Låt mig först säga att det gläder mig att Thomas
              Bodström anser att sexköpslagen hamnar just under Justitiedepartementet.
              Det är nämligen lite svårt att veta hur frågorna är fördelade
              mellan ministrarna. Om jag som kvinna blir nedslagen på öppen
              gata är det en justitiefråga. Om jag som kvinna blir nedslagen
              av min man i hemmet är det en jämställdhetsfråga. Om jag som invandrad
              kvinna blir nedslagen av min far hemma är det en integrationsfråga.
              Man kan fråga sig vad som skulle hända om jag som invandrad kvinna
              blev nedslagen av min far på gatan.
            </seg>
            <seg n="da5dc60f">
              Det som fick mig att ställa frågorna vad målet med sexköpslagen
              är, på vilka formella uppgifter regeringen stöder sig i sitt väldigt
              kraftfulla ställningstagande och om man på något sätt avsåg att
              arbeta för en förutsättningslös utvärdering av sexköpslagen var
              helt enkelt Mona Sahlins uttalande på DN Debatt, där hon säger:
              I den allmänna debatten efterfrågas ibland att sexköpslagen utvärderas
              (i själva verket ifrågasätts). Regeringen ser kontinuerligt över
              all lagstiftning, men någon utvärdering av sexköpslagen i ifrågasättande
              syfte kommer det inte att bli.
            </seg>
            <seg n="e6ee897d">
              Vidare säger hon att sexköpslagen är här för att stanna punkt.
            </seg>
            <seg n="284971e4">
              Låt mig då först och främst fastslå en sak så att vi har det
              avklarat: Min absoluta inställning är att det inte ska gå att
              köpa människor. Det ska inte gå att tjäna pengar på andra människors
              kroppar. Människor är ingen handelsvara. Den lyckliga horan finns
              inte. Prostitution är inte ett självvalt yrke.
            </seg>
            <seg n="5e59f493">
              Då har vi klarat av det. Det brukar nämligen vara det man blir
              bemött med. Om inte annat visar faktiskt all forskning att den
              lyckliga horan inte finns.
            </seg>
            <seg n="e2ee2198">
              Det är just därför jag dristar mig att ifrågasätta sexköpslagens
              effektivitet. Vad var målsättningarna? Hur har de uppfyllts? Vad
              behöver vi komplettera lagen med för att få ett komplett artilleri
              för att uppnå det samhälle som jag vill se?
            </seg>
            <seg n="865df0b8">
              Lagen var debatterad långt innan den över huvud taget trädde
              i kraft. Därför tycker jag att det är mycket märkligt att säga
              att en utvärdering av sexköpslagen innebär att man ifrågasätter
              dess existens, underförstått vill avveckla den.
            </seg>
            <seg n="ea84ac20">
              Det är också mycket märkligt att man lämnar till Uppdrag granskning
              att ställa frågan vad som har hänt. Uppdrag granskning i all ära,
              men det kan inte vara de som utvärderar våra lagar.
            </seg>
          </u>
          <note type="speaker" n="adcb39a1">
            Anf. 24 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-15" n="d85a775f">
            <seg n="779ba669">
              Fru talman! Jag har inget emot att journalistiken utvärderar
              våra lagar, men det kommer i alla fall inte att ske på mitt initiativ.
              Det kan jag garantera.
            </seg>
            <seg n="8d6ff10f">
              Syftet med den här lagen, eller en väldigt viktig del, var just
              att det är normgivande att kriminalisera den här typen av verksamhet.
              Det tycker jag är en väldigt viktig sak att framhålla. Lagstiftningen
              bygger ju på våra värderingar och normer, men lagstiftningen kan
              också påverka våra värderingar och normer. Det har vi sett i andra
              sammanhang. Det tydligaste exemplet är kanske barnaga. Där fanns
              det också de som protesterade, men de skulle knappast kunna göra
              det med någon trovärdighet i dag. Vi har också kunnat se vilket
              klart resultat det har givit.
            </seg>
            <seg n="724a8acd">
              Jag tror att också sexköpslagen har den funktionen. Dock har
              den funnits mycket kortare tid, så det är svårt att se resultaten
              lika tydligt i dag. Däremot har vi fått rapporter från polisen
              om att detta är en viktig del i kampen mot människohandel.
            </seg>
            <seg n="81b21a6b">
              Detta är också någonting som vi har tagit upp med våra nordiska
              grannar. Jag har tagit upp det på de nordiska ministermötena.
              Det har funnits ett starkt intresse från Finland att genomföra
              svensk lag, även om man nu ändrade sig och det blev en ordningslag
              i stället. I Ryssland talar man om att genomföra sexköpslagen.
              På Irland talar man om det. Detta är en viktig del i kampen mot
              människohandel.
            </seg>
            <seg n="d124852c">
              Det är naturligtvis viktigt att man följer utvecklingen vad gäller
              den här lagen. I den sexualbrottslag som kommer att presenteras
              här senare i vår gör man också vissa förändringar som man kan
              se behöver göras. Precis som vid all annan lagstiftning följer
              vi alltså utvecklingen, och när tiden är inne och det har gått
              lite längre tid kan det förstås vara dags för en utvärdering.
            </seg>
          </u>
          <note type="speaker" n="72c1b734">
            Anf. 25 TINA ACKETOFT (fp):
          </note>
          <u who="tina_acketoft_7873e3" xml:id="i-bb53f41fb336074d-1" n="3db01b4e">
            <seg n="8888fb5c">
              Fru talman! Jag kommer tillbaka till frågan: Vad är det vi har
              sett så tydligt, och hur vet justitieministern att vi har sett
              det, vad det nu är, så tydligt? Det är ingen annan som verkar
              veta det.
            </seg>
            <seg n="2f7bc1f9">
              Man kan prata med polis, sociala myndigheter, BRÅ och frivilligorganisationer
              alla har sin åsikt om hur lagen fungerar. Vissa anser att den
              har drivit prostitutionen under jord, att våldet mot de prostituerade
              har ökat och blivit grövre, att det har blivit svårare att arbeta
              förebyggande eller behandlande samt att hallickar och organiserad
              brottslighet har ökat. Andra anser att sexköpslagen visst har
              försvårat och därmed fördyrat verksamheten och att det, precis
              som Thomas Bodström säger, mycket möjligt är därför vi har ett
              lägre antal offer för människohandel för sexuella ändamål i Sverige.
            </seg>
            <seg n="5cf392ac">
              Ett tydligt exempel på den förvirring som råder är att Aftonbladet
              ena dagen kan ha rubriken Polisen kritiserar sexköpslagen och
              Expressen nästa dag rubriken Sexköpslag stoppar kvinnohandeln.
            </seg>
            <seg n="4e292ac2">
              Det sitter i betraktarens ögon. Därför möter jag argumentationen
              att det är radikalfeminism och nymoralism som ligger bakom lagen.
              Jag vill gärna tro att lagen är effektiv, men jag vill inte bara
              tro det utan veta det. Det är just att man från socialdemokratiskt
              håll säger blankt nej till denna kunskap som jag tycker är så
              märkligt: Nej, vi ska inte utreda detta. Vi vet redan hur världen
              är.
            </seg>
            <seg n="d06bed43">
              Det är denna lilla fråga jag ständigt hänger upp det på: kunskapen
              om vad som fungerar och inte fungerar i sexköpslagen så att vi
              kan komplettera den och få ett fullgott artilleri för att kunna
              få det samhälle som jag är övertygad om att Thomas Bodström och
              jag står bakom helt och fullt.
            </seg>
            <seg n="e28428db">
              Men vi kommer tillbaka till detta: Vad är rätt? Vad är fel? Vad
              kan bli bättre? Vad behöver förändras? Vad behöver kompletteras?
            </seg>
            <seg n="9caeaab9">
              Och det sägs inte bara att sexköpslagen är här för att stanna;
              vi ska dessutom exportera den över hela världen som den enda lösningen
              på problemet. Så har det nämligen blivit. Det normgivande för
              all diskussion när vi pratar om jämställdhet och våld mot kvinnor
              är sexköpslagen. De stackare som utifrån sin maggropskänsla inte
              ställer sig bakom den, eftersom de inte har någon kunskap att
              hänga upp det på, får svårare att få anslag till forskning och
              svårare att komma fram i debatten över huvud taget. Detta är jag
              rädd för. Vi målar upp en verklighet som vi inte vet om den stämmer
              eller inte. Jag hoppas att den stämmer.
            </seg>
            <seg n="a06c7459">
              Detta var utgångspunkten för min fråga. Jag har fortfarande inte
              fått ett svar jag hade inte heller förväntat mig att få något
              där man kunde visa på att kunskap är alltings moder.
            </seg>
          </u>
          <note type="speaker" n="a7d334cb">
            Anf. 26 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-16" n="d85a775f">
            <seg n="acd77088">
              Fru talman! Det är inte så oerhört konstigt att olika människor
              har olika upplevelser och erfarenheter. Det ska vi nog vara ganska
              glada för. Det är också ganska naturligt, med tanke på att den
              här lagen har funnits under så kort tid, att det inte finns någon
              säker bedömning. Någon sådan har inte jag heller, och det tror
              jag ingen kan ha.
            </seg>
            <seg n="589c35c4">
              Det är detta som gör att det är för tidigt att utvärdera. Det
              är inget konstigt med den här lagen, utan det måste gå ett antal
              år så att man kan se hur polisen kan arbeta med den, hur den påverkar
              andra delar av samhället, hur den påverkar våra värderingar och
              vad den leder till för resultat. Visst döms det nu människor kontinuerligt
              efter den här lagen, men det räcker inte för att vi ska se alla
              dess effekter.
            </seg>
            <seg n="e18b3ca6">
              Det jag säger är bara att det är för tidigt att göra detta. Precis
              på samma sätt som vid annan lagstiftning följer man utvecklingen,
              och när man har ett tillräckligt säkert underlag kan det finnas
              tid, plats och behov för att göra den utvärderingen. Det är alltså
              ingenting som skiljer den här lagen från annan lagstiftning.
            </seg>
            <seg n="e5cbeef6">
              Jag har heller aldrig påstått att detta ska vara den enda lösningen.
              Tvärtom jobbar vi nu med en sexualbrottslag där detta bara är
              en liten del av bortåt 75 större eller mindre ändringar. Jag vill
              verkligen understryka att det inte är så vi arbetar. Men jag tycker
              ändå att det är viktigt att säga att de rapporter vi får från
              polisen är att detta bland annat minskar människohandeln. När
              tiden är inne kan man göra en mer ordentlig utvärdering, på samma
              sätt som man gör i andra fall.
            </seg>
          </u>
          <note type="speaker" n="edd4ba19">
            Anf. 27 TINA ACKETOFT (fp):
          </note>
          <u who="tina_acketoft_7873e3" xml:id="i-bb53f41fb336074d-2" n="3db01b4e">
            <seg n="aad42639">
              Fru talman! Men då är vi ju överens! Jag måste säga att det gläder
              mig ytterligare att det är Thomas Bodström som besvarar den här
              frågan, för han är inte så kategorisk att han säger att sexköpslagen
              är här för att stanna eller att det inte kommer att ske någon
              utvärdering. Tvärtom säger han att det kommer att ske en utvärdering
              han har ju utlovat en utvärdering här. Jag är väldigt glad och
              väldigt tacksam för detta!
            </seg>
          </u>
          <note type="speaker" n="1ef1a959">
            Anf. 28 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-c19b498ff086b219-17" n="d85a775f">
            <seg n="4c02e830">
              Fru talman! För att det inte ska missuppfattas vill jag påpeka
              att jag sade att när tiden är inne kan det mycket väl finnas behov
              av en utvärdering. Det är så det ska uttryckas. Det vore väl ganska
              naturligt. Det gör man på många andra områden, och jag vill se
              det här på precis samma sätt som man gör med andra lagar. Det
              är ingenting som skiljer där. Man genomför en lag, och sedan ser
              man hur den faller ut. Ibland kan man, som i det här fallet, se
              vissa saker som man omedelbart kan rätta till, och sedan kan man
              se vad lagen har fått för mera djupgående konsekvenser och effekter,
              och då kan det finnas tid och behov för en ordentlig utvärdering.
            </seg>
          </u>
          <note n="1a64b2b5">
            Överläggningen var härmed avslutad.
          </note>
          <note n="2278a65d">
            7 § Svar på interpellation 2003/04:325 om antalet förskollärare
          </note>
          <note type="speaker" n="de67edea">
            Anf. 29 Statsrådet LENA HALLENGREN (s):
          </note>
          <u who="unknown" xml:id="i-c19b498ff086b219-18" n="92f60d2d">
            <seg n="2a886360">
              Fru talman! Ulf Nilsson har frågat mig vilka åtgärder jag ämnar
              vidta för att öka antalet förskollärare.
            </seg>
            <seg n="16f35914">
              Med barnet i centrum har omfattande reformer genomförts i syfte
              att öka tillgängligheten till förskolan så att alla barn ska kunna
              delta i en pedagogisk verksamhet av hög kvalitet. Fler barn har
              fått tillgång till förskola genom att allmän förskola för fyra-
              och femåringar har införts, och genom maxtaxan har avgifterna
              sänkts avsevärt. Förskolan har en läroplan sedan 1998 som implementerats
              i verksamheterna.
            </seg>
            <seg n="0a49a444">
              För att verksamhetens kvalitet ska kunna upprätthållas och förbättras
              ställs krav på välutbildad personal. Statsbidraget på en ½ miljard
              kronor för kvalitetssäkrande åtgärder användes 2002 till anställning
              av 1 400 personer, varav 750 förskollärare. Drygt 65 miljoner
              kronor användes till kompetenshöjande åtgärder, bland annat vidareutbildning
              av barnskötare till förskollärare.
            </seg>
            <seg n="e2c97bcc">
              Satsningen på 6 000 fler förskollärare, barnskötare och annan
              personal som aviserades i regeringsförklaringen är också en kvalitets-
              och ambitionshöjning. Mer personal och därmed förutsättningar
              för mindre barngrupper och ökad personaltäthet samt utfärdandet
              av allmänna råd är ett led i arbetet med att stärka förskolans
              kvalitet. Statusen och attraktionskraften i förskolan som arbetsplats
              kommer att öka genom att förskolans kvalitet sätts i fokus.
            </seg>
            <seg n="57d4c39d">
              Enligt regeringens bedömning finns det ett behov av en ny utbildning
              till barnskötare. Kommuner har i några fall själva utformat en
              barnskötarutbildning, men det saknas en nationellt likvärdig utbildning.
              Statens skolverk har därför nyligen fått ett uppdrag att utfärda
              kursplaner för en eftergymnasial barnskötarutbildning inom gymnasial
              påbyggnadsutbildning. Den ettåriga utbildningen är tänkt för flera
              grupper, bland andra de som arbetar på förskolan i dag men inte
              har relevant utbildning för det, de som gått ut gymnasiet men
              inte vill satsa på en högskoleutbildning direkt, invandrare med
              erfarenhet av arbete med barn eller personer från andra samhällssektorer
              som skulle vilja utbilda sig för ett arbete inom förskolan. Samtidigt
              skapas också möjligheter till en mer enhetlig kompetensutveckling
              för barnskötare som redan arbetar i yrket. Jag ser barnskötarutbildningen
              som en förstärkning av hela arbetslaget i förskolan.
            </seg>
            <seg n="7479f2f5">
              Förskollärare har en avgörande betydelse för förskolans verksamhet
              och utveckling. Det har också varit min och regeringens syn när
              vi medverkat till att förnya och förlänga lärarutbildningen för
              blivande lärare i förskolan. Det finns dock tecken som tyder på
              att alltför få lärarstuderande väljer kurser med inriktning mot
              förskolan. Högskolorna och universiteten med lärarutbildningar
              har ett särskilt ansvar att beakta behovet av förskollärare och
              vidta nödvändiga åtgärder för att möta behovet av lärare i förskolan.
              Regeringen har därför fastställt mål bland annat för att antalet
              utexaminerade lärare med inriktning mot tidiga år ska öka. I regleringsbrev
              har regeringen tre år i rad gett lärosätena en tydlig signal om
              behovet av lärare i förskolan. Det är också viktigt att bygga
              vidare på kompetensen hos yrkesverksamma barnskötare och ge dem
              möjlighet att vidareutbilda sig till förskollärare.
            </seg>
            <seg n="84baf979">
              Jag delar din uppfattning att förskolan ska ges en stor plats
              i utbildningen av lärare. Högskoleverket genomför just nu en enkät
              till alla studerande som började på lärarutbildningen 2002 och
              2003. Undersökningen kommer att vara klar i maj och ge oss en
              uppfattning om hur många lärarstuderande som avser att arbeta
              i förskolan. Dessutom gör Utbildningsdepartementet en uppföljning
              av behov av och tillgång på förskollärare. Jag avser vidare att
              föra en dialog med universitet och högskolor om vilka åtgärder
              högskolorna vidtar för att examinationsmålen för lärare med inriktning
              mot tidigare år nås. Om så krävs kommer regeringen att vidta ytterligare
              åtgärder för att examinationsmålen ska nås.
            </seg>
            <seg n="ba7c2c99">
              Regeringen har höga ambitioner att fler förskollärare utbildas.
              Dessa ambitioner behöver inte komma i konflikt med utbildning
              för blivande eller redan verksamma barnskötare. Arbetet i förskolan
              bedrivs i arbetslag där ungefär hälften av personalen är förskollärare
              och hälften är barnskötare. Det är en fördelning av personalkategorier
              som varit relativt oförändrad genom åren. Tillsammans har barnskötare
              och förskollärare en helhetssyn på barnets behov, lärande och
              utveckling. Jag anser att både förskollärare och barnskötare behövs
              i förskolan.
            </seg>
          </u>
          <note type="speaker" n="91a36bbb">
            Anf. 30 ULF NILSSON (fp):
          </note>
          <u who="ulf_nilsson_3de2dc" xml:id="i-5b9bddb128868547-2" n="98e14256">
            <seg n="93edf4c3">
              Fru talman! Jag ber att få tacka ministern för svaret.
            </seg>
            <seg n="1776dbe8">
              Huvudfrågan i min interpellation gäller problemet att så få i
              dag vill utbilda sig till förskollärare. I ministerns svar kan
              man höra att hon också tycker att det är viktigt att fler utbildar
              sig till förskollärare. Däremot tycker jag egentligen inte att
              jag hörde några direkta konkreta förslag till åtgärder för att
              åstadkomma det.
            </seg>
            <seg n="cd40e4d2">
              Bakgrunden till min fråga är att lärarutbildningen rapporterar
              om en drastisk minskning av antalet lärarstuderande som väljer
              inriktningen mot förskolan. Jag såg siffror från Malmö, och där
              hävdar man att antalet blivande förskollärare har halverats sedan
              den nya lärarutbildningen infördes.
            </seg>
            <seg n="9faf15ca">
              Orsakerna kan vara många. Regeringen har ju genomfört en mer
              enhetlig lärarutbildning i dag där studenterna läser tre terminer
              i princip gemensamt, oavsett om de tänker sig att bli ämneslärare
              i gymnasieskolan, grundskollärare eller förskollärare. De behöver
              heller inte bestämma sig för en lärarinriktning förrän efter tre
              terminer. Det är klart: De övriga lärargrupperna dominerar ju
              tillsammans i den här utbildningen, och då kan man tänka sig att
              frågor som speciellt rör förskolebarn kommer i skymundan i utbildningen.
            </seg>
            <seg n="1ecc9939">
              Ett grundfel, enligt min mening, är just den nya lärarutbildningen,
              som ju Folkpartiet röstade emot här i riksdagen, men jag förstår
              att Lena Hallengren inte vill riva upp den inte ännu så länge
              i alla fall. Men ett förslag som jag tycker att vi kunde diskutera
              vore i alla fall att införa en särskild ingång för förskollärare
              och i någon mån mjuka upp det gemensamma ämnesblocket, så att
              intresset för yrket hålls vid liv under de första terminerna.
              Nu har förskollärarutbildningen helt enkelt kommit i skymundan
              i den nya lärarutbildningen, trots att förskollärarutbildningen
              då har förlängts med en termin.
            </seg>
            <seg n="d66a786c">
              Statsrådet säger att regeringen har fastställt mål för antalet
              utexaminerade lärare och skrivit i regleringsbrev att högskolorna
              ska utbilda fler. Men frågan är vad högskolorna egentligen kan
              göra. De är ju bundna av strukturen i lärarutbildningen. De kan
              inte göra så mycket mer än att möjligen göra reklam för förskolläraryrket.
              Vill man skapa en riktig yrkesidentitet för förskollärarna måste
              man på något sätt ändra utbildningen så att blivande förskollärare
              känner att deras utbildning har en speciell karaktär.
            </seg>
            <seg n="c8e97d50">
              Lena Hallengren och jag är överens om att flera olika yrkesgrupper
              behövs i förskolan. Vi är också överens om att barnskötarna gör
              en bra insats i förskolan. Men samtidigt måste man också våga
              säga att de olika yrkesgrupperna har olika roller. Det är förskollärarna
              som ska ha huvudansvaret för den pedagogiska utvecklingen i förskolan,
              men det står inte i någon läroplan, och jag har aldrig hört Lena
              Hallengren säga det.
            </seg>
            <seg n="15707569">
              Men vad är det då för idé med att införa en allmän, pedagogisk
              förskola, som vi har gjort i Sverige i enighet där var vi överens
              att införa en förlängd förskollärarutbildning och införa läroplan
              för förskolan om inte förskollärares högskoleutbildning ska vara
              avgörande för deras roll i förskolan?
            </seg>
            <seg n="d3dac5fe">
              Nu har regeringen, som ministern sade i sitt svar, startat en
              påbyggnadsutbildning för barnskötare. Är det verkligen rätt prioritering
              att göra det när antalet blivande förskollärare sjunker så drastiskt,
              det vill säga att förlänga studietiden för förskollärare och samtidigt
              göra nysatsningar på icke högskoleutbildad personal? Vad ger det
              för budskap till förskollärarna? Naturligtvis får de budskapet
              att deras utbildning inte är värd så mycket. Jag efterlyser i
              stället för denna satsning en kraftig satsning på förskollärarutbildningen,
              men den har inte synts till.
            </seg>
          </u>
          <note type="speaker" n="f94076c5">
            Anf. 31 Statsrådet LENA HALLENGREN (s):
          </note>
          <u who="unknown" xml:id="i-c19b498ff086b219-19" n="92f60d2d">
            <seg n="1d0f4b46">
              Fru talman! Ulf Nilsson har helt rätt när han säger att han och
              jag delar meningen att det är viktigt att det finns förskollärare,
              att vi satsar på lärarutbildningen och på dem som ska arbeta i
              förskolan.
            </seg>
            <seg n="d2d50629">
              Till jul går de första lärarna ut från den nya utbildningen.
              Jag delar Ulf Nilssons uppfattning att det finns en hel del tecken
              som tyder på att vi inte har fått så många som vi skulle vilja
              att välja inriktningen att arbeta i förskola. Jag ser fram emot
              det enkätsvar som Högskoleverket ska presentera senare i vår där
              det kommer att framgå hur studenterna själva har för avsikt att
              arbeta när utbildningen är fullgjord.
            </seg>
            <seg n="564af77f">
              Flexibiliteten för studenten är både plus och minus. Det är viktigt
              för den enskilde studenten att kunna arbeta inom flera skolformer,
              att arbeta inom förskolan, förskoleklass, grundskola. Men det
              är inte till mycket hjälp och stöd om det visar sig att alla väljer
              samma inriktning och sedan inte kan få jobb. Därför handlar det
              naturligtvis om reklam och marknadsföring, som Ulf Nilsson själv
              säger, men det handlar också om att universiteten ska utbilda
              för samhället.
            </seg>
            <seg n="8b34a3ed">
              Jag avser att föra en dialog med Högskoleverket senare. Det övergripande
              pedagogiska ansvaret är någonting som jag vill återkomma till
              i förskolepropositionen.
            </seg>
          </u>
          <note type="speaker" n="ffdeb2d1">
            Anf. 32 ULF NILSSON (fp):
          </note>
          <u who="ulf_nilsson_3de2dc" xml:id="i-8a806ba2643e3d4f-0" n="98e14256" next="i-e75a77c797ca68e0-0">
            <seg n="d0c69ddc">
              Fru talman! I höstas kunde man läsa i Lärarnas tidning om att
              Jönköpings kommun erbjöd barnskötare att vidareutbilda sig till
              förskollärare. Av 350
            </seg>
          </u>
          <note n="52a79ba5">
            Anf. 33 ANDRE VICE TALMANNEN:
          </note>
          <u who="ulf_nilsson_3de2dc" xml:id="i-e75a77c797ca68e0-0" n="98e14256" prev="i-8a806ba2643e3d4f-0">
            <seg n="a48a3ee6">
              Jag föreslår att debatten avbryts eftersom statsrådet Lena Hallengren
              inte mår bra. Jag finner att deltagarna inte har någon erinran
              mot att debatten avbryts och förklarar denna interpellationsdebatt
              avslutad för att eventuellt upptas vid senare tillfälle.
            </seg>
          </u>
          <note n="bbabad8b">
            8 § Bordläggning
          </note>
          <note n="92f6473a">
            Anmäldes och bordlades
          </note>
          <note n="1e45de75">
            9 § Anmälan om skriftliga svar på frågor
          </note>
          <note n="a7ce9f0d">
            Anmäldes att skriftliga svar på följande frågor inkommit
          </note>
          <note n="49327941">
            den 11 mars
          </note>
          <note n="b2ef6fc1">
            Berit Jóhannesson
          </note>
          <note n="ce052a72">
            Birgitta Ohlsson
          </note>
          <note n="682b32df">
            Ulla Hoffmann
          </note>
          <note n="b93c6bdc">
            Svaren redovisas i bilaga som fogas till riksdagens snabbprotokoll
            tisdagen den 16 mars.
          </note>
          <note n="53cafebc">
            10 § Kammaren åtskildes kl. 10.22.
          </note>
          <note n="3ea82ecd">
            Förhandlingarna leddes av andre vice talmannen.
          </note>
          <note n="64f09e70">
            /Monica Gustafson
          </note>
        </div>
      </body>
    </text>
  </TEI>
</teiCorpus>
