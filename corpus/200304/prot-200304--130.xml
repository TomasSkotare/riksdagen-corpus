<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--130</head>
          <docDate when="2003-06-17">2003-06-17</docDate>
        </div>
      </front>
      <body>
        <div>
          <note n="b48cee34">
            ﻿
          </note>
          <note n="8304ceaa">
            Riksdagens protokoll
          </note>
          <note n="c7b93067">
            2003/04:130
          </note>
          <note type="date" n="752d56a9">
            Torsdagen den 17 juni
          </note>
          <note n="83ab848b">
            Kl. 09:00 - 20:45
          </note>
          <note n="f0df6072">
            1 § Anmälan om inkommen faktapromemoria om förslag från Europeiska
            kommissionen
          </note>
          <note n="0b7889f3">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="fbafd27b">
            KOM(2004)327
          </note>
          <note n="6b5fc22c">
            2 § Hänvisning av ärende till utskott och beslut om förlängd
            motionstid
          </note>
          <note n="7dca6f1d">
            Föredrogs och hänvisades
          </note>
          <note n="9d0bdb17">
            Kammaren biföll talmannens förslag att motionstiden för propositionen
            skulle förlängas till fredagen den 17 september.
          </note>
          <note n="3b4929e2">
            3 § Förnyad bordläggning
          </note>
          <note n="94a3173a">
            Föredrogs och bordlades åter
          </note>
          <note n="b996f188">
            4 § Beslut om ärenden som slutdebatterats den 16 juni
          </note>
          <note n="38bf58fa">
            Punkt 1
          </note>
          <note n="011d2790">
            Punkt 5
          </note>
          <note n="011d2790">
            Punkt 5
          </note>
          <note n="decc7557">
            Övriga punkter
          </note>
          <note n="38bf58fa">
            Punkt 1
          </note>
          <note n="88171766">
            Punkt 2
          </note>
          <note n="38bf58fa">
            Punkt 1
          </note>
          <note n="88171766">
            Punkt 2
          </note>
          <note n="4ac895e2">
            5 § Tilläggsbudget 1 för 2004
          </note>
          <note type="speaker" n="ed256564">
            Anf. 1 CARIN LUNDBERG (s):
          </note>
          <u who="carin_lundberg_b998a6" xml:id="i-1c5d18aa63468cc3-0" n="dd340995" next="i-0a7205b701466af2-0">
            <seg n="e8ff679f">
              God morgon, herr talman! Finansutskottet inleder dagens debatt
              med att debattera regeringens förslag till tilläggsbudget.
            </seg>
            <seg n="f94e7686">
              Innan jag kommer in på detta ärende vill jag dock kommentera
              gårdagens stora händelse, nämligen fotbollsmatchen som slutade
              40 till Socialdemokraterna. Jag vill bara säga att jag hoppas
              att dagens debatt ska präglas av lika god och ädel kamp som vi
              såg i går.
            </seg>
            <seg n="9643277a">
              Utskottet tillstyrker förslaget i propositionen att 55 miljoner
              från Fonden för den mindre skeppsfarten får tillföras det särskilda
              kontot i Riksgäldskontoret för insatser i av staten hel- eller
              delägda bolag.
            </seg>
            <seg n="066e0de0">
              När det gäller frågan om förbättrad kapitalstruktur i statliga
              bolag föreslår utskottet vissa ändringar jämfört med propositionen.
              Utskottet tillstyrker regeringens förslag att högst 5 miljarder
              kronor tillsammans med den tidigare angivna ramen på högst 3 miljarder
              kronor i form av extra utdelningar från de statliga bolagen får
              tillföras det särskilda kontot i Riksgäldskontoret för insatser
              i av staten hel- eller delägda bolag under 2003 och 2004. Underskott
              får dock inte uppkomma på kontot.
            </seg>
            <seg n="92cc94ec">
              Ett nytt ramanslag, Kapitalinsatser i statliga bolag, om 1 miljon
              kronor anvisas under utgiftsområde 24 Näringsliv. Regeringen bemyndigas
              att överskrida anslaget med högst 2 miljarder. I den takt som
              medel tillförs anslaget från kontot avräknas dessa mot anslaget.
              Avsikten är att anslaget inte ska belastas vid årets slut.
            </seg>
            <seg n="0f155ee3">
              Utskottet ställer sig bakom regeringens förslag till slutreglering
              av det generella statsbidraget till kommuner och landsting för
              att neutralisera effekterna på det kommunala skatteunderlaget
              med anledning av pensionsreformen. Utskottet bedömer att regleringsbeloppet
              på 2,6 miljarder kronor motsvarar den beräknade ökningen av kommunsektorns
              skatteintäkter 2003 och 2004 till följd av pensionsreformen och
              konstaterar att slutregleringen därmed sker i enlighet med finansieringsprincipen.
            </seg>
          </u>
          <note n="7ee285cc">
            Regeringens förslag om bland annat nya och ändrade bemyndiganden
            att ingå ekonomiska förpliktelser tillstyrks.
          </note>
          <u who="carin_lundberg_b998a6" xml:id="i-0a7205b701466af2-0" n="dd340995" prev="i-1c5d18aa63468cc3-0">
            <seg n="02257c32">
              När det gäller bemyndiganderamen inom anslaget till försvarets
              materielanskaffning delar utskottet regeringens uppfattning att
              de framtida bindningarna som görs angående materielanskaffning
              behöver minskas för att skapa handlingsfrihet inför försvarsbeslutet
              avseende försvarets inriktning åren 20052007. Den här reduceringen
              förändrar inte inriktningen i försvarsbeslutet under innevarande
              år och föregriper inte heller kommande ställningstagande till
              Försvarsmaktens långsiktiga materielförsörjning.
            </seg>
            <seg n="00e4e0b6">
              När det gäller storleken på framtida anslagsnivåer samt bemyndiganden
              på försvarsområdet anser utskottet, liksom försvarsutskottet,
              att man bör invänta resultatet av Försvarsberedningens och Regeringskansliets
              arbete med försvarsbeslutet 2004. Först efter det att försvarsbeslutet
              antagits av riksdagen kan såväl anslagsbeslut som beslut om omfattningen
              av och ändamålet med nya bemyndiganden prövas med vederbörlig
              noggrannhet.
            </seg>
            <seg n="5e78b018">
              Herr talman! Eftersom det till betänkandet har fogats 24 reservationer
              och fyra särskilda yttranden finns det mycket mer man skulle kunna
              säga, men jag har här tagit upp det jag ansett vara viktigast
              för debatten.
            </seg>
            <seg n="16e946df">
              Herr talman! Regeringens förslag till tilläggsbudget är ett kvitto
              på att regeringen och stödpartierna håller på att tappa greppet
              om statens finanser. Trots ett omfattande budgettricksande klarar
              man inte av att hålla utgiftstaket för innevarande år. Med de
              utgifter som föreslås i tilläggsbudgeten räknar Ekonomistyrningsverket
              med att man i år överskrider utgiftstaket med drygt 4 miljarder
              kronor. Redan nu har man raderat ut budgeteringsmarginalen genom
              att skjuta utgifter som borde belasta innevarande års budget framför
              sig.
            </seg>
            <seg n="36ad2a09">
              En annan aspekt av tilläggsbudgeten är att den visar hur regeringen
              underskattat konjunkturen och arbetslöshetsutvecklingen. Den ökade
              arbetslösheten leder nu till att man ökar satsningarna på arbetsmarknadspolitiska
              åtgärder med 7 miljarder kronor eller 18 %. Samtidigt är vårpropositionen
              likväl som tilläggsbudgeten i total avsaknad av tillväxtåtgärder.
            </seg>
            <seg n="03fad009">
              Statens finanser gick förra året med 46 miljarder kronor i underskott.
              I år beräknas underskottet bli 63 miljarder kronor och nästa år
              41 miljarder kronor. Trots att konjunkturen förväntas återhämta
              sig går statens ekonomi med underskott, vilket är oroväckande
              eftersom det pekar på en strukturell obalans i ekonomin.
            </seg>
            <seg n="aa65f1a3">
              Regeringens budgettricksande har nu blivit en allmänt vedertagen
              metod för att försöka frisera siffrorna och hålla utgiftstaket.
              Årets tilläggsbudget är inget undantag. Det utgör snarare en provkarta
              på vilka metoder man använder sig av.
            </seg>
            <seg n="fe674edd">
              Utöver att skjuta utgifter framför sig från i år till nästa år
              läggs utgifter utanför statsbudgeten. Ett exempel på det är det
              nyligen inrättade kontot hos Riksgäldskontoret dit man för vinstmedel
              från statliga företag för att sedan återföra dem till förlustbringande
              företag utan att transaktionerna redovisas över statsbudgeten.
            </seg>
            <seg n="9767906d">
              Ett annat exempel är att man på en extra bolagsstämma avser att
              ge Svenska Spel direktiv att använda vinstmedel för att ge bidrag
              till olika former av kulturell verksamhet.
            </seg>
            <seg n="5963e225">
              Ytterligare en metod är den som man har använt sig av många gånger
              tidigare, att kreditera kommuners, landstings och företags skattekonton
              för att på det sättet skapa olika tillfälliga och särskilda sysselsättningsåtgärder
              utan att det redovisas via utgiftssidan i budgeten.
            </seg>
            <seg n="e7c3e302">
              Ännu en metod är att låta myndigheter själva få behålla och använda
              sig av offentligrättsliga avgifter som de drar in.
            </seg>
            <seg n="69c1d25e">
              Regeringen summerar själv krediteringarna av skattekonton med
              mera till närmare 10 miljarder kronor, och Riksrevisionen har
              nyligen redovisat att de offentligrättsliga avgifter som disponeras
              av myndigheterna själva uppgår till 9 miljarder kronor. Lägger
              man till det de 5 miljarder kronor som transfereras via det särskilda
              kontot hos Riksgälden ser man att det är betydande summor som
              regeringen på det här sättet lägger utanför statsbudgeten, i storleksordningen
              25 miljarder kronor. Sannolikt är siffran ännu högre eftersom
              den nuvarande redovisningen gör det mycket svårt att upptäcka
              det omfattande budgettricksande man ägnar sig åt.
            </seg>
            <seg n="d6b28af9">
              Enligt budgetlagens 17 § ska statens inkomster och utgifter budgeteras
              och redovisas brutto i statsbudgeten. Bruttoredovisningen är viktig
              eftersom den innebär att budgeten blir tydligare och olika utgifter
              och åtaganden enklare kan prövas mot varandra. Finansutskottet
              har vid upprepade tillfällen betonat bruttoredovisningens betydelse
              för att öka statsbudgetens genomsiktlighet i syfte att förbättra
              riksdagens möjligheter att fatta väl grundade budgetbeslut.
            </seg>
            <seg n="20d3d910">
              Vi ser det som mycket allvarligt att regeringen inte hörsammat
              de här uppmaningarna. Jag undrar hur länge vänstermajoriteten
              ska finna sig i att regeringen tillåts tricksa med budgeten.
            </seg>
            <seg n="b0e20d9e">
              Herr talman! Vi moderater tar inte ställning till tilläggsbudgeten
              som helhet eftersom vi i höstas presenterade ett annat budgetalternativ,
              som då avvisades av riksdagen. Enligt riksdagsordningen har vi
              inte heller någon möjlighet att föreslå förändringar av andra
              anslag än dem som regeringen väljer att aktualisera. Det är därför
              inte praktiskt möjligt för oss att presentera ett eget förslag
              till tilläggsbudget. Ansvaret för tilläggsbudgeten vilar därför
              på Socialdemokraterna och deras stödpartier.
            </seg>
            <seg n="7b33477a">
              Det finns däremot några förslag, bland annat introduktionen av
              nya stödformer och åtgärder, som har effekt på kommande års budget
              som vi avvisar.
            </seg>
            <seg n="875eea51">
              Först och främst handlar det om det tidigare nämnda kontot hos
              Riksgälden. Det är i strid mot budgetlagen att inte bruttoredovisa
              utdelningar från och utbetalningar till statliga bolag över budgeten.
              Därför motsätter vi oss den särskilda inleveransen av medel från
              fonderna för den mindre skeppsfarten till detta konto. Av samma
              anledning avvisar vi regeringens förslag att höja ramen för de
              medel som ska få avsättas på det här kontot och de låneramar till
              fyra SJ-bolag som regeringen föreslår ska införas.
            </seg>
            <seg n="1d5d2076">
              Vi avvisar också förlängningen av stödet till kommunerna som
              ges via kreditering av deras skattekonton för utbyggnad av telenät,
              vilket vi tidigare har motsatt oss med hänvisning till att den
              här utbyggnaden bör ske på marknadsmässiga villkor.
            </seg>
            <seg n="8841a5ca">
              Herr talman! Den alltmer ökande arbetslösheten har fått regeringen
              att föreslå förlängningar och höjningar av ett par olika sysselsättningsstöd.
              Det här är endast en kortsiktig lösning som beror på att regeringen
              totalt saknar strategi för ökad tillväxt och nya jobb. Vi förordar
              en politik som skapar bättre villkor för företagande, ekonomisk
              tillväxt och därmed nya jobb. Därför avvisar vi regeringens förslag
              om att förlänga det tillfälliga sysselsättningsstödet till kommuner
              och landsting samt höjningen av det särskilda anställningsstödet.
            </seg>
            <seg n="2f70cff3">
              Förslaget i tilläggsbudgeten om att minska Försvarsmaktens bemyndigande
              för materielanskaffning föregriper Försvarsberedningens arbete
              och det kommande försvarsbeslutet. Indragningarna, som sker redan
              under innevarande år, under en känslig övergångsperiod från det
              mobiliserande till det insatsberedda försvaret, ger helt fel signaler.
              I stället för att underlätta och stödja omställningen fördröjer
              nu Socialdemokraterna och deras stödpartier omställningen.
            </seg>
            <seg n="0ecfe757">
              Vidare föreslås några marginella förslag till stöd till bostadssektorn,
              däribland ett stöd för installerande av hissar som kommer att
              räcka till ca 100 nya hissar. De här åtgärderna är långt ifrån
              vad som skulle behövas för att få ökade investeringar i bostadssektorn.
              För att lyckas med detta krävs bland annat en rimligare beskattning
              och ett hyressättningssystem som skapar incitament för nyinvesteringar
              i bostäder och för underhålls- och ombyggnadsåtgärder.
            </seg>
            <seg n="5d86059a">
              Herr talman! Tilläggsbudgeten är ett bevis på att regeringen
              inte har någon framförhållning i den ekonomiska politiken och
              är i total avsaknad av tillväxtstrategi. Lagandet och lappandet
              i de offentliga finanserna går vidare. Statsskulden fortsätter
              att växa. Budgettricksandet har blivit en del av regeringens ekonomiska
              politik. Socialdemokraterna och deras stödpartier närmar sig vägs
              ände.
            </seg>
            <seg n="5577ce46">
              Herr talman! Vi står bakom samtliga våra reservationer men för
              tids vinnande nöjer jag mig med att yrka bifall till reservation
              nr 1.
            </seg>
          </u>
          <note n="ca9dc9d0">
            Utskottet behandlar också tre förslag för budgetåren 20052006,
            vilka tas upp i samband med förslaget till tilläggsbudget för
            2004. Regeringens förslag om tillfälligt sysselsättningsstöd till
            kommuner och landsting 2005 samt om ändringar i lagen om kreditering
            på skattekonto av stöd till kommuner för anläggande av telenät
            respektive lagen om skattereduktion för utgifter för vissa anslutningar
            för tele- och datakommunikation tillstyrks.
          </note>
          <note n="ff83674c">
            Samtliga motionsyrkanden i betänkandet avstyrks.
          </note>
          <note n="0c8ea6fa">
            Anf. 2 GUNNAR AXÉN (m):
          </note>
          <note type="speaker" n="18fd93f2">
            Anf. 3 KARIN PILSÄTER (fp):
          </note>
          <u who="karin_pilsater_84a387" xml:id="i-885cbb20157ec84d-0" n="60dc4b6c">
            <seg n="25117539">
              Herr talman! Tillfälligt är ledordet för det här betänkandet.
              Tillfälligt är också ledordet för regeringens och dess stödpartiers
              ekonomiska politik.
            </seg>
            <seg n="54670ff9">
              Jag tror att det finns en mycket naturlig förklaring till det.
              Det beror på att man inte har någon gemensam vision, någon gemensam
              inriktning för vart man är på väg, och därför blir lösningarna
              just mycket tillfälliga. De handlar om att efter bästa förmåga
              hantera uppkommande problem eller försöka skapa tillfälliga plåsterlappar
              på svårigheter i samhället.
            </seg>
            <seg n="63ff2baf">
              Därför var det i mediebevakningen och i den allmänna politiska
              debatten också tilläggsbudgeten, det vill säga de tillfälliga
              förslagen på hur man ska hantera de akuta problemen, som var huvudnumret
              när man presenterade riktlinjerna för den ekonomiska politiken.
              Det fanns inga riktlinjer, däremot fanns det en hel del tillfälliga
              försök till plåsterlappar.
            </seg>
            <seg n="158877af">
              Det är tillfälliga krediteringar på olika konton. Det är tillfälliga
              byggstöd. Det är tillfälliga sysselsättningsstöd. Det är tillfälliga
              förlängningar av tillfälliga stöd för olika typer av bredbandsgrävande
              och annat. Det är tillfälliga hissbidrag och så vidare. Men det
              är väldigt lite struktur och väldigt lite riktning på arbetet.
            </seg>
            <seg n="4040cc8b">
              Herr talman! Ramverket och processen kring budgeten är mycket
              viktiga för tilltron till den ekonomiska politiken och finanspolitiken.
              Att man håller sig till det här ramverket och att man följer regelverket
              är mycket viktigt för hållfastheten i finanspolitiken, eftersom
              regeringen och dess stödpartier ständigt undergräver ramverk och
              regelverk och detta undergrävande ständigt blir mer och mer omfattande.
              För varje gång vi får en tilläggsbudget eller en budget återkommer
              regeringen och stödpartierna med nya kreativa lösningar på hur
              man går runt det regelverk som i vart fall regeringen själv säger
              är så viktigt.
            </seg>
            <seg n="492b7598">
              Utgifter blir minskade inkomster. Man nettoredovisar på ständigt
              nya sätt. Man fuskar med den tekniska justeringen av utgiftstaket.
            </seg>
            <seg n="718b4af8">
              Sanningen är att årets utgiftstak är spräckt. Jag står inte här
              som en olyckskorp och säger att det kommer att ske. Sanningen
              är att det är spräckt. Det är spräckt så att det bara krasar om
              det. Enligt skrivningen i tilläggsbudgeten är marginalen fullständigt
              obefintlig. Enligt Ekonomistyrningsverkets rapport, som kom förra
              veckan, blir sprickan efter fusk 4 miljarder.
            </seg>
            <seg n="3796eb81">
              Låt oss se till verklighetens budgethantering och inte till hur
              regeringen och stödpartiernas egna utskottsmajoritet väljer att
              tolka verkligheten i strid med bugetlagens intentioner. Det är
              några få enstaka exempel. Vi kan alltid stå och göra långa listor,
              men utifrån några få enstaka exempel kan jag säga att utgiftstaket
              är spräckt med åtskilliga miljarder och att sprickan ökar med
              hjälp av förslagen i tilläggsbudgeten.
            </seg>
            <seg n="2cb90e09">
              3 miljarder fanns redan i budgetfusk vad gäller omstrukturering
              av kapital till de statliga bolagen, som man nettoredovisar på
              konto i Riksgälden i stället för att i enlighet med budgetlag
              föra in det på först inkomst- och sedan utgiftssidan. Här ökar
              man det till 5. Det är 2 miljarder i nytt fusk i tilläggsbudget.
              Man hade redan 3,4 miljarder i rent fusk när det gäller kommunanslag.
              Nu tillför man 2,6 i fusk genom att dra in enligt finansieringsprincipen
              2,6 miljarder på ett i sig otillständigt sätt som min kollega
              Christer Nylander bland annat kommer att ta upp senare mitt i
              året utan att göra motsvarande tekniska justering ned av utgiftstaket.
              Bara genom två ingrepp i tilläggsbudgeten har man nästan 5 miljarder
              som man i praktiken överskrider utgiftstaket med. Vad är då konsekvenserna
              av detta? Ja, dels att tilltron till ramverket naturligtvis minskar,
              dels att det i sak innebär att man får ett ständigt ökat strukturellt
              budgetunderskott. Det är precis det vi ser nu. Det är genom att
              man inte förmår att hålla utgiftstaken som det strukturella underskottet
              växer.
            </seg>
            <seg n="dfd7ef96">
              Herr talman! I stället för att vara så kreativ när det gäller
              att hitta på sätt att runda utgiftstaket borde man vara mer kreativ
              när det gäller att hålla i pengarna. Vi behöver faktiskt begränsa
              statens utgifter. Det bör då ske genom att man begränsar i stället
              för att ständigt utöka statens åtaganden. Ta till exempel åtagandet
              att driva en massa statliga bolag, bland annat för att anlägga
              telenät och se till att folk får hem rabatterade anslutningar
              av datakommunikation, att alla ska ha en digitalbox hemma och
              att man ska ha olika typer av stöd till bostadsunderhåll. Det
              är en lång rad nya uppgifter i det statliga åtagandet, som också
              innebär att utgifterna ökar och för att klara det undergräver
              budgetsystemet.
            </seg>
            <seg n="efc63c2b">
              Då är det fantastiskt att notera att trots att man är så kreativ
              när det gäller att få plats med nya utgifter som bland annat ska
              täcka saker som på intet sätt är rimligt att de är ett statligt
              åtagande, är man oförmögen att prioritera de allra mest utsatta
              i vårt samhälle. Ta exemplet med bilstödet till funktionshindrade
              och handikappade. Trots det lilla tillägg som nu görs kommer det
              att ta slut till sommaren, vilket innebär att resterande ärenden
              får läggas på hög till nästa 1 januari. De människor som är allra
              mest utsatta i vårt samhälle får sitta emellan. Då är det inga
              bredband som ska grävas utan då är det funktionshindrade människor
              som ska kunna få möjligheten och den frihet det innebär att något
              lite kunna klara sig själva.
            </seg>
            <seg n="dd3ec1f0">
              Herr talman! Jag skulle kunna prata länge om den så kallade omstruktureringen
              av statliga bolag. Jag tror att Folkpartiets hållning är väl känd
              när det gäller de statliga bolagen. Staten ska inte vara både
              spelare och domare på denna spelplan. Staten ska inte driva bolag
              i konkurrens med annan privat verksamhet. Staten ska driva bolag
              endast i sådana sektorer där det är befogat med ett statligt monopol.
              I vårt fall handlar det om att vi tycker att det är befogat i
              fråga om Systembolaget inget annat.
            </seg>
            <seg n="995c8912">
              Gunnar Axén har redan mångordigt beskrivit det fullkomligt hårresande
              i hela systemet och att man nu ytterligare går runt olika rimliga
              regelverk för att kunna utvidga detta. Det är tydligen så att
              regeringen inte nöjer sig med att försöka lösa det som är det
              statliga kärnåtagandet. Rättare sagt: Där går man bet. I stället
              vill näringsministern leka storpatron.
            </seg>
            <seg n="39390920">
              Herr talman! Det pågår, såvitt jag har förstått, EM i fotboll.
              Jag hörde i morse att en av de italienska spelarna riskerar att
              inte få vara med på nästa match därför att han har spottat en
              annan spelare i ansiktet. Jag önskar att vi när det gäller företagande
              kunde ha ett lika fast regelverk som man har i fotboll, det vill
              säga att det när den ene aktören spottar den andra i ansiktet
              som staten som ägare gör när staten tar pengar och skickar in
              till underskottsbolag och därmed bedriver osjyst konkurrens finns
              någon domare som sätter upp rött kort. I stället säger de egna
              lagkamraterna att det är helt okej.
            </seg>
            <seg n="3749d487">
              Herr talman! Jag yrkar bifall till reservation nr 2. Vi står
              givetvis bakom samtliga reservationer. Min kollega Christer Nylander
              kommer att ta upp ytterligare några frågor.
            </seg>
          </u>
          <note type="speaker" n="d24f34b9">
            Anf. 4 MATS ODELL (kd):
          </note>
          <u who="mats_odell_751011" xml:id="i-65f6ecafb0786b6c-0" n="3761d457">
            <seg n="c35afc5a">
              Herr talman! Med årets tilläggsbudget visas med all önskvärd
              tydlighet att Socialdemokraterna regerar fullständigt ur hand
              i mun. Långsiktigheten, planeringen, framförhållningen är noll.
              Den är bortblåst.
            </seg>
            <seg n="8bc5f1b2">
              Det här syns på olika sätt. Marginalerna är borta. Talet om stora
              överskott i de offentliga finanserna visar när det kokar ned till
              realiteter att staten går med ett underskott med ungefär 60 miljarder
              i år. Bosse Ringholm lånar 5 miljoner i timmen, 119 miljoner per
              dygn. Kommunsektorn går med ett underskott på kanske 10 miljarder.
              Det enda överskottet finns i pensionssystemet. Det är naturligtvis
              inte långsiktigt hållbart med en sådan ordning.
            </seg>
            <seg n="75793928">
              Efter ett ganska långvarigt träningspass visar sig nu regeringen
              ha uppnått nästan en fulländning ett närmast akrobatiskt budgettricksande
              i denna proposition. Det är i själva verket ett förvirrat hopkok
              av motstridiga och kontraproduktiva förslag som läggs på riksdagens
              bord av en trött och visionslös minoritetsregering.
            </seg>
            <seg n="51d9c68b">
              Låt mig, herr talman, börja med det allvarligaste i propositionen.
              Det allvarligaste för de offentligt finansierade välfärdstjänsterna
              är att man drar in ytterligare 2,6 miljarder kronor från kommunsektorn
              mitt i en megakris för vård och omsorg, som vi kan läsa om varenda
              dag i våra tidningar. Detta är fullständigt sanslöst. Vi vet att
              arbetslösheten ökar. Detta drabbar kommunsektorn. Men har inte
              också regeringen ett ansvar för att arbetslösheten ökar? Kan man
              överlasta hela den notan till kommunsektorn? Vi kristdemokrater
              tycker inte det.
            </seg>
            <seg n="05aa2301">
              Självklart har skatteintäkterna blivit lägre, men vi behöver
              då i stället tillföra de resurserna. Den nuvarande ordningen innebär
              att kommuner och landsting tvingas säga upp tiotusentals människor.
              Visst, man drar in pengarna, och sedan ger man samma pengar till
              Arbetsmarknadsstyrelsen för att de ska betala ut a-kassa till
              de människor som har friställts från vård, omsorg och skola. Detta
              är naturligtvis en fullständigt ologisk och orimlig situation,
              inte minst för de människor som i dag står i cancerbehandlingsköer
              i Helsingfors. Nu får de höra att under pågående budgetår dras
              in ytterligare pengar, samtidigt som skatteintäkterna i Helsingforss
              läns landsting har vikit med 900 miljoner. De 2,6 miljarderna,
              och mer därtill, behövs för att säkra de välfärdsåtaganden som
              den offentliga sektorn har gjort.
            </seg>
            <seg n="14e15ebb">
              Det finns i tilläggsbudgeten ett förslag om ett tillfälligt sysselsättningsstöd
              till kommuner och landsting nästa år. Det är egentligen ett förslag
              som inte hör hemma i en tilläggsbudget utan i den budgetproposition
              som läggs fram i höst och gäller nästa år.
            </seg>
            <seg n="80401082">
              Men det är inte det värsta, utan det värsta är att det här är
              ett konkurrenssnedvridande bidrag, som enbart gäller de offentligt
              drivna välfärdstjänsterna. De privata företag, personalkooperativ
              och sjuksköterskor som har startat och tagit över vårdcentraler
              får noll kronor av detta. Är det rimligt, när vi vet att kommuner
              och landsting lägger ut mer och mer av sin verksamhet på duktiga
              entreprenörer som tidigare har arbetat inom den offentliga sektorn?
              Vi tycker inte det.
            </seg>
            <seg n="f8f0223f">
              Låga löner och brist på kompetensutveckling tillhör också de
              största bristerna i dagens vård och omsorg, och vi anser därför
              att det är angeläget att det vidgade rekryteringsbidrag som planeras
              träda i kraft i höst går just till vård- och omsorgspersonal.
            </seg>
            <seg n="e0f618e3">
              Det är en annan sak som har förvånat många. Den stora kris vi
              har inom psykiatrin ledde till att regeringen tillsatte en psykiatrisamordnare,
              Anders Milton. Alla förväntade sig då att denne Anders Milton
              i denna tilläggsbudget skulle få resurser till alla de projekt
              som har förhandlats fram. Nej! Det finns noll kronor för detta.
              Anders Milton är ingen trollkarl. Jag tycker att det är ynkligt
              att regeringen efter allt som har varit i detta efter mordet på
              Anna Lindh och efter allt det som har skett inte kommer fram med
              några pengar på det här området.
            </seg>
            <seg n="8774c1b7">
              Köerna till barnpsykiatrin är också oacceptabelt långa. På vilket
              sätt förbättras den situationen när nu 2,6 miljarder ytterligare
              dras in från kommunsektorn? Här handlar det om vårdköer inte på
              månader utan på år i vissa fall för barn som står och väntar på
              tillgång till barnpsykiatri.
            </seg>
            <seg n="d115cb4b">
              Det här är effekterna av att man inte kan hålla ordning och inte
              satsar på de verkligt svaga grupperna i samhället utan har fokus
              på stora transfereringssystem.
            </seg>
            <seg n="aeaf4365">
              Vi kristdemokrater vill i stället i vår motion för innevarande
              år förstärka resurserna för att förbättra den psykiatriska vården
              och avsätter därför 300 miljoner kronor.
            </seg>
            <seg n="1fdade00">
              Herr talman! Det talas och konfereras ganska mycket om tillväxt.
              Regeringen skickar ut enkäter: Vad kan vi göra för att förbättra
              tillväxten? Ja, det kan man fråga sig efter att ha haft regeringsmakten
              i tio år. Det är dags att börja undra hur man skulle kunna förbättra
              det här.
            </seg>
            <seg n="1db2af0c">
              Men Bosse Ringholm lånar, som sagt, 5 miljoner i timmen, och
              tillväxtkongressen har ännu inte avlagrat några konkreta förslag
              vare sig tidigare eller nu.
            </seg>
            <seg n="801ec589">
              Arbetslöshetskrisen löser man nu genom att ge 7 366 miljoner
              ytterligare till Arbetsmarknadsstyrelsen.
            </seg>
            <seg n="419173d3">
              Vi tycker att arbetsmarknadspolitiken har nått vägs ände. Arbetslösheten
              är hög, både den öppna och den dolda. Lägger man också till alla
              som är sjukskrivna framstår den här krisen i all sin tydlighet.
              Nu måste det bli ett skiftat fokus, så att man i stället satsar
              på att offensivt lösa detta genom en mer aktiv tillväxt- och näringspolitik.
            </seg>
            <seg n="8a93d092">
              Jag vill till slut säga några ord om de statliga bolagen, herr
              talman. Den hanteringen ger ett alltmer märkligt intryck. Flera
              har varit inne på det tidigare.
            </seg>
            <seg n="ad3626d2">
              Dels föreslås i tilläggsbudgeten att riksdagen ska godkänna att
              regeringen i år får besluta om låneramar i Riksgäldskontoret för
              Euromaint AB, Green Cargo AB, Jernhusen AB och AB Swedcarrier
              för 2005 och 2006 som sammanlagt uppgår till 2 300 miljoner kronor.
              Det är ganska mycket pengar 2 300 miljoner till dessa bolag, utan
              att man specificerar vad de ska användas till.
            </seg>
            <seg n="0f52e844">
              Dels uppmanas riksdagen att godkänna vad regeringen förordar
              om en förbättrad kapitalstruktur i statliga bolag. Det förslaget
              innebär bland annat att det knyts en kredit på 2 000 miljoner,
              2 miljarder, till ett särskilt konto i Riksgälden som inrättades
              förra året. Jag ska inte gå in på alla de detaljerna, men det
              finns mycket att säga. Bland annat tycks man nu dammsuga varenda
              vrå för att få fram pengar till dessa statliga bolag.
            </seg>
            <seg n="cc78438b">
              Ta Fonden för den mindre skeppsfarten: 55 miljoner drar man in
              därifrån, trots att man tidigare en gång har tagit 50 miljoner,
              som var det ursprungliga statliga kapitalet. Här har alltså små
              redare i kustsjöfart betalat in avgifter, som man nu drar in och
              ska ge till ospecificerade, olönsamma satsningar i statliga företag
              utan insyn och utan att det ska belasta utgiftstaket.
            </seg>
            <seg n="611e4157">
              Riksdagen fattade ett beslut på den här punkten så sent som i
              höstas, men redan nu föreslås vi bryta mot de besluten.
            </seg>
          </u>
          <note n="01a54ba2">
            Herr talman! För att avsluta vill jag yrka bifall till reservation
            nr 2.
          </note>
          <note type="speaker" n="f2f0e8ce">
            Anf. 5 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-2d49c7f1af3b95a8-0" n="f396bd3e">
            <seg n="bd5cd20f">
              Herr talman! Beskedet om indragningarna från kommunsektorn i
              tilläggsbudgeten kom som en chock för våra företrädare i kommuner
              och landsting. Aldrig tidigare har så radikala ingrepp gjorts
              under löpande budgetår i kommun- och landstingsbudgetar som nu.
            </seg>
            <seg n="ebe4062a">
              Det här visar att den ekonomiska situationen är kaotisk. Extra
              allvarligt är det att det direkt drabbar den instans i samhället
              som främst står för välfärdsbegreppet. Kommun- och landstingspolitiker
              höll redan före tilläggsbudgeten på att spara i verksamheten.
              De negativa effekterna av den kommunala resursbristen låter inte
              vänta på sig.
            </seg>
            <seg n="ca1c8b81">
              Tyvärr kan jag konstatera att situationen i dag är sådan att
              det gamla auktionsförfarandet med människor åter har införts i
              landet. Människor berövas i dag sin medborgerliga rätt att själva
              avgöra var de vill leva och bo i kommunernas kamp för att minska
              sina kostnader. Människovärdet i samhället håller alltså på att
              undermineras detta i ett land som säger sig värna de mänskliga
              rättigheterna.
            </seg>
            <seg n="68c508de">
              Fallet Maria i Sala är ingen enstaka händelse, där en funktionshindrad
              människa av sin hemkommun tvångsskrivs i en annan kommun. Det
              är ett av exemplen i kommunernas interna strid att vältra över
              kostnaderna på någon annan därför att pengarna är slut. När krubban
              är tom bits hästarna.
            </seg>
            <seg n="8ebbe563">
              Mitt i den situationen lastar regeringen över ytterligare kostnader
              på kommunerna. Det håller inte.
            </seg>
            <seg n="76d2eea9">
              Från Centerpartiet motsätter vi oss den här förnedrande behandlingen
              av människor anno 2004. Vi motsätter oss också neddragningarna
              på 2,6 miljarder kronor till kommuner och landsting ett förslag
              som ytterligare bidrar till omänskliga effekter ute i verkligheten,
              ett förslag som också visar upp ett förakt gentemot det kommunala
              självstyret.
            </seg>
            <seg n="ddac1faf">
              Regeringen anslår i tilläggsbudgeten 7,4 miljarder kronor för
              bidrag till arbetslöshetsförsäkring och aktivitetsstöd. Från Centerpartiet
              ser vi kostnadsökningen som en effekt av neddragningarna inom
              kommunsektorn. Denna ekonomiska situation inom kommunerna resulterar
              i arbetslöshet, vilket späder på kostnaderna för staten. Resultatet
              av neddragningarna av de generella statsbidragen leder alltså
              till ökade kostnader för arbetslösheten.
            </seg>
            <seg n="343fe353">
              Vi behöver en arbetsmarknadspolitik som är långsiktigt hållbar.
              Ett tillfälligt sysselsättningsstöd fokuserar i stället på de
              kortsiktiga lösningarna, samtidigt som ett sådant här förfarande
              visar på en dålig tilltro till framtiden. Bara den signalen i
              sig är katastrofal.
            </seg>
            <seg n="2641b171">
              Regeringens ständiga brandkårsutryckningar visar på en bristfällig
              syn på hur framtidens arbetsmarknadsproblem ska lösas. Att pengarna
              är slut visar också regeringens förslag att överföra medel från
              Fonden för den mindre skeppsfarten till Riksgälden. Det är en
              form av tricksande för att hålla mer eller mindre tveksamma företag
              under armarna.
            </seg>
            <seg n="5dd5eee3">
              Vad Sverige behöver är tillväxt, mer arbetade timmar och produktivitetshöjningar,
              mindre av friår och kortare arbetsdagar. En ekonomisk politik
              ska vara öppen och transparent. Det innebär att riksdagen ska
              pröva alla anslag enligt den så kallade bruttoprincipen. Det förhållandet
              är, som många har sagt, inskrivet i budgetlagen. Att ständigt
              söka vägar för att kringgå denna öppenhet, som regeringen nu gör,
              är besvärande, dels utifrån det förhållandet att riksdagen undanhålls
              full information, dels genom att vi ständigt framhåller större
              behov av öppenhet inom EU, samtidigt som vi själva verkar i annan
              riktning.
            </seg>
            <seg n="b5a9e597">
              Beträffande förändringen i bemyndigandet till försvaret är vi
              från Centerpartiet mycket kritiska. Det är en kritik som delas
              av ett enigt försvarsutskott. Vårt framtida försvar måste bygga
              på en hög kompetens, byggd på forskning och utveckling.
            </seg>
            <seg n="c8be9ec8">
              För att uppnå det målet är det viktigt att bemyndiganderamen
              hålls på en sådan nivå att det finns utrymme för beställningar
              som gynnar kompetensutbyggnad och materielutveckling. En permanent
              sänkning av bemyndiganderamen till försvaret kommer att ställa
              till problem.
            </seg>
            <seg n="2996a3a8">
              Centerpartiet och regeringen gjorde en överenskommelse i samband
              med det senaste försvarsbeslutet. I överenskommelsen lades inriktningen
              fast fram till nästa försvarsbeslut. Det beslut som nu föreslås
              är ett avsteg från den uppgörelsen. Förmodligen är det stödpartierna
              som styr, och det är beklagligt. Grunden för att ge försvaret
              en arbetsro som så väl behövs i en tid av omställning har därmed
              raserats.
            </seg>
            <seg n="584ac0c1">
              Herr talman! Jag biträder givetvis samtliga reservationer under
              det här avsnittet, men för tids vinnande yrkar jag bifall till
              reservation nr 24.
            </seg>
          </u>
          <note type="speaker" n="79a01949">
            Anf. 6 HANS HOFF (s):
          </note>
          <u who="hans_hoff_9dd831" xml:id="i-70a43583883f1a26-0" n="6b3bd80f" next="i-959137a4fe2931fe-0">
            <seg n="1280697c">
              Herr talman! Låt oss gemensamt glädja oss åt de alltmer positiva
              uppgifter som nu presenteras om att konjunkturen har vänt, till
              exempel SCB:s siffror som visade att BNP i Sverige ökade med 2,6
              % första kvartalet 2004. Vi kan med stor sannolikhet fastställa
              att vi nu lämnar åren av lågkonjunktur bakom oss.
            </seg>
            <seg n="ad53b293">
              Vi kan då konstatera att vi trots allt har klarat denna lågkonjunktur
              relativt bra. Sverige är ett av få länder i Europa som har om
              än ett litet så ändock ett överskott i de offentliga finanserna.
              Samtidigt är samhällsekonomin i slutet av denna lågkonjunktur
              mycket pressad. Vi ser detta bland annat på innevarande års mycket
              lilla, i stort sett obefintliga, budgeteringsmarginal. Samtidigt
              vill jag för kammaren bestämt understryka att utgiftstaket ska
              hållas. Den socialdemokratiska regeringen och samarbetspartierna
              i riksdagen kommer aldrig att tillåta att vi, oavsett konjunktur,
              tappar greppet om landets finanser. Vi vet att om så sker är det
              alltid de människor med minst marginaler och störst behov av ett
              generellt välfärdssamhälle som drabbas hårdast.
            </seg>
            <seg n="6c70b44c">
              Herr talman! Jag kommer inte att gå igenom eller bemöta alla
              förslag och reservationer som finns när det gäller tilläggsbudget
              1 för innevarande år. Jag kommer att nöja mig med att beröra vissa
              delar som jag anser vara av större betydelse.
            </seg>
            <seg n="8f6f62d8">
              För att stärka den kommunala verksamheten samt för att upprätthålla
              sysselsättningen inom välfärdsproduktionen införs ett tillfälligt
              sysselsättningsstöd till kommuner och landsting om 1,5 miljard
              kronor 2005. Stödet utformas på samma sätt som det tidigare sysselsättningsstödet
              till kommuner och landsting.
            </seg>
            <seg n="c4068f31">
              I en reservation anför de borgerliga partierna att det tillfälliga
              sysselsättningsstödet på 1,5 miljard kronor inte ska införas.
              De anför bland annat att de är tveksamma till om stödet är konkurrensneutralt.
              Att så är fallet klargjordes vid en utfrågning som finansutskottet
              arrangerade den 12 mars 2001.
            </seg>
            <seg n="8db5b157">
              Finansutskottet tillstyrker vidare regeringens förslag om att
              minska försvarets medel för materielinköp kommande år med 4 miljarder
              kronor. Finansutskottet delar regeringens uppfattning att de framtida
              bindningar som görs i fråga om materielanskaffning behöver minskas
              för att skapa handlingsfrihet inför kommande försvarsbeslut. Denna
              minskning av möjligheten till beställningar förändrar inte inriktningen
              i försvarsbeslutet under innevarande år. Den föregriper inte heller
              kommande ställningstaganden till Försvarsmaktens långsiktiga materielförsörjning.
            </seg>
            <seg n="8c24261e">
              Herr talman! Kommunernas och landstingens skatteintäkter ökade
              tekniskt år 2003 beroende på ändringar i hur pensioner utbetalas.
              Vid denna typ av tekniska ekonomiska förändringar mellan staten
              och kommunerna gäller finansieringsprincipen. Därför minskades
              det generella statsbidraget till kommuner och landsting med drygt
              5,3 miljarder kronor under förra året. Denna reglering var preliminär.
            </seg>
            <seg n="dcb82fc7">
              Finansutskottet konstaterar att det i praktiken blir varken mer
              eller mindre pengar till verksamhet eller andra åtgärder i kommuner
              och landsting efter regleringen.
            </seg>
            <seg n="3ad7fb98">
              Det framförs nu att kommunerna har fått ändrade förutsättningar
              för innevarande budgetår, vilket i sig är minst sagt förvånande.
              Redan den 6 november 2002 vid ett möte mellan Finansdepartementet
              och Kommun- Landstingsförbunden kom man överens om att SCB skulle
              utföra beräkningar kring hur stor regleringen skulle vara. Hösten
              2002 beslutade riksdagen om en preliminär reglering i budgeten
              för 2003. Redan då aviserade regeringen att den slutliga regleringen
              skulle ske i budgeten för 2004.
            </seg>
          </u>
          <note n="3269ccaf">
            I mars 2003 fick SCB i uppdrag att beräkna beloppet för slutregleringen.
            SCB presenterade beräkningarna den 20 maj 2003. Det som då presenterades
            var att 1,7 miljarder kronor per år var kvar att slutreglera.
          </note>
          <u who="hans_hoff_9dd831" xml:id="i-959137a4fe2931fe-0" n="6b3bd80f" prev="i-70a43583883f1a26-0">
            <seg n="0922c963">
              Kommun- och Landstingsförbunden påpekade då vissa osäkerheter
              i underlaget, vilket gjorde att SCB fick i uppdrag att utföra
              beräkningarna ännu en gång. De nya beräkningarna visade att det
              som kvarstod att slutreglera för att uppfylla finansieringsprincipen
              2003 och åren framöver är de nu aktuella 1,3 miljarderna.
            </seg>
            <seg n="f734714c">
              Att mot denna bakgrund hävda att det inte fanns kunskaper om
              att regleringen skulle göras, trots att man gemensamt arbetat
              med denna reglering sedan november 2002 och den nu aktuella slutregleringen
              sedan mars 2003, torde snarare vara ett politiskt spel för gallerierna
              än ett inlägg i sakdebatten.
            </seg>
            <seg n="b3fefbed">
              Herr talman! Utskottet konstaterar vidare att nya överskridanden
              har gjorts av bemyndiganden. Anmärkningsvärt är att Myndigheten
              för kvalificerad yrkesutbildning ånyo har överskridit sina befogenheter.
              Finansutskottet vidhåller sin uppfattning om det oacceptabla i
              att en myndighet gör åtaganden som är mer omfattande än vad riksdagen
              godkänt. Som regeringsformen anger får statens medel inte användas
              på annat sätt än vad riksdagen har bestämt.
            </seg>
            <seg n="c3074a7e">
              Utskottet vill understryka det allvarliga i att riksdagens beslut
              överskrids. Det åligger regeringen att ha kontroll över myndigheternas
              hantering av medel. Det kan nu finnas anledning för regeringen
              att utöver den utlovade redovisningen i budgetpropositionen för
              2005 vad gäller Myndigheten för kvalificerad yrkesutbildning även
              inkludera vilka åtgärder man vidtagit så att denna situation inte
              uppstår på andra områden.
            </seg>
            <seg n="8cbc67af">
              Utskottet har också iakttagit att övriga överskridanden som nu
              är aktuella och även tidigare överskridanden som gjorts finns
              inom utgiftsområde 16. Det kan därför enligt utskottet finnas
              anledning för regeringen att närmare utröna om det finns särskilda
              problem inom just detta utgiftsområde.
            </seg>
            <seg n="dc7952fd">
              Herr talman! Vid behandlingen av 2003 års ekonomiska vårproposition
              ansåg riksdagen att det fanns goda skäl att skapa en ordning som
              underlättar kapitalomstruktureringar i den statliga företagssfären,
              detta eftersom staten bör kunna agera på samma sätt som ett moderbolag
              som ger koncernbidrag till vissa dotterbolag och finansierar detta
              med medel från andra dotterbolag. Regeringen återkommer nu i frågan
              om kapitalstrukturen i de statliga bolagen.
            </seg>
            <seg n="9927eada">
              Utskottet ställer sig bakom att inklusive den tidigare medgivna
              ramen på högst 3 miljarder kronor nu högst 5 miljarder kronor
              i form av extra utdelningar från de statliga bolagen får tillföras
              det särskilda kontot i Riksgäldskontoret under 2003 och 2004 samt
              att behållningen på kontot vid utgången av 2003 får användas även
              under 2004 för kapitaltillskott till SJ AB. Som utskottet anförde
              våren 2003 ska de extra utdelningarna avse medel som annars skulle
              ha legat kvar i bolagen.
            </seg>
            <seg n="b14ffc28">
              Utskottet vidhåller sitt ställningstagande från 2003 att något
              underskott inte får uppkomma på kontot. För att klara av situationer
              då behov av kapitaltillskott uppstår men medel ännu inte har hunnit
              inlevereras föreslår utskottet i stället för det förslag som regeringen
              har att ett nytt ramanslag, Kapitalinsatser i statliga bolag,
              uppförs under utgiftsområde 24. 1 miljon kronor tillförs detta
              anslag.
            </seg>
            <seg n="1e642411">
              Anslaget ska endast belastas om det vid tillfället för en kapitalinsats
              inte finns medel på kontot i Riksgäldskontoret. Riksdagen bemyndigar
              regeringen att överskrida anslaget med högst 2 miljarder kronor.
              Utskottet förutsätter att om anslaget belastas återbetalas hela
              underskottet inklusive ränta före utgången av 2004. Utskottet
              vidhåller också riksdagens beslut från våren 2003, vilket innebär
              att kapitalinsatser inte får göras utan riksdagens godkännande.
            </seg>
            <seg n="1ec8a80f">
              Vad utskottet anfört bör ges regeringen till känna.
            </seg>
          </u>
          <note n="c6588eb7">
            Herr talman! Mot bakgrund av det anförda yrkar jag bifall till
            förslaget i betänkandet och avslag på samtliga reservationer.
          </note>
          <note type="speaker" n="71ebb9ec">
            Anf. 7 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-1" n="3761d457">
            <seg n="7cf042c7">
              Herr talman! Hans Hoff har ingen lätt uppgift att försvara de
              uppkast som nu finns i tilläggsbudgeten. Det är klart att han
              gläder sig åt att andra regeringar har varit mera lyckosamma och
              fått fart på sin tillväxt så att svenska exportföretag kan börja
              exportera dit. Den internationella konjunkturen har vänt.
            </seg>
            <seg n="c62a94d0">
              Men det är trots allt en ganska god beskrivning av det passiva
              förhållningssätt som regeringen har. Man väntar på att andra får
              fart på sin ekonomi. Då kan vi skörda lite grann och få en del
              av smulorna från deras bord i stället för att ha en egen tillväxtpolitik.
            </seg>
            <seg n="928770a1">
              Låt oss gå in på de konkreta sakerna. Tillfälliga sysselsättningsstöd
              tycker Hans Hoff är bra. Samtidigt drar han med andra handen in
              2,6 miljarder kronor. Han försvarar nu med matematiska formler
              och beräkningar vad som har varit.
            </seg>
            <seg n="e7552a4e">
              Är det inte så att regeringen och de socialdemokratiska, vänsterpartistiska
              och miljöpartistiska riksdagsgrupperna här i riksdagen har ett
              ansvar för medborgarnas situation i verkligheten? Har Hans Hoff
              lyssnat på den socialdemokratiska ledningen för Kommunförbundet?
              Har han lyssnat på den socialdemokratiska ledningen för Landstingsförbundet
              och hört vad de säger om situationen?
            </seg>
            <seg n="0282d841">
              Vad säger han till dem som står i kö till cancerbehandling och
              som får vänta oacceptabelt lång tid? Han hänvisar till statistikserier
              hos Statistiska centralbyrån om skatteutfall. Ni har väl för allt
              i världen ansvar för dagssituationen i politiken. Det är årets
              budget och de tillkortakommanden som kommuner och landsting nu
              ger medborgarna som ni har att förhålla er till.
            </seg>
            <seg n="8d4849d3">
              Varför finns det inga pengar till psykiatrin? Ni har ändå ett
              ansvar för medborgarna. Ni måste regera här och nu. Jag vill ha
              svar från Hans Hoff. Borde inte de här pengarna ha fått vara kvar
              hos kommunsektorn, mot bakgrund av situationen i verkligheten?
            </seg>
          </u>
          <note type="speaker" n="8ff26ac5">
            Anf. 8 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-0" n="6b3bd80f">
            <seg n="48752519">
              Herr talman! Jag sade i mitt huvudanförande: Låt oss gemensamt
              glädjas över att konjunkturen nu med största sannolikhet har vänt.
            </seg>
            <seg n="7072d52c">
              Som Mats säger beror det mycket på den internationella konjunkturen.
              Visst gör det det. Samtidigt ska vi veta att det inte bara påverkar
              de siffror som vi slår varandra i huvudet med utan det påverkar
              i mycket stor utsträckning människor i vardagen just när det gäller
              sysselsättningsökning och pengar till kommuner och landsting under
              åren framöver. Det är en oerhört viktig del.
            </seg>
            <seg n="dd995cd1">
              Samtidigt ska vi se att mycket i den situation vi befinner oss
              i är präglat av att vi är i slutet av en lågkonjunktur.
            </seg>
            <seg n="68f4d32c">
              När det gäller den reglering som görs enligt finansieringsprincipen
              blir det varken mer eller mindre pengar till kommuner och landsting
              för verksamhet eller annat. Förändringarna i den första regleringen,
              och nu i den slutreglering som görs, är helt och hållet neutrala.
              Det vi tillför för nästkommande år är ytterligare 1,5 miljarder
              kronor i denna budget som handlar om ett tillfälligt sysselsättningsstöd.
            </seg>
            <seg n="7cc0161a">
              Finansieringsprincipen är en kärnfråga i de ekonomiska relationerna
              mellan staten, kommunerna och landstingen. Anser Mats Odell att
              vi ska ta bort finansieringsprincipen? Om Kristdemokraterna säger
              att vi inte längre ska ha en finansieringsprincip är det ett besked
              till kommuner och landsting som jag är helt säker på att man kommer
              att reagera oerhört kraftfullt mot. Det är de facto det förslag
              som Mats Odell framför.
            </seg>
          </u>
          <note type="speaker" n="0c065cb8">
            Anf. 9 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-2" n="3761d457">
            <seg n="0962470a">
              Herr talman! Jag kan inte låta bli att le. Den slutsatsen drar
              alltså Hans Hoff, att vi skulle vilja avskaffa finansieringsprincipen.
            </seg>
            <seg n="5cd6c907">
              Jag säger: Följ finansieringsprincipen. Om man läser Kommun-
              och Landstingsförbundens rapporter ser man att det anses att regeringen
              inte följer den. Det jag säger är ju att det nu är en katastrofal
              situation i kommuner och landsting man går back med 10 miljarder
              och att de inte har någon handlingsfrihet. Det är staten som har
              möjlighet att komma dem till undsättning.
            </seg>
            <seg n="b0eb3a0b">
              Det vi kristdemokrater gör är att minska anslagen till a-kassa
              för AMS för de människor som nu ska friställas. Vi låter de pengarna
              vara kvar i kommunsektorn. Det är inte att överge finansieringsprincipen.
              Det är att hålla fast vid någon typ av grundläggande förnuft.
              Att först avskeda människor, dra in pengar och ge dem till AMS
              för att samma människor ska få a-kassa i stället är ingen lösning
              på problemen. Nästa år ska de få ett tillfälligt sysselsättningsstöd.
              Hur kul känns det när man har blivit avskedad?
            </seg>
            <seg n="538d216d">
              Jag tror ändå, herr talman, att Hans Hoff har ett problem. Han
              står här på byråkraternas sida. Försök att se till verkligheten!
            </seg>
            <seg n="42b382f4">
              Berör det inte Hans Hoff när han ser hur cancerpatienter får
              vänta i månader? Man säger att det saknas personal. Sanningen
              är att det saknas pengar. Dem drar ni in till staten och hänvisar
              till finansieringsprincipen. Försök att leva upp till finansieringsprincipen
              i de andra fall där Kommun- och Landstingsförbunden med rätta
              pekar på att ni inte uppfyller den!
            </seg>
            <seg n="df44ab4f">
              Hans Hoff har inte gett något bra svar på frågan om tilläggsbudget.
              Tanken med den är ju att man ska se om verkligheten förändras
              och om det behövs mer resurser någonstans för att man ska klara
              av de åtaganden som man har utlovat i valrörelsen.
            </seg>
            <seg n="53e48d42">
              Tror ni att dessa cancerpatienter om de har röstat på Socialdemokraterna,
              som i valet lovade mer pengar till vård, skola och omsorg tycker
              att det känns logiskt att man nu drar in ytterligare 2,6 miljarder?
            </seg>
          </u>
          <note type="speaker" n="a63bc872">
            Anf. 10 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-1" n="6b3bd80f">
            <seg n="e8d5c470">
              Herr talman! Mats Odell talar om lite olika betänkanden. Det
              vi nu har att debattera är tilläggsbudgeten och det som öppnas
              upp i samband med detta. I morgon har vi en budgetproposition,
              och då finns det säkert möjlighet att återkomma till detta.
            </seg>
            <seg n="8069638d">
              Mats Odell får nog studera kopplingarna lite noggrannare när
              det gäller effekterna av kommunpengar och a-kassa. Det finns nog
              inga sådana direkta kopplingar när det gäller påverkan. Arbetsmarknadsutskottet
              har ju utrett den frågan och konstaterat att det inte finns någon
              direkt koppling däremellan.
            </seg>
            <seg n="4f001a8d">
              Visst är finansieringsprincipen byråkratisk på ett sätt, men
              det är ett förhållningssätt mellan staten, kommuner och landsting
              som handlar om att reglera ekonomiska förehavanden. Det har vi
              haft i tio år. Kommun och landsting är oerhört noga med att finansieringsprincipen
              ska finnas kvar. Man säger att den är värdefull. I den reglering
              på 2,6 miljarder kronor som görs nu har Kommun- och Landstingsförbunden
              varit med i hela processen sedan 2002. När det gäller den reglering
              som nu görs har Kommun- och Landstingsförbunden varit med sedan
              i mars 2003 och berett frågan. Om man skulle säga att det här
              inte ska genomföras, som Mats Odell säger, kommer man ju i en
              situation där man får säga att vi inte ska ha någon finansieringsprincip.
              Eller ska finansieringsprincipen bara gälla ibland? Det här blir
              någon form av lustiga huset.
            </seg>
          </u>
          <note type="speaker" n="cc65ec9d">
            Anf. 11 KARIN PILSÄTER (fp) replik:
          </note>
          <u who="karin_pilsater_84a387" xml:id="i-885cbb20157ec84d-1" n="60dc4b6c">
            <seg n="46a7454b">
              Herr talman! Såvitt jag har förstått noterar kommunerna att finansieringsprincipen
              bara gäller ibland. När man till exempel inför maxtaxor som innebär
              betydligt större kostnader än vad man får bidrag för gör man just
              den noteringen att den bara gäller delvis och ibland.
            </seg>
            <seg n="814842fa">
              Hans Hoff tyckte att vi skulle glädja oss åt att konjunkturen
              har vänt. Det gör vi givetvis. Jag gläds också åt att solen skiner
              och att försommaren är här. Nu skulle vi ju prata om ekonomisk
              politik och sådant som vi kan påverka, inte om vare sig väderleksprognoser
              eller konjunkturprognoser. Det är nog mer konstruktivt att vi
              lägger ned vår tid på det.
            </seg>
            <seg n="5cbb1960">
              Hans Hoff sade att utgiftstaket ska hållas och att om det spräcks
              inträffar olika saker. Sanningen är ju att det bara är besvärjelser.
              Utgiftstaket har ju spräckts, inte bara i år utan även under åren
              som gått. Det har hänt i verkligheten. Då är det också intressant
              att notera att precis det som Hans Hoff sade skulle hända att
              de människor som är mest utsatta och har minst marginaler drabbas
              ju har hänt.
            </seg>
            <seg n="688fbb07">
              Jag vill be Hans Hoff komma med någon kommentar till dessa besvärjelser
              kring utgiftstaket. När det gäller de 2,6 miljarder som ni nu
              drar in skulle det ha skett en teknisk nedjustering på samma sätt
              som när man gjorde den preliminära. Det har inte skett. Bara där
              har ni ju dragit över med 2,6 miljarder.
            </seg>
            <seg n="dfb32db2">
              Jag vill be Hans Hoff förklara varför ni inte genomför en teknisk
              justering och alltså fuskar.
            </seg>
            <seg n="500a7cff">
              De olika årens budgetar är ju inte lätta att hålla reda på. Varför
              bestämmer ni nu att med hjälp av budgetfusk återinföra det tillfälliga
              sysselsättningsstödet nästa år?
            </seg>
          </u>
          <note type="speaker" n="5062b168">
            Anf. 12 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-2" n="6b3bd80f">
            <seg n="d1478a14">
              Herr talman! Först ska vi konstatera att det inte förekommer
              något budgetfusk.
            </seg>
            <seg n="b193e746">
              Det är klart att det från och till finns oenighet om huruvida
              staten uppfyller sitt åtagande enligt finansieringsprincipen.
              I fråga om maxtaxan är det väl Skolverket som dömer av kostnaderna.
            </seg>
            <seg n="182f6e50">
              Men när det gäller principen i sig vill jag ge en eloge till
              Folkpartiet som i betänkandet skriver att man självfallet står
              bakom finansieringsprincipen som en viktig del. Det är oerhört
              väsentligt att vi håller fast vid det, till skillnad från vissa
              andra.
            </seg>
            <seg n="a8e4d5a4">
              Jag nämnde i mitt huvudanförande att utgiftstaket ska hållas
              med de konsekvenser som det innebär. Det går tillbaka till att
              jag kom in i riksdagen vid en tid som präglades av en ekonomisk
              situation med stora besparingar och stora skattehöjningar, och
              det var allmänt turbulent i Sveriges ekonomi. Jag behöver inte
              gå in på olika orsaker till att det var så. Men detta gör att
              många av oss som upplevde den tiden även Karin var här då och
              som fick förklara, försvara och genomlida detta i dag är oerhört
              besjälade av att vi har en ekonomi som är sund och att vi håller
              på de regelverk som finns.
            </seg>
            <seg n="2e59e645">
              Varje år sägs att utgiftstaken kommer att spräckas. Men inte
              något år sedan utgiftstaken infördes har de spräckts. Och skulle
              de ha spräckts är jag själv, och kanske många andra med mig, personligen
              rädd för att det kan få ekonomiska effekter på olika sätt i samhället,
              inte minst effekter som skulle undergräva trovärdigheten för den
              ekonomiska politiken ganska mycket.
            </seg>
            <seg n="63108973">
              Men utgiftstaken har inte spräckts. Och jag vill understryka
              att utgiftstaken, trots att vi har denna mycket lilla budgeteringsmarginal,
              vilket jag också sade i mitt huvudanförande, inte ska spräckas
              nu heller.
            </seg>
          </u>
          <note type="speaker" n="6d35d955">
            Anf. 13 KARIN PILSÄTER (fp) replik:
          </note>
          <u who="karin_pilsater_84a387" xml:id="i-885cbb20157ec84d-2" n="60dc4b6c">
            <seg n="cf23e764">
              Herr talman! Det där är helt fel i sak. Det är möjligt att ni
              är besjälade av att framföra dessa besvärjelser. Men sanningen
              är ju att utgiftstaken har spräckts. Att ni själva så att säga
              som domslut över ert eget agerande kommer fram till att ni är
              godkända är ungefär som när en elev som inte har läst läxan sedan
              själv får rätta sin skrivning och skriver att det är rätt fast
              det är fel svar. Men det betyder inte att man har klarat skrivningen,
              även om det står godkänt längst ned på papperet om eleven själv,
              elevens kamrat eller elevens mamma har skrivit dit det. På samma
              sätt är det med ert sätt att klara utgiftstaket. Bara för att
              ni själva påstår att ni har klarat utgiftstaket har ni inte gjort
              det.
            </seg>
            <seg n="6386f1fc">
              Jag pekade till exempel på den enkla och extremt övertydliga
              frågan när det gäller indragningen av de 2,6 miljarderna. Då skulle
              ni ha gjort en teknisk nedjustering på samma sätt som ni gjorde
              en teknisk nedjustering när den preliminära neddragningen gjordes
              och på samma sätt som ni har gjort tekniska uppjusteringar för
              motsvarande saker. Bara där har ni alltså spräckt utgiftstaket
              med 2,6 miljarder. Jag kan fortsätta här halva dagen med exempel
              på hur ni så att säga fuskar med utgiftstaket.
            </seg>
            <seg n="aa043842">
              Då är sanningen också att det är just detta beteende som har
              lett till att ni har ett strukturellt underskott och därför har
              tappat greppen om ekonomin. Det beror i sin tur på att ni inte
              förmår att hålla i pengarna. Under högkonjunkturen som kom utifrån
              och som inte var skapad av er, då brände pengarna i fickorna,
              och ni kan inte låta bli att ge pengar till folk för att de ska
              gräva ned bredband eller bygga om här. Byggnadsarbetareförbundet
              måste ha en enormt stark ställning. Det är ju detta som är orsakerna.
            </seg>
            <seg n="0c836cdc">
              Ta bara detta med kapitalstrukturen. Det är fel i sak. Om ni
              nu tycker att det är så rätt, varför fuskar ni då och nettoredovisar?
            </seg>
          </u>
          <note type="speaker" n="8a5eef8f">
            Anf. 14 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-3" n="6b3bd80f">
            <seg n="43feb8ba">
              Herr talman! Vi fuskar inte på något sätt. Jag vill understryka
              det.
            </seg>
            <seg n="2ef9a89c">
              Sedan vill jag återkomma till det som på något sätt är det huvudsakliga
              för Karin Pilsäter i detta replikskifte, nämligen att utgiftstaket
              är spräckt och att det på något vis är vi eller regeringen som
              avgör detta. Karin Pilsäter var inne på mammor och pappor. Men
              det är inte så. Det är utomstående bedömare som avgör detta, det
              är Konjunkturinstitutet och andra som avgör och bedömer detta.
              Och under varje år kommer rapporter där det sägs att utgiftstaket
              riskerar att överskridas. Och varje år har dessa olika institut
              haft fel därför att regering och riksdag har vidtagit olika åtgärder
              som har gjort att vi har klarat utgiftstaken. Det är inte vi som
              bedömer detta, det är andra som vi inte på något sätt kan påverka
              eller skulle vilja påverka som gör det. Att utgiftstaken skulle
              vara spräckta kan man alltså helt och hållet avfärda.
            </seg>
            <seg n="d3d3c198">
              Jag säger däremot att det inte är en allmän besvärjelse från
              vår sida när vi säger att det är viktigt att vi har sunda statsfinanser
              och att det är viktigt att vi håller utgiftstaken. Vi vet nämligen
              hur oerhört viktigt detta är för samhällsekonomin. Och om vi tappar
              kontrollen över den ekonomiska utvecklingen vet vi också att det
              är de människor som har minst marginaler som alltid drabbas hårdast.
              Och vi har genomlidit det tidigare, och vi ska inte dit igen.
            </seg>
          </u>
          <note type="speaker" n="1d0cdf8a">
            Anf. 15 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-2d49c7f1af3b95a8-1" n="f396bd3e">
            <seg n="cba7d144">
              Herr talman! Hans Hoff säger att vi ska glädja oss åt högkonjunkturen,
              och givetvis ska vi göra det en högkonjunktur som någon annan
              har skapat. Vad vi saknar, vilket flera tidigare har sagt, är
              visionen från regeringen om hur vi ska få fart på tillväxten i
              Sverige.
            </seg>
            <seg n="9a0a3e6b">
              Ekonomistyrningsverket sade i veckan att utgiftstaket inte kommer
              att hållas under innevarande år. Då måste man ändå ha en tanke
              från regeringens sida om vilka åtgärder som man ska vidta för
              att detta utgiftstak inte ska spräckas. Signalen är ändå mycket
              tydlig att utgiftstaket inte kommer att hållas.
            </seg>
            <seg n="badd2099">
              Det är oerhört viktigt med klara och tydliga spelregler i relationen
              till kommuner och landsting. Finansieringsprincipen på papperet
              är en sådan bra regel. Den ska också följas. Men finansieringsprincipen
              innebär också att det ska vara en djup dialog. Där förmodar jag
              att Hans Hoff likaväl som jag vet att Kommun- och Landstingsförbunden
              inte är överens om de domar som ändå ges i detta sammanhang vad
              gäller kompensation för nominella statsbidrag och liknande.
            </seg>
            <seg n="821aaaf6">
              När det gäller slutregleringen av de 2,6 miljarderna håller jag
              med om att Kommun- och Landstingsförbunden var väl medvetna om
              att detta ska regleras, men att detta kommer under innevarande
              budgetår hade ingen en aning om så sent som när budgetarna antogs
              i kommuner och landsting i november. Med andra ord har en kaotisk
              ekonomi i statens finanser inneburit att man fick lov att göra
              på det här viset. Och i och med det kör man totalt över Kommun-
              och Landstings-Sverige. Det räcker att gå in och titta på pressmeddelandena
              från Ilmar Reepalu och Lasse Isaksson i dessa frågor. Det här
              är en total överkörning av Sveriges kommuner.
            </seg>
          </u>
          <note type="speaker" n="69b1478c">
            Anf. 16 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-4" n="6b3bd80f">
            <seg n="71a0ec8a">
              Herr talman! Ekonomistyrningsverket kommer nu med sina prognoser,
              precis som man gjorde förra året och året innan. Och varje gång
              har man sagt att utgiftstaket kommer att spräckas. Men vid varje
              års slut har det visat sig att vi gemensamt har kunnat hålla utgiftstaket,
              eller hur? Så är det. Så kommer det att bli i år också. Det är
              vår ambition.
            </seg>
            <seg n="5e53c7d6">
              Jörgen Johansson är före detta landstingsman. Han vet hur oerhört
              viktigt det är att vi håller på den finansieringsprincip som finns.
              Nu kommer det som en överraskning, påstås det, att det ska ske
              en slutreglering. Det är häpnadsväckande.
            </seg>
            <seg n="1b059411">
              Hösten 2002 beslutade riksdagen om en preliminär reglering i
              budgeten för 2003. Redan i den budgeten aviserades att den slutliga
              regleringen skulle ske i budgeten för 2004. Samtidigt har man
              gemensamt suttit och arbetat med slutregleringen sedan mars 2003.
              Vad är det som kommer som överraskningar? Var finns överraskningsmomentet?
              Man har ju arbetat aktivt, och det har funnits hur mycket information
              som helst, och man har själv deltagit i processen. Jag förstår
              inte var överraskningsmomentet ligger i detta.
            </seg>
          </u>
          <note type="speaker" n="408457fb">
            Anf. 17 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-2d49c7f1af3b95a8-2" n="f396bd3e">
            <seg n="87e0fcf6">
              Herr talman! Det är uppenbart att dialogen inte har fungerat.
              Jag har nämligen inte träffat någon kommunföreträdare över huvud
              taget som har haft en aning om att detta skulle komma under innevarande
              år. Att det skulle ske en reglering i framtiden var man hel medveten
              om. Men de visste inte att det skulle komma under innevarande
              år i en situation då kommuner och landsting uppvisar stora underskott
              och i en situation, precis som jag beskrev, då kommunerna tvångsskriver
              sina funktionshindrade i andra kommuner för att komma undan kostnaderna.
              Detta är ett helt omänskligt förfaringssätt i dagens Sverige.
              I det sammanhanget belastar man kommuner och landsting ytterligare.
              Lite fingertoppskänsla när det gäller hur man ska agera och hur
              situationen ser ut hos den instans som trots allt företräder välfärden
              i första ledet gentemot den enskilda människan måste man ändå
              ha från regeringens sida. Den finkänsligheten finns över huvud
              taget inte.
            </seg>
          </u>
          <note type="speaker" n="20bce6e4">
            Anf. 18 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-5" n="6b3bd80f">
            <seg n="cf93e84a">
              Herr talman! Låt mig allra först bara understryka att finansutskottet
              konstaterar att det i praktiken varken blir mer pengar eller mindre
              pengar till verksamhet eller andra åtgärder i kommun- och landstingssektorn
              efter den reglering som har skett och efter den slutreglering
              som sker. Finansieringsprincipen innebär ju att det ska vara neutralt
              i de ekonomiska förhållandena mellan staten och kommunerna. I
              det här fallet är det pensionsutbetalningar som lagts om och som
              tillfört kommunerna och landstingen skattepengar. Pengarna är
              tillförda. Nu neutraliseras detta.
            </seg>
            <seg n="5deb420a">
              I budgeten för 2003 aviserades att den slutliga regleringen skulle
              ske i budgeten 2004. Man har gemensamt arbetat med hela regleringen
              sedan november 2002 och med slutregleringen sedan mars 2003. Det
              är det arbete som är nedlagt mellan Kommun- och Landstingsförbunden
              och staten.
            </seg>
            <seg n="ca95b6d3">
              Vilka kommunikationer som varit och hur det har fungerat i övrigt
              kan jag inte gå in på, för jag vet inte hur det har fungerat eller
              inte fungerat. Jag kan bara konstatera att kunskapen i allt väsentligt
              har funnits. Det har varit helt klart att det här skulle ske under
              2004, och arbetet har förberetts.
            </seg>
            <seg n="0bcac06f">
              Nu har Jörgen inte rätt till ytterligare replik, men jag utgår
              från att Centerpartiet står fast vid att vi ska ha en finansieringsprincip
              åren framöver. Det säger jag trots den skrivning som finns i betänkandet
              om att detta är viktigt för Centerpartiet framöver. För ett parti
              som faktiskt sitter på många kommunstyrelseposter och i olika
              landsting är det oerhört viktigt att kunskapen finns att finansieringsprincipen
              är viktig.
            </seg>
          </u>
          <note type="speaker" n="d0a97b79">
            Anf. 19 CHRISTER NYLANDER (fp):
          </note>
          <u who="christer_nylander_615a3b" xml:id="i-b39c43c8a5129349-0" n="b289480e">
            <seg n="b67c0472">
              Herr talman! När jag satt och lyssnade på replikskiftet här funderade
              jag på om man när det gäller utgiftstaken kanske skulle tillföra
              ytterligare en rad i årsredovisningen så att det går att se utgiftstaken
              före fusk och utgiftstaken efter fusk. Det hade gett en tydligare
              signal om hur läget är.
            </seg>
            <seg n="0e8d31a5">
              En känd historisk person påstås ha sagt att han tog från de rika
              och gav till de fattiga. Regeringen gör inte så. Den ger till
              de fattiga med buller och bång men tar också från de fattiga i
              tysthet.
            </seg>
            <seg n="0462df55">
              I vårpropositionen uttrycker regeringen stor oro för kommunernas
              och landstingens ekonomi. Man skriver till exempel:
            </seg>
            <seg n="4cd5ea90">
              De senaste åren har antalet kommuner och landsting som redovisar
              underskott ökat. Så är det. Många kommunpolitiker får nu stå till
              svars för att man inte lyckas leverera vad man lovade i valrörelsen
              2002, till exempel mer pengar till skolan eller till vården.
            </seg>
            <seg n="3f0f879e">
              I kommun efter kommun diskuteras just nu vilka neddragningar
              som ska göras inför 2005. Blir det större klasser? Blir det en
              sämre kvalitet i äldreomsorgen?
            </seg>
            <seg n="946a03ff">
              I kommun efter kommun diskuterar man just nu om man ska tvingas
              till skattehöjningar inför 2005 trots att vi de senaste åren sett
              gigantiska skattehöjningar runtom i Kommun-Sverige.
            </seg>
            <seg n="b56323e0">
              Många hushåll kommer att få se redan små marginaler krympa ännu
              mer.
            </seg>
            <seg n="91cd06ec">
              I grunden är det, som vi tidigare hört, den höga arbetslösheten
              som är det stora problemet. Regeringen har satt upp mål om 4 %
              arbetslöshet och 80 % sysselsättning. Ändå gör man ingenting för
              att få fart på jobben. Är det något som skulle ha behövts i den
              här tilläggsbudgeten så är det tydliga förslag som får fart på
              jobben. Tyvärr blev det väldigt lite av den varan.
            </seg>
            <seg n="27e57185">
              Följden är att den höga arbetslösheten består under en lång tid
              framöver. Många människor saknar jobb, och många människor får
              se sin ekonomi förstörd. Alldeles för många kommuner och landsting
              får kraftiga försämringar i sin ekonomi. Redan nu kan vi se att
              2004 blir ett tufft år. Vi ser också att 2005 blir ett minst lika
              kärvt år.
            </seg>
            <seg n="be188311">
              Samtidigt, och detta har den här debatten mycket handlat om,
              tornar nya orosmoln upp sig inför hösten. På väldigt kort sikt
              kan vi få se att flera kommuner tvingas till panikbesparingar.
              Redan till höstterminen ska man klara att betala in miljoner till
              staten, vilket kan innebära att man tvingas säga upp lärare.
            </seg>
            <seg n="73e2d1bc">
              Jag har tagit del av tre skrivelser till finansutskottet om detta
              med indragningar och blir förvånad när jag i debatten hör att
              det inte skulle komma som någon överraskning.
            </seg>
            <seg n="c7e0dbfa">
              S-styrda Kommun- och Landstingsförbunden har skickat in en skrivelse
              daterad den 4 maj. De skriver att de är mycket starkt kritiska
              mot den reglering som föreslås under löpande budgetår. De hävdar
              att man inte är överens mellan förbunden och regeringen om grunderna
              för beräkningen.
            </seg>
            <seg n="217c13ae">
              Är det så att Isaksson och Reepalu har missuppfattat någonting?
              Är det så att Reepalu inte har förstått att man är överens när
              man har förhandlat eller vad står denna skrivelse för? Den kom
              alltså i maj i år, för bara en månad sedan.
            </seg>
            <seg n="e3a356dc">
              Vi har också fått in en skrivelse från s-styrda Region Skåne.
              De säger i sin skrivelse till utskottet att den föreslagna minskningen
              innebär att 108 miljoner kronor försvinner under innevarande år
              från sjukvården i Skåne.
            </seg>
            <seg n="aa40f780">
              Vad är det som socialdemokraterna i Region Skåne inte har förstått?
              Vad är det som den regionstyrelsen med Uno Aldegren i spetsen
              har missat?
            </seg>
            <seg n="76161d60">
              Vidare har vi fått in en skrivelse från Kristianstad kommun,
              också denna s-styrd. De säger i sin skrivelse till utskottet att
              det här är helt oacceptabelt eftersom det kommer mitt under löpande
              budgetår, att summan inte tidigare aviserats, att det hela görs
              retroaktivt och att underlaget till beslutet dessutom är omtvistat.
            </seg>
            <seg n="3f71593b">
              Vad är det socialdemokraterna i Kristianstad kommun har missat?
              Vad är det som den VU-ledamot som styr Kristianstad inte har förstått?
            </seg>
            <seg n="976348e8">
              Runtom i Sverige oroas nu kommunpolitiker över hur man ska klara
              dessa regeringens nya indragningar. Det är möjligt att finansieringsprincipen
              innebär just nämnda summa, men detta vet vi inte därför att Kommun-
              och Landstingsförbunden inte är överens med regeringen enligt
              den skrivelse som de själva har skickat till utskottet.
            </seg>
            <seg n="d2c8da5e">
              Herr talman! Det här är ingen bra politik. Det är i stället riktigt
              dålig politik att så kraftigt förändra förutsättningarna för kommunerna
              mitt under löpande budgetår. Det är riktigt dålig politik att
              tvinga fram panikbesparingar i kommunerna mitt under höstterminen.
            </seg>
            <seg n="3abf808b">
              Avslutningsvis skulle jag vilja fråga Socialdemokraterna och
              deras samarbetspartier: Varför väljer ni denna konfrontation mot
              kommunerna i den här frågan när det är så uppenbart att Kommun-
              och Landstings-Sverige inte är överens med regeringen just om
              den summa som ska dras in under hösten?
            </seg>
          </u>
          <note type="speaker" n="e165d75a">
            Anf. 20 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-6" n="6b3bd80f">
            <seg n="83a70217">
              Herr talman! Risken är uppenbar att det blir en och annan upprepning
              från tidigare replikomgångar här.
            </seg>
            <seg n="c7f62a33">
              Nej, Christer, inte heller jag kan riktigt förstå varför det
              har blivit en sådan otydlighet i detta. Precis som jag sade tidigare
              har detta aviserats i budgetpropositionen. Det har varit ett arbete
              mellan Finansdepartementet och Kommun- och Landstingsförbunden.
              Där har man jobbat igenom den preliminära beräkningen och sedan
              gemensamt arbetat fram den slutliga regleringen.
            </seg>
            <seg n="37b7d758">
              Som jag sade i mitt huvudanförande visar den första prognosen
              som SCB tog fram man gav SCB i uppdrag att göra detta för att
              det skulle bli lite neutralt så att säga; Kommun- och Landstingsförbundens
              tjänstemän har sin syn och Finansdepartementet kanske sin på 1,7
              miljarder i slutreglering per år detta enligt den första körningen.
              Då hade Kommun- och Landstingsförbunden synpunkter på ett antal
              underliggande delar som jag kanske inte behöver gå in på men som
              man ansåg borde tas hänsyn till på ett annat sätt. Gemensamt gav
              man SCB i uppdrag att göra en förnyad körning. Då kom man fram
              till de aktuella 1,3 miljarder kronor per år som nu regleras framöver.
            </seg>
            <seg n="b145235f">
              Detta har helt och hållet varit känt, i alla fall mellan Finansdepartementet
              och Kommun- och Landstingsförbunden. Det har också funnits med
              i budgetpropositionen. På något vis kan jag inte svara på frågan
              utifrån hur Christer ställt den.
            </seg>
          </u>
          <note type="speaker" n="0a168cf0">
            Anf. 21 CHRISTER NYLANDER (fp) replik:
          </note>
          <u who="christer_nylander_615a3b" xml:id="i-b39c43c8a5129349-1" n="b289480e">
            <seg n="a41ea406">
              Herr talman! Det är ändå viktigt att kunna göra det när man i
              en så här viktig fråga väljer konfrontation mot Kommun- och Landstings-Sverige,
              när man ser att kommuner och landsting redan i dag har stora problem
              med ekonomin och när man dessutom ser den skrivelse daterad i
              maj i år som inkom till utskottet. Där skriver Kommun- och Landstingsförbunden
              tillsammans: Vi vill med denna skrivelse fästa utskottets uppmärksamhet
              på att den föreslagna regleringen inte baseras på någon överenskommelse
              med Svenska Kommunförbundet och Landstingsförbundet, vilket är
              brukligt vid tillämpningen av finansieringsprincipen.
            </seg>
            <seg n="c6134e4f">
              Uppenbarligen har Kommun- och Landstingsförbunden inte förstått
              att de, som Hans Hoff säger, är överens med regeringen. På vilka
              punkter har de inte förstått det, och varför väljer regeringen
              tillsammans med majoriteten i utskottet att gå till konfrontation
              i stället för att vänta och se till att man blir överens med Kommunförbundet
              innan man gör de här neddragningarna?
            </seg>
          </u>
          <note type="speaker" n="88941da5">
            Anf. 22 HANS HOFF (s) replik:
          </note>
          <u who="hans_hoff_9dd831" xml:id="i-05411b2db40ee5bb-7" n="6b3bd80f">
            <seg n="23559093">
              Herr talman! Låt mig först och främst återigen säga att finansutskottet
              konstaterar att det i praktiken blir varken mer pengar eller mindre
              pengar till verksamhet eller andra åtgärder i kommuner och landsting
              efter de regleringar som görs.
            </seg>
            <seg n="22f01719">
              Det är det som är finansieringsprincipen att kunna reglera förhållandena
              mellan kommunerna, landstingen och staten så att det är neutralt.
              Det blir varken mer eller mindre pengar.
            </seg>
            <seg n="83486141">
              Det här är inte konfrontation. Det är långt ifrån konfrontation.
              Man har ju samarbetat. Sedan november 2002 har man samarbetat
              kring dessa regleringar. Här är det inte så att regeringen säger:
              Så här ska det vara, och så här ska det genomföras. Man har ju
              gemensamt arbetat fram detta. Man har också under processens gång
              kunnat väga in de synpunkter som Kommun- och Landstingsförbunden
              har haft på beräkningsunderlagen och gjort nya beräkningar, som
              visar på att det blir en halv miljard lägre vid förändring av
              de här regleringarna.
            </seg>
            <seg n="f7e1472d">
              Jag sade i en tidigare replik till Karin, och jag tycker att
              det är viktigt att upprepa det, att Folkpartiet säger att finansieringsprincipen
              skall gälla. Det är för mig oerhört viktigt med tanke på de skrivningar
              som finns i betänkandet att man inte kommer i en situation där
              finansieringsprincipen ifrågasätts. Det är oerhört viktigt för
              kommuner och landsting att den finns.
            </seg>
            <seg n="119449d0">
              När anser Folkpartiet att denna reglering ska göras, om det nu
              inte ska göras i år? Är det nästa år den ska göras, med 4 miljarder
              i så fall? Eller är det ytterligare ackumulerade summor som ska
              tas nästkommande år igen? Hur ser Folkpartiet på detta? Ni anser
              ändå att finansieringsprincipen ska gälla.
            </seg>
          </u>
          <note type="speaker" n="8351e98f">
            Anf. 23 CHRISTER NYLANDER (fp) replik:
          </note>
          <u who="christer_nylander_615a3b" xml:id="i-b39c43c8a5129349-2" n="b289480e">
            <seg n="e05ec5fe">
              Herr talman! Jag tror att det finns en ganska stor och bred överenskommelse
              i denna kammare om att finansieringsprincipen ska gälla. Jag tror
              också att Kommun- och Landstingsförbunden är ganska intresserade
              av att finansieringsprincipen gäller, oavsett om det gäller att
              staten finansierar de åtaganden som man lägger på kommunerna eller
              om det gäller regleringen av pensionen.
            </seg>
            <seg n="35e3ca5f">
              Det bekymmersamma är att man går i konfrontation mot Kommun-Sverige
              och Landstings-Sverige under löpande budgetår. Kommun- och Landstingsförbunden
              säger att oavsett det berättigade i regleringen är de mycket starkt
              kritiska till att det föreslås bli genomförd under löpande budgetår.
              Nu har kommuner och landsting runtom i Sverige lagt sina budgetar
              i år. Ska de kunna finansiera inbetalning till staten måste de
              göra panikbesparingar under höstterminen. Ska det gälla skolan,
              sjukvården, omsorgen, eller vad rekommenderar Hans Hoff? Eller
              så måste man gå med ytterligare kraftiga underskott, och det är
              ganska mycket pengar det gäller. 2,6 miljarder på kommunsektorn
              är till exempel 108 miljoner i region Skåne. Är det så att Hans
              Hoff vill att socialdemokraterna i Region Skåne ska skära ned
              på sjukvården? Ska man under hösten se till att man får ytterligare
              några hundra miljoner i underskott, eller vad är det Hans Hoff
              vill att man ska göra?
            </seg>
            <seg n="e4dbb3bd">
              Problemet är att den här regleringen kommer i konfrontation med
              Kommun- och Landstingsförbunden och med kommuner och landsting
              under innevarande budgetår, när dessa redan har lagt en budget
              för hela året och då på något sätt måste hantera de här stora
              summorna i en redan lagd budget som dessutom redan är väldigt
              kärv.
            </seg>
          </u>
          <note type="speaker" n="12881394">
            Anf. 24 LARS BÄCKSTRÖM (v):
          </note>
          <u who="lars_backstrom_89e811" xml:id="i-d8da998a81d9c133-0" n="ee056cc3">
            <seg n="c329ebd9">
              Herr talman! Det är oppositionens plikt att kritisera. Det är
              majoritetens plikt att försvara men också att gå till motattack
              och kritisera oppositionens alternativ. Men debatten om tilläggsbudget
              är krånglig, för oppositionen har inte en möjlighet att redovisa
              helhetsalternativ. Då är det också svårt att kritisera frånvaron
              av det. Det är både en fördel och en nackdel för oppositionen.
              Den kan kritisera vad som helst, och den behöver inte redovisa
              något eget alternativ. Men vi får ta reglerna som de är.
            </seg>
            <seg n="ffda4976">
              Nu kritiserar oppositionen nästan allting i tilläggsbudgeten.
              Det gör den med oerhört kraftiga ord. Jag tror vi ska sansa oss
              lite grann i kammaren. Man kallar majoritetens politik för ett
              uppkast. Det är en enorm omskrivning. Vi behöver väl inte ha sådant
              språkbruk när vi talar om varandras politik, inte heller att spotta
              i ansiktet. Nej, det är förlöpningar.
            </seg>
            <seg n="88c1f423">
              Låt oss i stället försöka se: Är vi överens om någonting i denna
              kammare? Jag tror att vi är överens om att vi behöver fler arbetade
              timmar, fler i arbete löneinkomster, anställningar eller företagares
              inkomster. Det är det grundläggande och det vi behöver för att
              få ordning på den svenska ekonomin.
            </seg>
            <seg n="a1571e5a">
              Det finns metoder som kan ge fler i arbete men som också ger
              oerhört sneda fördelningseffekter, dock inte värda priset. Det
              är den amerikanska modellen, som vi från majoritetens sida inte
              går med på. Visst kan den ge sysselsättningseffekter, men den
              skapar också sådana klyftor i samhället att vi inte får en uthållig
              tillväxt vare sig ekologiskt eller socialt.
            </seg>
            <seg n="16f64fb5">
              Nu är det sagt, så ni förstår; det är en svår balansgång.
            </seg>
            <seg n="06204e07">
              Jag läste en OECD-rapport i går kväll, visserligen från förra
              året, där det stod att för att få upp sysselsättningen måste man
              radikalt sänka skatterna. Det finns ett undantag: Sverige har
              inte använt den metoden. Nej, just det. Vi väljer en väg, och
              vi har klarat av den. Vi har en mycket god sysselsättning i ett
              internationellt perspektiv, men vi har en katastrofalt hög arbetslöshet
              i förhållande till våra ambitioner. Så är det. Vi har inte klarat
              4-procentsmålet och inte 80-procentsmålet det här året, och det
              är ett nederlag. Men det är värre i omvärlden.
            </seg>
            <seg n="ad5486ce">
              Vi ska inte heller överdriva politikens förmåga. Jag sade en
              gång till en folkpartist i kammaren att vi inte kan tro att vi
              politiker kan styra allting. Då sade denne: Det är trist att höra
              Bäckström, han vill ha planekonomi. Han missförstod mig totalt.
              Jag vill inte ha någon planekonomi. Jag sade att i en marknadsekonomi
              har aldrig politikern total kontroll. Och i en så internationaliserad
              ekonomi som den svenska kan vi absolut inte bestämma stenhårt.
              Sverige är en av de mest internationaliserade ekonomierna i hela
              världen. Då påverkar den internationella konjunkturen även Sverige.
              Så är det. Det är en förutsättning jag utgår ifrån.
            </seg>
            <seg n="3041725a">
              Jag kommer så till sakdebatten och den hårda kritik som riktas
              på några punkter. Vi tricksar med taken, vi har totalt tappat
              kontrollen över den offentliga ekonomin. Det skulle finnas en
              domare som säger: Ni har gjort fel. Det är ett slags överdomare,
              ex praeto , eller vad de nu kallar sig. Men det finns ett slags
              domare i en marknadsekonomi de finansiella marknaderna, ratinginstituten.
              Jag har själv haft nöjet att ställa mig inför skranket. Jag var
              inkallad till någon sorts experter som ville prata med mig på
              ett fint kontor, eleganta lokaler där man förhörde mig. Jag undrade
              hur det skulle gå. Läraren var där och förhörde. Det var inte
              jag som rättade och inte kamraterna eller mamma, utan de internationella
              ratinginstituten. Sedan får jag rapporten. Vi fick höjt betyg,
              till och med efter det att de hade träffat mig.
            </seg>
            <seg n="45d5608b">
              Vi har alltså nästan den högsta ratingen i omvärlden. Vi har
              oerhört låga marknadsräntor. Visst, det är betyget. Men det är
              inte Karin Pilsäter eller Odell eller Moderaterna som är överdomare
              vad gäller om vi tricksar, utan det är faktiskt marknaderna. Där
              har vi fått högsta betyg. Men sedan är det problem med hur vi
              hanterar utgiftstaken ibland. Visst är det så.
            </seg>
            <seg n="b6702b04">
              Lägg märke till en sak. Ni pratar nu om att vi för pengar från
              bolag A till bolag B för att ta vårt ägaransvar. Men en ägare
              gör det ibland. Hade inte General Motors tagit sitt ägaransvar
              för Saab i Trollhättan hade Saab i Trollhättan varit dött nu.
              Jag kritiserar inte General Motors för att de tillför ägartillskott
              till Saab i Trollhättan och säger: Vad dåligt, lägg ned eländet.
              Det är rejäla tag. Nej, man tar ägaransvar om man äger någonting,
              både för regioner, för anställda och för marknaden. Det är att
              visa ägaransvar. Där säger andra: Lägg ned. Det är väl en fin
              metod. Det är de asociala ägarna som agerar så, eller säger sälj
              klabbet, så är du av med det. Det är inget ägaransvar.
            </seg>
            <seg n="b52955b5">
              Om en kommun vill föra pengar från ett bolag till ett annat,
              till exempel ett energibolag eller ett bostadsbolag som har det
              jobbigt, skulle en kommun då säga: Nu har vi fört pengar från
              bolag A till bolag B, nu måste vi dra in på förskolorna? Ingen
              kommun skulle agera så tossigt. Men de borgerliga partierna säger
              uppenbarligen så tossigt att om ni vill föra pengar från bolag
              A till bolag B statligt ska ni dra in på försvaret, Centern, eller
              på vägarna, Folkpartiet, eller på någon förskola eller någonting
              annat. Det ska ni göra för att hålla utgiftstaket.
            </seg>
            <seg n="346db849">
              Det vore väl ursäkta uttrycket tossigt om det skulle vara effekten
              av att hålla utgiftstaken. Ni kan väl ändå inte tycka det på allvar?
              Snälla ni, tycker ni att så bör man göra? För man över pengar
              från bolag A till bolag B behöver man minska på statens transfereringar
              till hushåll? Det kan ni rimligen inte mena. Eller att man skulle
              minska på kriminalvården eller på bilstödet? Vad är det ni vill
              att man ska minska på i så fall? Ska vi aldrig ta något ägaransvar,
              aldrig föra över pengar från ett bolag till ett annat? Nej, aldrig.
              Ni kan inte mena så.
            </seg>
            <seg n="0aa20a17">
              Det andra ni är mot gäller det kommunala. I min hemkommun visste
              man inte om det; det är alldeles sant. Den styrs av socialdemokrater
              och vänsterpartister. Vi har 15 %, och det är ganska bra i en
              kommun som Uddevalla med 50 000 invånare. Vi visste inte om det.
              Det har varit dålig rapportering från Kommunförbundet. Inte ens
              jag visste om det. Jag fick reda på det av regeringen: Det var
              dåligt av Bäckström att inte läsa på. Det stod ju där. Ojdå, sade
              jag, och jag tog på mig att jag var dåligt påläst.
            </seg>
            <seg n="9b3c3bf0">
              Jag reagerade kategoriskt när jag fick reda på det: Det här kan
              vi inte göra innevarande år. Det blir ju katastrof. Sedan började
              jag att fundera: Blir det bättre i Uddevalla om vi gör det nästa
              år? Nej, det blir ännu värre.
            </seg>
            <seg n="8cfc1b58">
              Vi har problem med vår ekonomi i Uddevalla. Ska vi tappa dessa
              pengar nästa år blir det en riktig katastrof. Nu kan vi inte göra
              någonting åt det. Vi lägger inte om vår budget. Vi får ta den
              smällen. Det blir ett sämre bokslut, men nästa år hade vi fått
              dra in på personal. Nu är det så vist att man i tilläggsbudgeten
              skjuter till ett tillfälligt stöd. Det är ingen kompensation,
              men det blir ungefär samma ekonomiska bidrag till Uddevalla. Så
              vi behöver inte avskeda någon nästa år av den här anledningen.
              På det viset är balanskravet upprättat.
            </seg>
            <seg n="e0836eb1">
              Men visst hade det varit bättre om det hade varit en bättre rapportering.
              Det är bättre att vara rik och frisk än fattig och sjuk. Så är
              det alltid. Men nu är det som det är. Och det är många både i
              riksdagen och i Kommunförbundet som har misskött detta med information
              till kommunpolitiker. Fast det andra alternativet blir värre för
              sysselsättningen.
            </seg>
            <seg n="df4a573a">
              Sedan gör några här det oerhörda reptricket att lyfta sig själv
              i håret. De säger: Vi minskar kostnaderna för arbetslösheten,
              och sedan kan vi ge dessa pengar till kommunerna.
            </seg>
            <seg n="a92cdfe4">
              Att man bidrar med 7 miljarder till arbetslöshetskostnaderna
              är en prognos som gjordes innan indragningen från kommunerna.
              Dessa pengar behövdes innan kommunerna avskedade några extra,
              och det är få kommuner som avskedar några extra under innevarande
              år. Det går inte till så. I så fall är det fråga om väldigt brutala
              kommuner, men det finns särskilda lagar och regler för detta.
            </seg>
            <seg n="8f596bf3">
              Effekten kan inte föregå själva händelsen. Det är en grundläggande
              lag i allting, både i politik och i naturvetenskap. Er finansiering
              innebär alltså ett reptrick.
            </seg>
            <seg n="27c00dc6">
              Ni är bekymrade över kommunerna. En i den här församlingen vill
              jag ge en eloge, och det är Mats Odell. Hans parti vill ha mer
              pengar till kommunerna. Det föreslår Kristdemokraterna för nästa
              år. Men ni andra, berätta för kammaren hur mycket mer än regeringen
              och de samverkande partierna ni vill ge till kommunerna! Säg summan!
              Ni föreslår mindre pengar till kommunerna. Ge inte intryck av
              att ni föreslår mera, för ni föreslår mindre! Rätta mig om jag
              har fel!
            </seg>
          </u>
          <note n="28fd66bc">
            Jag yrkar bifall till utskottets förslag i betänkandet och avslag
            på reservationen.
          </note>
          <note type="speaker" n="22beeeba">
            Anf. 25 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-3" n="3761d457">
            <seg n="06a65058">
              Herr talman! Det är verkligen betecknande att lyssna på vänsterpartisten
              Lars Bäckström. Han kallar sig inte kommunist, men han gjorde
              en utpräglat marxistisk analys.
            </seg>
            <seg n="12706be2">
              Det är viktigare med ett ägaransvar gentemot de statliga företagen
              än med psykiskt sjuka barn och människor i kö för cancerbehandling
              kommunsektorns svagaste länkar.
            </seg>
            <seg n="976dfc7f">
              Ni begär 2 645 miljoner kronor till statliga bolag. Samtidigt
              drar ni in 2 600 miljoner från kommunsektorn. Jag är medveten
              om att det finns olika bokföringskolumner för detta. Men det här
              är ändå en sinnebild.
            </seg>
            <seg n="1916e394">
              Lars Bäckström talar sig varm för ägaransvaret för de statliga
              bolagen. Det är tydligen där som ni har ert hjärta. Varför inte
              ha samma extensiva tolkning av budgetlagen när det gäller behoven
              inom kommunsektorn? Nej, det är de statliga bolagen som man ska
              slå vakt om. Det är därför man vill dammsuga upp pengarna. Det
              är därför man vill låna pengar från Riksgälden, för att se till
              att man kan behålla dessa förlustgivande statliga bolag. Men dem
              kan man göra sig av med om man skulle önska; det är fullt möjligt.
              Jag säger inte att det finns en färdig plan för det, men Socialdemokraternas
              och Vänsterpartiets hjärta ligger där, herr talman.
            </seg>
            <seg n="b0d90852">
              Sedan vill jag ställa en fråga till Yvonne Ruwaida. Är hon lika
              angelägen om att satsa 2 645 miljoner kronor på statliga företag
              och dra in 2 600 miljoner från kommunsektorn, trots att vi är
              medvetna om den katastrofala situation som där råder? Det är en
              fråga som hon kan ha med sig när hon ska hålla sitt anförande.
              Jag vet att repliken gäller Lars Bäckström, men ni befinner er
              i samma gäng.
            </seg>
            <seg n="1cbe3785">
              Ni gör en extensiv tolkning av budgetlagen för att få ihop pengar
              till de statliga företagen. Varför gör ni inte samma extensiva
              tolkning för att se till att kommunsektorn inte drabbas av ytterligare
              2 600 miljoner i indragna pengar?
            </seg>
          </u>
          <note type="speaker" n="b63b5466">
            Anf. 26 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-1" n="ee056cc3">
            <seg n="c2b5f68a">
              Herr talman! Det är sällan som jag har blivit utsatt för ett
              så tydligt exempel på manlig härskarteknik med ett sådant osynliggörande.
              Lite knöligt känns det allt.
            </seg>
            <seg n="1e2c8496">
              Mats Odell tycks ha missförstått nästan allt jag sade. Det hördes
              redan i hans inledning. Han sade: Bäckström är kommunist. Men
              jag är vänstersocialist, socialist för solidariteten och vänster
              för friheten.
            </seg>
            <seg n="18ceb1ac">
              Jag säger ju att vi inte tar med det här under utgiftstaket.
              Ni vill det: Det som ska föras från bolag A till bolag B ska in
              under utgiftstaket och rymmas under det. Om man tillämpar Mats
              Odells princip får man mindre pengar till kommunerna, mindre pengar
              till psykiatrin, till bilstöd, till försvaret och till vägar.
              Mats Odells teknik innebär alltså att man måste minska antingen
              de offentliga transfereringarna till hushållen eller den direkta
              offentliga konsumtionen i kommunerna.
            </seg>
            <seg n="2dbcf549">
              Men jag vill värna detta, Mats Odell. Ni måste väl ändå förstå
              vår avsikt någorlunda. Våra två partier är överens om att vi vill
              öka statsbidraget till kommunerna. Låt oss inte ge intryck av
              något annat. Sedan har vi helt olika sätt att finansiera detta,
              och det är det vi bör diskutera. Då är jag djupt kritisk mot Mats
              Odells ofinansierade metoder för att ge dessa stöd. Men det är
              en annan diskussion som vi ska ha i morgon. I dag gäller det tilläggsbudgeten.
            </seg>
            <seg n="7d3dee3b">
              Herr talman! Vi gör också oerhört mycket för jobben på olika
              sätt i tilläggsbudgeten, trots utgiftstaken som är svåra att hålla
              sig inom. Men vi har lovat att respektera dem.
            </seg>
          </u>
          <note type="speaker" n="86411238">
            Anf. 27 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-4" n="3761d457">
            <seg n="f6be7b67">
              Herr talman! Jag sade alltså att jag är medveten om att Lars
              Bäckström inte är kommunist, men han gjorde ändå en marxistisk
              analys. Det är de statliga företagen som är det viktiga. De människor
              som finns i den offentligt finansierade välfärden tycks komma
              i andra hand.
            </seg>
            <seg n="cc5fbf05">
              Det är inte så att vi vill ha de 2,645 miljarderna till statliga
              företag. Vi säger nej till det. Där har vi inte problem med utgiftstaket.
              Men nu tricksar ni fram 2,6 miljarder. Varför då inte säga: Vad
              bra, nu har vi ordnat pengar genom att tricksa med utgiftstaken.
              Låt oss använda dem till de stackars barn som står och väntar
              i köer till barnpsykiatrin, de projekt som psykiatrisamordnaren
              Anders Milton har föreslagit men som nu inte fick några pengar.
            </seg>
            <seg n="7c43a7b5">
              Nej, ni gör ingenting. Ni hänvisar till en byråkratisk finansieringsprincip,
              men ni har möjlighet att göra något. Detta kapitel är så att säga
              öppnat. Ni borde säga: Det råder kris i kommunsektorn. Därför
              får ni extra pengar i tilläggsbudgeten.
            </seg>
            <seg n="2c55ae46">
              Men ni gör precis tvärtom. Ni drar in 2,6 miljarder och gömmer
              er bakom denna byråkratiska princip.
            </seg>
            <seg n="87efa75a">
              Herr talman! När det slutligen gäller finansieringen vill jag
              peka på att om Lars Bäckström slår upp s. 144 i tilläggsbudgeten
              finner han en tabell. Vi i oppositionen kan inte spela på hela
              klaviaturen. Vi har en väldigt kort klaviatur att spela på. Men
              det har vi gjort trots allt. Vi säger: När det nu under innevarande
              budgetår försvinner 2,6 miljarder, vad finns det för andra saker
              att spara in på än att göra sig av med personal? Det är klart
              att de som får sluta behöver a-kassa. Ändå finns det 67 000 miljoner
              kvar på det utgiftsområdet och det anslag som vi här diskuterar.
            </seg>
          </u>
          <note type="speaker" n="29e43282">
            Anf. 28 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-2" n="ee056cc3">
            <seg n="832780e9">
              Herr talman! Idén att undvika att göra indragningarna från kommunerna
              under innevarande år genom att reducera pengarna för att betala
              ut kontanta arbetsmarknadsstöd är ett reptrick. De 7 miljarderna
              bygger på en kalkyl som kommunerna inte kände till, så de hade
              inte kunnat prognostisera den här indragningen. Ni har ju just
              sagt att kommunerna inte kände till det här. Det var ju fullständigt
              obekant för dem.
            </seg>
            <seg n="d03dc6fb">
              Vi har 7 miljarder till, och sedan gör ni reptricket att ni tar
              bort en del av pengarna och säger att det beror på det som kommunerna
              inte kände till. Fundera på vad ni själva säger! Ni säger att
              kommunerna inte kände till detta, men att de på grund av detta
              kommer att avskeda folk, att kostnaderna då kommer att stiga och
              att ni därför har 7 miljarder till det. Men så är icke fallet.
              De 7 miljarderna fanns innan, och kommunerna har inte verkställt
              några permitteringar med anledning av denna indragning enligt
              finansieringsprincipen.
            </seg>
            <seg n="f3d1f044">
              Effekten för sysselsättningen skulle bli värre. Jag erkänner
              att för mig spelar det roll att vi gjorde indragningen under innevarande
              år för att kunna hålla utgiftstaket. Men när jag analyserar läget
              tycker jag att det hade varit värre om vi gjort indragningen nästa
              år. Min hemkommun hade fått det mycket jobbigare om vi hade vältrat
              ut totalt 4 miljarder kronor för kommunsektorn nästa år. Det hade
              inte med sannolikhet lett till neddragningar. Det hade med absolut
              säkerhet lett till neddragningar. Det här är ett mildare och smidigare
              sätt att göra en reglering av finansieringsprincipen. Påstå inget
              annat!
            </seg>
            <seg n="aadcd255">
              Jag står för att jag tycker att det är ett reptrick som ni försöker
              att finansiera det med. Det kommer inte att bli lätt att sätta
              sig ned med Ackerby på Kommunförbundet och gå ingenom det. Han
              har jobbat på Finansdepartementet och är så pass klok att han
              inser att det är ett reptrick som ni håller på med. Det är reptrick,
              bluff och båg ingen riktig finansiering.
            </seg>
            <seg n="9082be5f">
              Odell, nu har jag tänkt efter. Jag tror att Mats Odell kallade
              mig kommunist. Men det var nog bara en felsägning, för jag är
              en vänstersocialist. Och vi vänstersocialister står för solidaritet
              och frihet. Marx har aldrig sagt att det bara ska finnas statliga
              företag. Vi behöver en blandning av företag. Det tycker vi vänstersocialister
              alltid. Men alla ägare ska vara ansvarsfulla.
            </seg>
          </u>
          <note type="speaker" n="dfa7f675">
            Anf. 29 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-2d49c7f1af3b95a8-3" n="f396bd3e">
            <seg n="4c6b42a8">
              Herr talman! Lars Bäckström säger att vi inte ska överskatta
              politikernas förmåga. Det är dock upp till oss politiker att ha
              visionerna och tankarna om hur vi ska lösa olika ekonomiska situationer.
              Överdomarna i det här sammanhanget är givetvis medborgarna.
            </seg>
            <seg n="3d13bac2">
              Bäckström säger att han är vänstersocialist och alltså står för
              solidariteten. Jag återkommer till frågan om de 2,6 miljarderna
              och till fallet Maria i Sala, som är ett typexempel på hur kommunerna
              håller på att bolla funktionshindrade människor emellan sig. Är
              detta ett solidariskt sätt att arbeta i dagens Sverige? Kommunerna
              och landstingen hade ett mångmiljardunderskott redan innan de
              fick de 2,6 miljarderna. Jag tycker att det här är så långt ifrån
              solidaritet man kan komma.
            </seg>
            <seg n="7684058e">
              Vad sedan gäller öppenheten och tricksandet med pengar till företagen
              och så vidare har vi en budgetlag som innebär att vi ska ha en
              bruttoredovisning för att kunna göra prioriteringar mellan olika
              områden. Den bruttoredovisningen och öppenheten kör man ju totalt
              över i det här sammanhanget.
            </seg>
            <seg n="dea1a4e5">
              Avslutningsvis har jag ytterligare en fråga, eftersom Bäckström
              sitter med i den ledande trojkan. ESV har, som sagt, sagt att
              regeringen inte klarar att hålla budgettaket. Vad har Bäckström
              för tankar på ytterligare indragningar under året för att klara
              budgettaket?
            </seg>
          </u>
          <note type="speaker" n="00a097ef">
            Anf. 30 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-3" n="ee056cc3">
            <seg n="a1e277f7">
              Herr talman! En sak har jag lärt mig av ett studiebesök i Bryssel:
              Laga inte saker som inte är sönder.
            </seg>
            <seg n="32262698">
              Vi har ett avtal med regeringen om att vi ska hålla utgiftstaket,
              och så kommer det att bli. Lägg märke till hur hårt vi agerade
              när det gällde SGI:n när ni säger att vi inte vidtar åtgärder.
              Det var ju en stenhård neddragning som vi ska återställa nästa
              år. Men det kommer att bli så att utgiftstaket klaras. Det kommer
              att kräva ibland kreativa åtgärder. Det är korrekt. Även de kreativa
              åtgärderna har haft den effekten att de har visat de finansiella
              marknaderna att vi har respekt för det här. Men jag tror att budgetsystemet
              bör ses över.
            </seg>
            <seg n="d55730f2">
              Jörgen Johansson, tänker efter nu. Om man flyttar pengar från
              företag A till företag B ska de enligt Jörgen Johansson in i statsbudgeten.
              Då skulle alltså någon annan post reduceras. Det är konsekvensen
              av Centerpartiets politik. Menar ni i Centerpartiet verkligen
              på fullt allvar att ni vill ha den effekten? Skulle centerpartistiska
              kommunalpolitiker tillämpa den principen i kommunerna? Tror Jörgen
              Johansson att någon i ansvarig ställning i Centerpartiet i en
              kommun skulle föra över pengar från ett energibolag till ett bostadsbolag
              och sedan minska på pengarna till förskolan? Så stolliga är inga
              centerpartister på kommunplanet, inte ens i Sala. Nu har jag fått
              en lapp här där det står att det där är nio centerpartister. Tillsammans
              med sina borgerliga vänner är de 25 stycken. Det är en borgerlig
              kommun, och det är möjligt att det händer konstiga saker i borgerliga
              kommuner. Men det kan inte jag ta ansvar för och inte heller någon
              riksdagspolitiker i Centern, så ansvaret för det får vi ta upp
              med dem. Men det som borgarna har ställt till med där verkar väldigt
              eländigt. Det håller jag med om. Låt oss slå en signal till dem.
            </seg>
            <seg n="ccbb07b5">
              Vi ska göra mycket. Men vad Centern gör är ett reptrick. Läs
              på s. 123 där ni gör det här reptricket: Centerpartiet avvisar
              den av regeringen föreslagna minskningen av det generella statsanslaget
              till kommuner och landsting. Som en konsekvens av detta bör motsvarande
              reducering ske inom utgiftsområde 13. Trodde ni att vi satsade
              7 miljarder och då hade räknat in en tänkt neddragning i kommunerna?
              Så var det inte.
            </seg>
          </u>
          <note type="speaker" n="8ad0c02d">
            Anf. 31 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-2d49c7f1af3b95a8-4" n="f396bd3e">
            <seg n="03a783ba">
              Herr talman! För att börja med Sala är det ju inte majoriteten
              i Sala som är busen i sammanhanget, utan det är de som är offret.
              Busen i sammanhanget är, för att nämna två kommuner, Helsingforss
              kommun och Köpings kommun, båda med en annan majoritet. Men det
              här är bara ett exempel. Det här förhållandet förekommer i hela
              landet.
            </seg>
            <seg n="2e531808">
              Vad sedan gäller om vi i min hemkommun skulle flytta pengar på
              det här viset skulle det givetvis konkurrera med andra prioriteringar
              inom kommunen. Det är ju en fullmäktigefråga, men här drar man
              bort den från fullmäktige i den särskilda prövningen.
            </seg>
            <seg n="b96d70cf">
              För att återvända till frågan om besparingarna i samband med
              det spräckta budgettaket sade Bäckström i sitt anförande att vi
              måste ha fler arbetade timmar. Det är en helt riktig bedömning.
              Men Vänsterpartiet har ju med sitt friår och liknande en inriktning
              som totalt drar undan mattan för det tänkandet.
            </seg>
          </u>
          <note type="speaker" n="87f047e2">
            Anf. 32 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-4" n="ee056cc3">
            <seg n="5596053c">
              Herr talman! Jag erkänner gärna att friåret inte är en av de
              reformer som jag hårdast har slagits för. Men vi står upp för
              den eftersom vi har ett gemensamt intresse av det. Man ska vara
              ärlig även mot andra partier i den frågan.
            </seg>
            <seg n="2f63c072">
              Exemplet med Sala visar kanske att vi i riksdagen inte ska gå
              in i detalj och diskutera kommunala förvaltningsfrågor, för det
              går inte att vara påläst om allting. Det visar den röriga debatt
              som vi har haft här. Det visar också på risken med att dra in
              sådana oerhört lokala frågor. Men från vårt partis sida erkänner
              vi att det behövs mer pengar till kommunsektorn. Där är vi uppenbarligen
              överens med Kristdemokraterna, och jag tror att vi kommer att
              bli överens med regeringspartiet och med Miljöpartiet. Vi känner
              alla ansvaret i de här fyra partierna och inte bara i ord utan
              även i handling, tydligen.
            </seg>
            <seg n="800b5752">
              Men låt oss gå tillbaka till finansieringsprincipen, Jörgen Johansson.
              Hur skulle ni i Centern vilja organisera det i statsbudgeten när
              man tar pengar från bolag A och ger till bolag B? Då ska de alltså
              in i statsbudgeten och konkurrera under ett för redan tre år sedan
              satt utgiftstak. Om arbetslösheten dramatiskt har stigit och man
              har använt alla reserver till det och vill ta ett ägaransvar,
              hur gör man då?
            </seg>
            <seg n="246df568">
              Jag tycker att det finns en viss poäng med vad Jörgen Johansson
              säger, att man ska ha kontroll på riksdagen. Då borde man nog
              göra en teknisk uppjustering av taket, eftersom det är fullständigt
              saldoneutralt. Kan vi vara överens om det? Kan Jörgen Johansson
              och Centern stödja mig i att man då bör tillämpa tekniska justeringar
              lovar jag att ta upp den diskussionen med mina samarbetsvänner
              i socialdemokratin och i Miljöpartiet. Då kommer jag att säga:
              Men även Centern som brukar vara försiktiga med budgetprinciper
              är med mig.
            </seg>
            <seg n="15a3badf">
              Kan jag inte få det beskedet i dag? Det skulle stärka min diskussionspunkt.
            </seg>
          </u>
          <note type="speaker" n="2a21d533">
            Anf. 33 KARIN PILSÄTER (fp) replik:
          </note>
          <u who="karin_pilsater_84a387" xml:id="i-885cbb20157ec84d-3" n="60dc4b6c">
            <seg n="7c3c247d">
              Herr talman! Det var faktiskt en replik från komediserien om
              Sally som precis for genom mitt huvud: Man kan ju inte lyckas
              jämt. Hur skulle det se ut om alla lyckades jämt? Lars Bäckström
              har just varit en mycket tydlig illustration till det. Han har
              till exempel erkänt att indragningen från kommunerna i år gjordes
              just för att kunna hålla utgiftstaket, och han håller med om det
              här. Men eftersom utgiftstaket ska justeras när man gör regleringar
              enligt finansieringsprincipen har han därmed också erkänt att
              man bryter mot regelverket.
            </seg>
            <seg n="751f7df0">
              Alldeles nyss ville han ha en teknisk justering för saldoneutrala
              frågor. Det är naturligtvis helt felaktigt. Då skulle man ju kunna
              säga att man justerar utgiftstaket om man höjer en skatt. Om man
              tar skatt från medborgarna för att sedan ge tillbaka i bidrag
              skulle det också kunna medföra tekniska justeringar. Men det är
              när det är neutralt för den offentliga sektorn som man ska göra
              tekniska justeringar. Nu har alltså Lars Bäckström själv här på
              ett mycket tydligt sätt erkänt att de fuskar.
            </seg>
            <seg n="e153fb0e">
              Han har också alltid erkänt vad det beror på, nämligen att Vänsterpartiet
              inte står bakom de här principerna i budgetlagen. De stöder inte
              de här grundläggande principerna. Det har också framgått av diskussionen
              här. Då gör man som Vänsterpartiet brukar göra när det är lagar
              som man inte gillar. Man anser att det är helt okej med så kallad
              civil olydnad. Den här gången är det inte Reclaim the streets
              utan det är Reclaim the budgetunderskott. Bäckström kan gärna
              kommentera den här frågan lite.
            </seg>
            <seg n="e24e1d18">
              Lars Bäckström är ju lärare, och jag kan säga att parallellen
              här är inte att det är Standard &amp; Poors som är domare utan parallellen
              är att om eleven fuskar på ett prov och det sedan är kompisen
              som rättar, och läraren inte märker det, så har man lika fullt
              fuskat och inte klarat provet. Då är det så att det nu är några
              andra kompisar som försöker påtala detta och göra folk uppmärksamma
              på fusket.
            </seg>
          </u>
          <note type="speaker" n="22a68896">
            Anf. 34 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-5" n="ee056cc3">
            <seg n="2a3ca4a3">
              Fru talman! Jo, men apropå den här liknelsen som Karin Pilsäter
              använder: Den bästa domaren över om vi har kontroll på den offentliga
              ekonomin är ju den finansiella marknaden. De här systemen byggdes
              ju upp så att Göran Persson skulle slippa möta flinande finansvalpar
              som var hånfulla. Nu är de inte hånfulla. Han får till och med
              ringa i klockan. Det är väl examen nog för att vi ska kunna säga
              att vi har kontroll på den offentliga ekonomin.
            </seg>
            <seg n="1d02237e">
              Vi behöver budgetsystem. Det behöver vi, ja. Men man behöver
              inte ha så rigida system att man blir principens fånge. Principen
              ska hjälpa en, inte stjälpa en. Det finns bedömningsfrågor, och
              då får riksdagen ta ställning. Det måste vara riksdagen som är
              domare i fråga om vad som följer av och ligger inom ramverket.
              Så måste det vara. Ingen annan kan ju vara det. Sedan får vi en
              debatt. Då får man ha respekt för olika bedömningar. Jag tycker
              i så fall att Folkpartiet i några delar fuskar med utgiftstaket,
              men jag använder inte riktigt det ordet. Ni gör en bedömning,
              vi gör en annan. Men det kan vi ta en lång debatt om längre fram.
              Vi har korta tider nu.
            </seg>
            <seg n="a1b566b8">
              Det grundläggande här är att den åtgärd vi nu vidtar följer finansieringsprincipen.
              Det är faktiskt bättre för kommunerna att vi gör det i år än nästa
              år. Det ger oss en marginal till utgiftstaket; det är sant. Det
              är bra, för annars hade vi inte haft möjlighet att göra de här
              satsningarna på de arbetslösa. Jag tycker att det är ganska bra
              att vi kunde göra det nu. Det var bättre för kommunerna. Så jag
              förstår inte den poängen.
            </seg>
            <seg n="b02189cb">
              Nu hoppas jag att jag har svarat på frågorna. Men det andra som
              Karin Pilsäter tog upp, att vi tidigare har gjort en justering,
              förstod jag inte. Den tidigare justeringen gjorde vi på grund
              av utjämningssystemet, som fick en större omsättning. Då höjde
              vi nivån. Då säger Karin Pilsäter att vi nu borde sänka den. Jag
              förstår inte genuint vad Karin Pilsäter säger. Det här med finansieringsprincipen
              och pensionerna har ingenting att göra med det kommunala utjämningssystemet.
            </seg>
          </u>
          <note type="speaker" n="d5664bf6">
            Anf. 35 KARIN PILSÄTER (fp) replik:
          </note>
          <u who="karin_pilsater_84a387" xml:id="i-885cbb20157ec84d-4" n="60dc4b6c">
            <seg n="88796250">
              Fru talman! Det här var ju ett kvalificerat försök att förvirra
              publiken, och det kanske lyckades i några fall. Men det lyckades
              inte när det gäller mig. Vi har hört det här ett otal gånger några
              gånger till så kan jag Hans Hoffs replik utantill. Vi kan se om
              det lyckas med den här papegojträningen. Det har gjorts en preliminär
              justering av just den här frågan vid tidigare tillfälle, och om
              Lars Bäckström slår upp den budgetpropositionen kan han också
              se att i den slutgiltiga tekniska justeringen av utgiftstaket
              är de posterna inräknande. Det är mycket lätt att slå upp och
              kontrollera. Om man hade haft den logiken att man följde sina
              egna beteenden hade man gjort detta nu. Det är helt glasklart.
              Om man inte tror mig kan man till exempel fråga Ekonomistyrningsverket.
            </seg>
            <seg n="4faae1bd">
              Det refererades här till bland annat Statistiska centralbyrån,
              som också skulle vara neutral. Generaldirektören där, den förre
              socialdemokratiske statssekreteraren, har ju utrett budgetlagen
              och förtecknat långa listor på fusk som regeringen gör sig skyldig
              till och utifrån det kommit med förslag på hur man bör strama
              upp lagstiftningen.
            </seg>
            <seg n="676a4fa6">
              Det är ju, Lars Bäckström, i grunden egentligen en orimlig ordning
              att det är riksdagsmajoriteten som gör bedömningen av om olika
              åtgärder ligger inom ramen för en lagstiftning eller inte. Det
              här visar ju på det. Så har vi det inte på något annat område,
              utan om en majoritet vill göra på ett sätt som strider mot en
              lag så ändrar man lagen. Man påstår inte att man följer lagen.
              Ni ändrar ju till exempel lagen nu för att kunna göra en indragning
              av statsbidragen mitt i året. Det kunde ni inte göra enligt gällande
              lagstiftning, utan då ändrar ni lagen.
            </seg>
            <seg n="722a04eb">
              Det är väl rimligt att göra det på andra punkter också, att inte
              göra väldigt extensiva tolkningar. Det är förbjudet att gå mot
              röd gubbe. Folk gör det ändå. Det finns inga sanktioner. Men det
              betyder inte att vi står här och säger att det är helt okej att
              bryta mot den regeln, att det liksom inte är ett fel. Det är ett
              fel även om det inte finns några sanktioner. Gör man det begår
              man ett fel.
            </seg>
          </u>
          <note type="speaker" n="f6147327">
            Anf. 36 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d8da998a81d9c133-6" n="ee056cc3">
            <seg n="8e41cbb5">
              Fru talman! Nu sade ju Karin Pilsäter: Ni ändrar lagen. Ja, vi
              bryter inte mot lagen. När det behöver ändras en lag gör vi det.
            </seg>
            <seg n="d375b026">
              Detta med tillämpningen av utgiftstaken är bedömningsfrågor.
              Det kan man debattera både i Folkpartiets fall och när det gäller
              oss i den här trepartialliansen. Jag kan ge ett exempel på hur
              det har ändrats och hur vi har gjort olika bedömningar. En gång
              var det så att regeringen samverkade med Centerpartiet. Då sänkte
              regeringen och Centerpartiet fastighetsskatten. Och då sänkte
              man i motsvarande grad utgiftstaket så att man skulle ha kontroll.
              Så tillämpades det den gången. Skulle man tillämpa den principen
              nu för tiden med de borgliga partiernas skattesänkningar blir
              det väldigt drakoniska neddragningar i utgiftstaken. Det visar
              lite grann. Det är ett väldigt tydligt exempel på att det inte
              är någon oerhört fast vetenskap.
            </seg>
            <seg n="8567545f">
              Den fasta vetenskap som vi har här är folkviljan, som har fått
              bestämma i riksdagen. Det andra alternativet, Karin Pilsäter,
              att det inte skulle vara riksdagen som avgör hur budgetlagen och
              utgiftstaket ska tillämpas, är ju förfärande. Det ska alltså vara
              någon förvaltningsdomstol? Kanske Nils Lundgren skulle avgöra
              det? Eller Wohlin? Nej, vill sådana experter avgöra får de ställa
              upp i val. Vi ska inte ha professorer och sådana självutnämnda
              experter som avgör detta. Då får de ställa upp i val som alla
              andra och de får ju ett visst stöd. Annars ska det vara de folkvalda
              som avgör det.
            </seg>
            <seg n="8be4512f">
              Folkpartiet går till anfall mot oss. Vi skulle inte ta ansvar
              för kommunernas ekonomi. Nu har inte Karin Pilsäter någon replik
              kvar, men det går ju att efteranmäla sig. Det går för alla talare.
              Det går även för andra talare som inte har någon repliktid att
              efteranmäla sig och ge svar på frågor om man vill. I morgon tror
              jag att Karin Pilsäter är med. Redovisa då hur mycket Folkpartiet
              vill ge mer till kommunerna! Tänk efter när ni skriver anförande
              i kväll och redovisa för kammaren i morgon hur mycket mer kommunerna
              får i Folkpartiets Sverige än av de här tre partierna. Jag ska
              anteckna siffran. Jag ska vänta. Jag ska göra en liten tom ruta
              som jag ska fylla i. Hur mycket mer vill ni ge till kommunerna?
              Jag väntar med spänning på morgondagen.
            </seg>
          </u>
          <note type="speaker" n="33ee6fcd">
            Anf. 37 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-f880ddc043afd362-0" n="48fc05c6">
            <seg n="51a7f15a">
              Fru talman! Alla som lyssnar! Vi har en debatt om tilläggsbudgeten
              för 2004. I och med att det är en tilläggsbudget som tar upp vissa
              specifika förändringar samtidigt som hela den ekonomiska politiken
              debatteras kan det bli en lite förvirrande diskussion.
            </seg>
            <seg n="679edd3c">
              Jag vill ändå bemöta lite av den kritik som har kommit från oppositionen.
              Jag kan väl säga att varenda gång vi har den här typen av debatter
              blir det samma eländesbeskrivning från de borgerliga partierna
              om hur svensk ekonomi ser ut. Jag tycker att man i många fall
              faktiskt överdriver ganska mycket. Sedan kan jag förstå att man
              delvis vill ha en annan politik och att man är kritisk till vissa
              saker. Men det blir verkligen eländesbeskrivningar som saknar
              något slags förankring i verkligheten.
            </seg>
            <seg n="bc766d2b">
              Vi har just haft en lågkonjunktur och håller på att komma upp
              ur den. Vi har flera utmaningar framför oss. I den här tilläggsbudgeten
              för det är ju en tilläggsbudget har vi vidtagit en del åtgärder
              för att satsa på framtiden. En del åtgärder har varit beslutade
              sedan tidigare. Det handlar till exempel om den stora infrastruktursatsningen.
              Vi har ju en historiskt stor satsning på järnväg, där man nu får
              bemyndiganden att tidigarelägga både järnvägssatsningar och vägsatsningar
              som är viktiga för framtiden. Det är något som kommer att ge sysselsättning
              på ett positivt sätt i Sverige men som också skapar en grogrund
              för ett Sverige som kan hålla ihop och ha ett bra företagande
              i framtiden.
            </seg>
            <seg n="f99778f1">
              Vi ger också bemyndiganden om till exempel satsningar på biologisk
              mångfald, vilket vi tycker är viktigt för den framtida miljön.
              Sedan gör vi dessutom en del satsningar inom byggsektorn. Det
              är det här ROT-avdraget, som ska omfatta 2,4 miljarder. Det är
              också en satsning på miljöomställning inom offentlig sektor. Olika
              typer av miljöinvesteringar i offentliga lokaler ska få bidrag.
              Man ska också kunna få bidrag för att bygga om eller bygga till
              utrymmen för källsortering. Det är både en satsning för att minska
              arbetslösheten inom byggsektorn och en satsning på åtgärder som
              behövs för att minska energiförbrukningen i offentliga lokaler
              och för att öka möjligheten att ha en bra källsortering i hela
              landet. De beslut vi nu kommer att fatta är väldigt viktiga. De
              omfattar 2,4 miljarder kronor.
            </seg>
            <seg n="c23e087c">
              När man kommer ur en lågkonjunktur har man en högre arbetslöshet.
              Det tar ett tag innan sysselsättningen får fart. Det vi också
              gör är en satsning på att människor inom offentlig sektor, inom
              kommuner och landsting, ska kunna vidareutbilda sig. De ska kunna
              jobba deltid och utbilda sig deltid. Det är också en väldigt viktig
              satsning som vi ser det.
            </seg>
            <seg n="07e17d58">
              Det vi har diskuterat här i dag handlar också om kommunernas
              ekonomi och den slutreglering man har gjort mellan staten och
              kommuner och landsting. Vi tycker att kommunernas och landstingens
              ekonomi är problematisk. Vi vet att beslutet om slutreglering
              är ett svårt beslut för kommunerna.
            </seg>
            <seg n="145422b2">
              Vi står bakom finansieringsprincipen. Det är också därför vi
              fullföljer detta. Men vi vet att inte alla kommun- och landstingspolitiker
              har varit medvetna om slutregleringen. Det skapar också problem.
              Man har inte varit medveten om det. Där har det brustit i kommunikationerna,
              vilket är olyckligt.
            </seg>
            <seg n="8dd8cc8c">
              Vi fattar också beslut som handlar om att ge offentlig sektor
              mer resurser framöver. Det är både en utökning av sysselsättningsstödet
              och också att man ger besked om att kommuner och landsting kommer
              att få ett ökat statsbidrag framöver. Det handlar om 3 miljarder
              2005 och 5 miljarder 2006.
            </seg>
            <seg n="49dc9708">
              Vi skulle vilja ge mer. Där kan jag hålla med Lars Bäckström.
              Vi kommer att jobba för att kommuner och landsting får mer pengar
              framöver. Vi tycker att det är viktigt. Jag vill påpeka att satsningen
              på vidareutbildning av människor som jobbar i offentlig sektor
              också är ett stöd till kommuner och landsting. När man har människor
              som arbetar deltid och utbildar sig deltid kan man spara pengar.
            </seg>
            <seg n="91555ab5">
              Vi är väldigt glada över att Försvarsmaktens bemyndigande för
              att köpa ny materiel minskar med 4 miljarder. Vi tycker att det
              är fel om försvaret utan politisk styrning kan föregripa ett nytt
              försvarsbeslut genom att låsa upp kommande anslag med att köpa
              upp materiel. Vi tycker att det är bra att man har gett den möjligheten
              till en ökad handlingsfrihet.
            </seg>
            <seg n="5679fc5c">
              Den är inte så stor som vi skulle vilja. Vi hade velat gå längre
              med det. Men vi tycker ändå att det var ett bra steg. Det ger
              oss en större politisk frihet att fatta ett försvarsbeslut som
              inte är upplåst av de materielanskaffningsbeslut som man skulle
              fatta.
            </seg>
            <seg n="abea1cd8">
              Jag vill ta upp frågan om hisstödet, som några har hånat här
              i dag. Hisstödet är ett väldigt viktigt beslut. Det finns i dag
              väldigt många hushåll som är hisslösa. Det är en fråga för dem
              som är mest utsatta. Det gäller äldre människor och människor
              med olika funktionshinder som inte kan komma fram.
            </seg>
            <seg n="e05cb82d">
              Hisstödet är ett sätt att stödja byggsektorn och minska arbetslösheten
              där. Men det gör också, och det är det viktigaste, att människor
              kan ta sig till olika bostäder. De kan besöka vänner och släktingar
              eller själva bo i dessa bostäder. Det är en insats för dem som
              är utsatta.
            </seg>
            <seg n="ad529e3c">
              Vi aviserar också friåret. Jag vill ändå nämna det här. Det är
              några som har gått in på den frågan. Nästa år, den 1 januari 2005,
              kommer vi att införa friår i hela landet, vilket vi är väldigt
              glada över. Det innebär att människor får möjlighet till vila.
            </seg>
            <seg n="ec0b12e5">
              Det kan vara att man till exempel behöver umgås med en gammal
              mor som kanske håller på att dö eller är sjuk eller att man behöver
              umgås med sina tonårsbarn. Det kan handla om att man satsar på
              vidareutbildning eller på eget företagande eller att man helt
              enkelt är utbränd och behöver vila upp sig.
            </seg>
            <seg n="3f36591a">
              Man kan ta ett friår om man har en vikarie för sitt jobb. Den
              vikarien får då en möjlighet att gå vidare. De utvärderingar som
              har gjorts av det friår vi har haft i olika kommuner visar att
              väldigt många av dem som får vikariat får vidare anställning hos
              dem de har vikarierat hos, vilket är väldigt positivt.
            </seg>
            <seg n="007e7183">
              Det har också visat sig att vi i dag inom offentlig sektor har
              väldigt många timvikarier. Det är en hel del timvikarier som har
              fått möjligheten till ett långtidsvikariat. De är väldigt glada
              över det. De har kunnat få en arbetsmiljö som är lugn och stressfri.
              De har kunnat visa arbetsgivaren vad de egentligen går för.
            </seg>
            <seg n="92a8bc7a">
              Det är flera timvikarier som har sagt till mig: När jag var timvikarie
              kunde jag aldrig visa vad jag gick för. Jag var alltid stressad
              och mådde dåligt i den situationen. När jag fick tio månader på
              samma arbetsplats, med samma chef, med arbetskolleger och lugn
              och ro kunde jag visa att jag var duktig.
            </seg>
            <seg n="800731fe">
              Vi har ambitionen att minska antalet timvikarier. Att vara timvikarie
              är inte någonting positivt för den enskilde. Där har friåret kunnat
              spela en väldigt stor roll, vilket vi är positiva till. Vi tror
              att man i framtiden skulle behöva ha ett par friår i livet i vår
              framtidsvision. Samtidigt skulle vi också vilja ha en arbetstidsförkortning.
              Jag är säker på att ni i era repliker kommer att återkomma till
              friåret, så jag sparar mitt krut i den frågan.
            </seg>
            <seg n="b1cba97b">
              Vi stöder tillväxtbudgeten och yrkar bifall till den och avslag
              på reservationerna.
            </seg>
          </u>
          <note type="speaker" n="7e52c66f">
            Anf. 38 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-5" n="3761d457">
            <seg n="a8568e84">
              Fru talman! Det är glädjande att Yvonne Ruwaida tycker att kommunsektorn
              hade behövt mer resurser och att hon inte bara förfäktar en byråkratisk
              finansieringsprincip. Det är faktiskt möjligt för regeringen och
              samarbetspartierna att utöver denna finansieringsprincip fatta
              beslut om detta. Föresvävade det aldrig Miljöpartiet att det krisläge
              som nu var motiverade ett tillskott i stället för att dra in pengar?
            </seg>
            <seg n="840a1ca2">
              Jag har en mycket specifik fråga till Yvonne Ruwaida på det temat.
              Det handlar om, som jag tycker, en av de största skandalerna med
              denna tilläggsbudget. Psykiatrin var utlovad att få resurser.
              Psykiatrisamordnaren har själv skrivit debattartiklar där han
              tar upp den stora besvikelse som finns.
            </seg>
            <seg n="42265f8c">
              Det har släppts ut rykten om att regeringen hade skrivit in pengar
              till detta men att samarbetspartierna krävde att de skulle tas
              bort. Nu har Yvonne Ruwaida en möjlighet att dementera det ryktet.
              Stämmer det att det fanns pengar avsatta men att de togs bort?
              Det har varit flera uppgifter i medierna om detta.
            </seg>
          </u>
          <note type="speaker" n="78ebfb12">
            Anf. 39 YVONNE RUWAIDA (mp) replik:
          </note>
          <u who="yvonne_ruwaida_3a17e1" xml:id="i-f880ddc043afd362-1" n="48fc05c6">
            <seg n="2de23f91">
              Fru talman! Vi har diskussioner om hur vi ska stärka psykiatrin.
              Där är alla tre samarbetspartier eniga. Sedan har vi olika syn
              på hur detta ska kunna ske. Ska det vara öronmärkning? Hur ska
              en sådan öronmärkning se ut? Eller ska man ge kommuner och landsting
              mer resurser?
            </seg>
            <seg n="a1b74931">
              Den diskussionen förs just nu. Jag vet att vi har ett möte på
              departementen som pågår parallellt med den här debatten som handlar
              om den frågan. Det är vad diskussionen handlar om. Hur ska pengarna
              komma ut?
            </seg>
            <seg n="bd84508c">
              Jag kan fråga Mats Odell om han tycker att man ska ha en öronmärkning
              av pengar till psykiatrin och hur denna öronmärkning ska se ut.
              Är det verkligen så att det finns ett sätt som skulle vara rättvist?
            </seg>
            <seg n="d620bade">
              Ni kritiserar, med rätta tycker jag, öronmärkningen på flera
              olika områden i andra fall. Det gäller till exempel öronmärkningen
              till fler lärare i skolan. Ni har kritiserat den eftersom utformningen
              slår väldigt olika i olika kommuner.
            </seg>
          </u>
          <note type="speaker" n="824f56f3">
            Anf. 40 MATS ODELL (kd) replik:
          </note>
          <u who="mats_odell_751011" xml:id="i-65f6ecafb0786b6c-6" n="3761d457">
            <seg n="899d8c6b">
              Fru talman! Jag är glad för Yvonne Ruwaidas väldigt ärliga och
              öppna svar. Vi har diskuterat detta mycket ingående med vårt kommun-
              och landstingsfolk. Vi har kommit fram till en mellanlösning där
              vi säger att pengarna ska gå till psykiatrin.
            </seg>
            <seg n="a4cc1585">
              Vi har i vår motion med anledning av tilläggsbudgeten anslagit
              500 miljoner kronor till detta. Vi säger att pengarna ska gå till
              psykiatrin. Men vi går inte in som när det gäller skolpengarna
              och säger att det bara ska gå till lärare.
            </seg>
            <seg n="f679bca2">
              Man säger att psykiatrisektorn ska få detta. Pengarna ges till
              kommuner och landsting. Men sedan måste de själva få stor frihet
              att utforma hur de ska användas. I den stora gemensamma kris som
              finns inom vårdsektorn i dag har psykiatrin kommit i kläm.
            </seg>
            <seg n="c8b27adf">
              Om vi vill göra ett riktat tillskott ska det ske till denna sektor.
              Det måste vi se till härifrån. Detaljstyrningen är däremot helt
              av ondo. Jag tror att det går att få med sig kommun- och landstingspolitiker
              på att pengarna avsätts dit men att de själva får avgöra detaljutformningen.
            </seg>
          </u>
          <note type="speaker" n="d97e358f">
            Anf. 41 YVONNE RUWAIDA (mp) replik:
          </note>
          <u who="yvonne_ruwaida_3a17e1" xml:id="i-f880ddc043afd362-2" n="48fc05c6">
            <seg n="708e0ba7">
              Fru talman! Vi tycker också att det är väldigt dåligt med detaljstyrning
              och att den kan slå väldigt fel. Vi samarbetspartier, s, v och
              mp, för en diskussion med Kommunförbundet och Landstingsförbundet
              om hur man ska kunna stärka psykiatrin och hur pengar ska lämnas.
              Den diskussionen pågår. Mats Odell kan vara lugn för att psykiatrin
              kommer att få pengar.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="6d26dde6">
            6 § Årsredovisning för staten 2003
          </note>
          <note type="speaker" n="3088c694">
            Anf. 42 CARIN LUNDBERG (s):
          </note>
          <u who="carin_lundberg_b998a6" xml:id="i-1c5d18aa63468cc3-1" n="dd340995" next="i-0a7205b701466af2-1"/>
          <note n="5dc9adb5">
            Fru talman! I det här betänkandet behandlar finansutskottet regeringens
            skrivelse Årsredovisning för staten och Riksrevisionens styrelses
            redogörelse angående denna.
          </note>
          <u who="carin_lundberg_b998a6" xml:id="i-0a7205b701466af2-1" n="dd340995" prev="i-1c5d18aa63468cc3-1">
            <seg n="87b86aa8">
              Utskottet lämnar vissa synpunkter på innehållet i årsredovisningen.
              Bland annat noterar utskottet att antalet revisionsberättelser
              med invändning fortsätter att öka och att en stor andel av invändningarna
              rör anslagsöverskridanden, felaktig redovisning mot anslag och
              inkomsttitlar samt överskridande av bemyndiganderamar.
            </seg>
            <seg n="95908755">
              Utskottet ser allvarligt på den negativa utvecklingen och förutsätter
              att regeringen noga följer utvecklingen och vid behov vidtar åtgärder
              för att bryta denna trend.
            </seg>
            <seg n="8cca42a9">
              Beträffande garantiverksamheten efterlyser utskottet en redovisning
              av vilka anslag som under räkenskapsåret omfattat garantiverksamhet,
              så kallade subventionsmedel.
            </seg>
            <seg n="eac5b96b">
              När det gäller yrkanden om redovisning av utgiftsbegränsande
              åtgärder och redovisning av extraordinära händelser förutsätter
              utskottet att regeringen kan lämna de önskade redovisningarna
              utan att riksdagen behöver ge regeringen detta till känna.
            </seg>
            <seg n="d36d5f96">
              När det gäller yrkandet om en redovisning av statsbudgeten i
              kostnads- och intäktstermer ser utskottet ingen anledning att
              föregripa det utvecklingsarbete som härvidlag pågår i Regeringskansliet
              och avstyrker därmed yrkandet.
            </seg>
            <seg n="864f82bf">
              Utskottet avstyrker också yrkandet om redovisning av åtaganden
              och framtida finansieringsmöjligheter mot bakgrund av att liknande
              analyser i stor utsträckning redan görs.
            </seg>
            <seg n="c38fc816">
              Slutligen avstyrker utskottet yrkandet om att redovisa skillnaderna
              mellan resultaträkningen och statens finansiella sparande på grund
              av de stora svårigheter som är förknippade med att få fram en
              sådan redovisning och att inget omedelbart behov av denna redovisning
              föreligger.
            </seg>
          </u>
          <note n="51942531">
            Utskottet föreslår att årsredovisningen och Riksrevisionens styrelses
            redogörelse angående denna läggs till handlingarna.
          </note>
          <note n="6d77eb15">
            Fem motionsyrkanden behandlas också i betänkandet.
          </note>
          <note n="130a9d37">
            I betänkandet behandlar finansutskottet även Riksrevisionens
            styrelses redogörelse angående den statliga garantimodellen. Utskottet
            föreslår att redogörelsen läggs till handlingarna.
          </note>
          <note n="434b65d5">
            Till betänkandet har fogats en reservation och två särskilda
            yttranden.
          </note>
          <note type="speaker" n="3f5f8fe0">
            Anf. 43 TOMAS HÖGSTRÖM (m):
          </note>
          <u who="tomas_hogstrom_cefc40" xml:id="i-a940cad03a0ea883-0" n="5d6124f7">
            <seg n="bd6c8cd8">
              Fru talman! Vid behandlingen av betänkandet har det visat sig
              att det är lite si och så med hur myndigheterna sköter sig. Antalet
              revisionsberättelser med invändningar ökar. Det handlar om anslagsöverskridanden,
              felaktiga redovisningar och överskridanden av bemyndiganderamar.
              Det här är naturligtvis inte acceptabelt, vilket utskottet också
              konstaterar som Carin Lundberg har redovisat.
            </seg>
            <seg n="263fc1bf">
              Fastställda ramar, regler och anvisningar ska följas, och det
              kan inte nog betonas. Det finns också en samsyn i utskottet om
              att statens redovisning ska vara tydlig och informativ. Vi är
              till exempel överens om att resultatet ska redovisas justerat
              för större engångseffekter. Vi förutsätter att regeringen återupptar
              redovisning av utgiftsbegränsande åtgärder i årsredovisningen.
              Utskottet uttalar också att arbetet att utveckla redovisningen
              ytterligare ankommer på regeringen.
            </seg>
            <seg n="53136c19">
              Men i en del är vi inte överens, och där föreligger en reservation
              då utskottsmajoriteten har avstyrkt förslaget att skillnaden mellan
              resultaträkningen och statens finansiella sparande ska redovisas.
              Motivet är att det är svårt. Motivet är också att man anser att
              omedelbara behov för en sådan redovisning saknas.
            </seg>
            <seg n="d0d2153b">
              Fru talman! Det faktum att en åtgärd är svår borde inte förta
              betydelsen av att redovisningen arbetas fram. Med anledning av
              det yrkar jag bifall till reservationen.
            </seg>
          </u>
          <note type="speaker" n="9db4c099">
            Anf. 44 KARIN PILSÄTER (fp):
          </note>
          <u who="karin_pilsater_84a387" xml:id="i-885cbb20157ec84d-5" n="60dc4b6c">
            <seg n="bababb30">
              Fru talman! Statens årsredovisning är ett dokument som varje
              år får för lite uppmärksamhet i utskottsarbetet och i riksdagens
              arbete. Det är med detta som med så många andra saker att man
              fokuserar mycket mer, och kanske oproportionerligt mycket, på
              att lägga fram nya förslag och alldeles för lite på att utvärdera
              vad som hände med de beslut man redan har fattat.
            </seg>
            <seg n="3bc03e07">
              Det finns några punkter i årsredovisningen där vi har framfört
              synpunkter på att den jämförelsen inte är så lätt att göra som
              den skulle kunna vara och som den borde vara. En redovisning av
              åtaganden, framtida kostnader och skulduppbyggnad borde till exempel
              redovisas i årsredovisningen. Det borde redovisas vilka utgiftsbegränsande
              åtgärder som har vidtagits för att man ska kunna jämföra budgeten
              med utfallet på ett tydligare sätt. Man borde främst redovisa
              statsbudgeten i kostnadstermer, åtminstone i utgiftstermer, och
              inte bara i betalningstermer. Om man tar detta på vanligt bokföringsspråk
              är det ju så att i statsbudgeten redovisar man cash flow och inte
              utgifter eller kostnader. Samma sak gäller redovisning av extraordinära
              händelser.
            </seg>
            <seg n="6110de38">
              På de här punkterna har utskottet i god sämja skrivit att man
              förutsätter att detta kommer att ske under kommande år. Man förutsätter
              att arbetet med en förändring av redovisningen fortsätter. Det
              skulle ju vara bra om det blev så. Tyvärr har vi ju alltför många
              gånger varit med om att ett enigt utskott har framfört ganska
              kraftfulla synpunkter i den här typen av frågeställningar och
              förutsatt att regeringen kommer att följa det, men sedan har regeringen
              inte levt upp till det. Vid det här laget är det ganska många
              år sedan som både regeringen och riksdagen sade att man skulle
              gå över till en mer kostnadsmässig redovisning, och det är ju
              uppskjutet. Jag tycker inte att det känns helt klarlagt att det
              faktiskt kommer att ske.
            </seg>
            <seg n="853fe1b4">
              Vad finns det då för anledning att misstro regeringen på den
              här punkten? Ja, det hänger ihop med den diskussion som vi nyss
              hade. Om man går över till en mer kostnadsmässig redovisning kan
              man inte det ena året klara utgiftstaket i någon sorts teknisk
              bemärkelse genom att strunta i att betala sina räkningar. Då kommer
              inte det att spela någon roll, och den smitvägen kommer att försvinna
              helt och hållet. Det gör att man kanske vill sätta en liten randanmärkning
              av misstänksamhet mot regeringen på den här punkten.
            </seg>
            <seg n="04b95ced">
              Vi har ändå valt att markera den enighet som finns i utskottet.
              Vi hoppas och tror att det betyder att regeringen kommer att vara
              mer benägen att följa utskottets vilja.
            </seg>
            <seg n="b595b9a1">
              Fru talman! Av den här årsredovisningen framgår bland annat att
              ett otal myndigheter inte alltid följer de regelverk som man ska
              följa. Även där är kritiken enig. Eftersom de inte är närvarande
              här och debatten normalt sett främst brukar föras kring de frågor
              som vi själva är oense om, betyder väl det att de här frågorna
              riskerar att få för lite uppmärksamhet. Jag hoppas att vi till
              nästa år kan få en sådan behandling av årsredovisningen för staten
              i tid att vi i utskottet, både i utskottsarbetet och i kammaren,
              kommer att ha möjlighet att lägga lite mer tid och kraft på denna
              utvärdering.
            </seg>
            <seg n="f3becc66">
              Jag står givetvis bakom alla ståndpunkter som framförs i vår
              motion och yrkar bifall till reservationen.
            </seg>
          </u>
          <note type="speaker" n="bc6d418b">
            Anf. 45 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-2d49c7f1af3b95a8-5" n="f396bd3e">
            <seg n="e4386cb4">
              Fru talman! När krubban är tom bits hästarna. Det är en mycket
              tydlig liknelse som man kan göra i samband med den här redovisningen.
              Resultaträkningen för 2003 visar ett underskott på 13 miljarder
              kronor. Det är en försämring med 40 miljarder i förhållande till
              2002. Balansräkningen för nettoförmögenheten visar upp en försämring
              med 22 miljarder. Statsskulden uppgick vid utgången av 2003 till
              1 186 miljarder kronor, en ökning med 23 miljarder i förhållande
              till tidigare år.
            </seg>
            <seg n="f287e57d">
              Så här kan det givetvis inte fortsätta hur länge som helst. En
              årsredovisning är ett viktigt instrument för kommande års verksamheter.
              Det är alltså ett underlag för att rätta till felaktigheter. Hur
              ser det då ut i dag? Ja, statsskuldens saldo 2003 var 46,3 miljarder
              kronor, alltså ett 32 miljarder större underskott än vad som budgeterats.
              Beräkningen för innevarande år uppgår till drygt 65 miljarder
              kronor, och det innebär, som vi tidigare diskuterat, att budgettaket
              spräcks.
            </seg>
            <seg n="ca265c87">
              Har man då tagit till sig de signaler som en årsredovisning ger?
              Jag tycker att det klart kan svaras att man knappast har gjort
              det. En positiv bedömning av situationen kan kanske vara att svårigheterna
              att jämföra resultaten för de olika åren bidrar till den prekära
              ekonomiska situationen. Det borde vara naturligt att plus och
              minus balanserar och att man inte ska låna till drift.
            </seg>
            <seg n="e2d0ebd0">
              Kommuner och landsting åläggs krav på balans i sina räkenskaper,
              och från Centerpartiet ser vi det som ett renlighetskrav att samma
              anspråk ska ställas på staten själv eller på den regering som
              för tillfället är statens förvaltare. Politiken måste därför läggas
              om så att statens finansiella sparande kommer i balans över en
              konjunkturcykel. För att det ska kunna göras krävs ett förtydligande
              i redovisningssystemet.
            </seg>
            <seg n="b79de4f0">
              Majoriteten i finansutskottet delar uppfattningen att det föreligger
              stora svårigheter att jämföra årets resultat med statens finansiella
              sparande, men trots det anser majoriteten inte att det finns något
              skäl för att göra några förändringar. Mot bakgrund av den ekonomiska
              situationen och den utveckling som vi kan se framför oss är detta
              ställningstagande något förvånande. Nu är, som tidigare sagts,
              skrivningarna i det här förslaget rätt kritiska, men jag vill
              i likhet med mina borgerliga kamrater också ytterligare betona
              vikten av förändringar. Därför yrkar jag bifall till reservationen
              under punkten 6.
            </seg>
          </u>
          <note type="speaker" n="0a05626e">
            Anf. 46 BO BERNHARDSSON (s):
          </note>
          <u who="bo_bernhardsson_69f2ef" xml:id="i-90af72d54a5ba8fa-0" n="aa23932c">
            <seg n="55f50174">
              Fru talman! Jag börjar med att yrka bifall till förslagen i betänkandet.
              Det innebär att skrivelsen Årsredovisning för staten 2003 och
              Riksrevisionens styrelses redogörelse över denna läggs till handlingarna.
              Detta betyder i sammanfattning att de väckta motionerna, som har
              olika innebörd och olika styrka, ska avslås.
            </seg>
            <seg n="0cbaa896">
              I ett par fall har utskottet ansett sig ha anledning att göra
              anmärkningar och att lämna synpunkter till regeringen på redovisningen.
              Flera talare har varit inne på detta. En av anmärkningarna gäller
              att antalet revisionsberättelser med invändningar fortsätter att
              öka, från 14 året 2002 till 19 året 2003. Det handlar bland annat
              om myndigheter som överskrider sina anslag. För att skapa lite
              uppmärksamhet kring detta vill jag, även om flera andra talare
              redan har sagt det, upprepa att utskottet förutsätter att regeringen
              noga följer utvecklingen på det här området, vidtar åtgärder och
              för riksdagen redovisar såväl åtgärderna i de enskilda fallen
              som de åtgärder som man vidtar för att förebygga framtida överskridanden.
            </seg>
            <seg n="88c0ed37">
              Det blir här många upprepningar trots att vi är överens. I presentationen
              av ärendet sades att antalet motionsyrkanden som nu behandlas
              är fem och att det nu yrkas avslag på dessa. I ett par fall sker
              det med hänvisning till att motionsyrkandena kan anses tillgodosedda
              i betänkandet.
            </seg>
            <seg n="e244aa35">
              Det gäller till att börja med kraven i motion Fi31, där man tar
              upp frågan om redovisning av vilka begränsningsbelopp eller andra
              utgiftsbegränsande åtgärder som regeringen har beslutat om. En
              sådan redovisning har tidigare gjorts 2000 och 2001 men har sedan
              upphört. Utskottet förutsätter att regeringen återupptar redovisningen
              och att den också, i akt och mening att bilden ska bli komplett,
              redovisar beslutade begränsningar för 2002 och 2003.
            </seg>
            <seg n="b9fa9fc2">
              I motion Fi30 ställs krav på att det med förebild i pensionssystemet
              skapas mått som mäter beslutade åtgärder och de åtaganden som
              de leder till mot framtida finansieringsmöjligheter. Jag kan föreställa
              mig att man bland annat tänker på socialförsäkringssektorn. Det
              handlar om att försöka prognostisera vilken effekt olika politiska
              beslut får på sikt för kostnaderna för exempelvis arbetslöshet
              eller sjukskrivningar.
            </seg>
            <seg n="a094c432">
              Det tunga skälet för att avslå den motionen är, som jag ser det
              och som vi skriver i betänkandet, att den sortens analyser redan
              görs, faktiskt dagligen och stundligen. Vi åberopar inte minst
              på olika sätt här i kammaren sådana analyser. De görs i budgetprocessen,
              av Långtidsutredningen, av andra utredningar, av myndigheter och
              av oberoende samhällsdebattörer och företrädare för olika intressen.
              Man kan säga att den materia som därvid kommer fram är ett väldigt
              viktigt underlag för den politiska diskussionen och inte minst
              för debatt och beslut här i kammaren.
            </seg>
            <seg n="97f27dc6">
              Man kan dock även efterlysa någonting ytterligare, nämligen att
              det upprättas balansmått och kanske till och med insätts bromsar
              för varje enskild sektor i samhället vilka slår till automatiskt.
              Det är mer avancerat, och vi har den uppfattningen att ett sådant
              system skulle leda till att vi låser in finanspolitiken i ett
              alltför litet rum. Detta är också skälet till att vi avstyrker
              det aktuella motionsyrkandet.
            </seg>
            <seg n="1dc208c1">
              Det har här också nämnts att det pågår ett arbete inom Regeringskansliet
              som syftar till att utforma en statsbudget på i huvudsak bokföringsmässiga
              grunder, det vill säga en redovisning i kostnads- och intäktstermer.
              En sådan förändring skulle ha flera fördelar, och det är därför
              som det här arbetet pågår. Den skulle göra det lättare att bedöma
              den statliga verksamheten, i vad mån målen uppnås och vad verksamheten
              egentligen kostar. Den skulle dessutom göra det lättare att jämföra
              olika ekonomiska dokument med statsbudgeten, med den redovisning
              som vi diskuterar i dag och med nationalräkenskaperna.
            </seg>
            <seg n="a1191294">
              I motion Fi30 föreslås att staten snarast ska lägga fram en redovisning
              av statsbudgeten i kostnads- och intäktstermer. Utskottets skäl
              för att avstyrka motionskravet är att det redan pågår ett aktivt
              sådant arbete på Regeringskansliet, som vi förutsätter kommer
              att leda till resultat.
            </seg>
            <seg n="6b21abc0">
              I samma motion ställs det också krav på en resultaträkning som
              gör det möjligt att urskilja extraordinära intäkter och kostnader.
              I det avseendet är vi överens. Det är ett av de yrkanden som avstyrks,
              dock med hänvisning till att vi anser att andan i förslaget redan
              är tillgodosedd. Vi tycker att det är rimligt att regeringen,
              som redan sker vad gäller statsbudgetens saldo, i en särskild
              upplysning redovisar årets resultat, justerat för större engångseffekter.
              Vi tycker att en sådan ordning bör kunna inrättas utan att riksdagen
              fattar något särskilt beslut.
            </seg>
            <seg n="ee875c6a">
              Det har författats en reservation med anledning av det här betänkandet
              i vilken det föreslås att staten ska redovisa skillnaderna mellan
              resultaträkningen och statens finansiella sparande. Som flera
              talare varit inne på är det problem förenade med att göra en sådan
              redovisning. Det tycks vi vara överens om. Det finns en rätt stark
              invändning innebärande att det förhållandet att det är problem
              med någonting inte behöver innebära att man avstår från att göra
              det. Nej, det är sant. Om det finns ett starkt behov av att införa
              en sådan ordning måste man naturligtvis ta sig förbi problemen.
            </seg>
            <seg n="91b83623">
              Men bakgrunden är ju att vi inte anser att det föreligger ett,
              som det uttrycks i betänkandetexten, omedelbart behov av det,
              och det i sin tur beror på att bakgrunden till kravet i motionen
              är att motionärerna vill slå fast ett saldomål också för staten.
              Vi har det redan för den samlade offentliga sektorn. I grunden
              har vi det kommer upp i diskussionen i morgon mera noggrant en
              annan syn på detta. Det viktiga motivet för vårt avslagsyrkande
              på den här punkten är ju att majoriteten i motsats till reservanterna
              inte ser det här omedelbara behovet. Vi ser inte behovet av ett
              saldomål för staten, därför att det är bättre att ha ett saldomål
              för hela den offentliga sektorn, och dessutom är det tillräckligt.
              Om man inrättar för många saldomål för olika sektorer med täta
              skott låser man in finanspolitiken i ett alltför litet rum, menar
              vi, på ett sätt som inte gagnar den politiska rörelsefriheten.
            </seg>
            <seg n="ba48180b">
              Fru talman! Därmed yrkar jag än en gång bifall till förslaget
              i utskottets betänkande.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="7c8f687d">
            7 § Demokratifrågor
          </note>
          <note type="speaker" n="10c39690">
            Anf. 47 NILS FREDRIK AURELIUS (m):
          </note>
          <u who="nils_fredrik_aurelius_2162bb" xml:id="i-086cfe46ac442863-0" n="5a2e2bc3">
            <seg n="6b163824">
              Fru talman! Jag tänkte inleda med två övergripande synpunkter
              i detta viktiga ämne, alltså frågor om demokratin.
            </seg>
            <seg n="c0785fb9">
              Den första handlar om det mycket tydliga och uppenbara sambandet
              mellan rättssamhälle, marknadsekonomi och demokrati. I vår egen
              historia kan vi se detta mycket tydligt. Vi kan se hur rättsstaten
              föregår såväl marknadsekonomin som demokratin. Marknadsekonomins
              genombrott med upphävande av skråförordningar och annat viktiga
              milstolpar är här besluten 1846 och 1864 banar alltså väg för
              demokratin och välfärdssamhället.
            </seg>
            <seg n="a74d7318">
              Iakttagelsen om dessa tydliga samband är intressant om vi ser
              på så kallade nya demokratier som har lösgjort sig från realsocialismen.
              På de håll där det finns en, låt vara undertryckt, rättsstatlig
              tradition utvecklas ofta både demokratin och marknadsekonomin
              bättre.
            </seg>
            <seg n="6f0f1844">
              Den andra punkten av mer övergripande karaktär är att vi måste
              vara medvetna om politikens gränser. En i mitt tycke grund demokratiuppfattning
              är den som säger att demokratin växer i takt med att det politiska
              beslutsfattandet ökar. En sådan uppfattning bör avvisas.
            </seg>
            <seg n="4bf6a1b6">
              Den välkände forskaren och debattören Hans Zetterberg har uttryckt
              detta ganska väl. Så här skriver han i en av Demokratiutredningens
              skrifter: "1900-talets segrande demokrati missade några enkla
              sanningar om samhället. Man kan uttrycka dessa självklarheter
              i fyra punkter:
            </seg>
            <seg n="efa3c800">
              Jag nämnde Demokratiutredningen, alltså SOU 2000:1, En uthållig
              demokrati , millenniets första SOU. Jag ingick i den utredningen,
              och jag tyckte att det var några saker som var mycket bra där,
              framför allt att man vågade inse att en utvecklad demokrati krävde
              vissa institutionella förändringar, däribland skilda valdagar
              och en bättre lagprövning.
            </seg>
            <seg n="2f0daa28">
              Om man då jämför med den regeringsskrivelse som vi här har att
              behandla i dag jag är medveten om att den här jämförelsen kanske
              inte är helt rättvis framstår regeringens skrivelse som väldigt
              tunn. Det är egentligen tre saker man vill där. Man vill att valdeltagandet
              ska öka, och det arbetar man för. Här har man kanske fått sig
              en tankeställare på åtskilliga håll nyligen. Man önskar att antalet
              förtroendevalda ska öka, för då blir det mer demokrati, tycker
              man. Man har också synpunkter på hur partierna sammanställer sina
              listor. De bör vara mer representativa än i dag i olika avseenden,
              tycker man.
            </seg>
            <seg n="5df394e1">
              Vad gäller den senaste synpunkten är det naturligtvis en uppgift
              för partierna att få goda listor, och alla partier har självfallet
              ett eget intresse av att locka till sig röster, så det är ingenting
              som regeringen behöver lägga sig i.
            </seg>
            <seg n="dbbf640c">
              Beträffande antalet förtroendevalda är kanske inte det största
              problemet att vi har för få förtroendeuppdrag i Sverige. Problemet
              är ju att de som har dessa förtroendeuppdrag ofta finner dem meningslösa.
              Det visar undersökningar på kommunal nivå. Tycker man inte att
              man har något inflytande eller några riktiga beslutsbefogenheter
              i en kommundelsnämnd, ett samrådsorgan eller vad det kan vara,
              så falnar snart den politiska elden. Det är snarare där problemet
              ligger.
            </seg>
            <seg n="7e6c3651">
              Alla de problem som regeringen tycker sig se vill man egentligen
              lösa genom informationsinsatser på olika sätt, men för min del
              tycker jag förstås att det skulle krävas något mera resoluta åtgärder.
              Jag ska inte gå in i detalj på förslag om skilda valdagar och
              sådant som vi har diskuterat flera gånger och som dessutom kommer
              att bli föremål för utredning snart, men jag vill ändå peka på
              att själva poängen med exempelvis skilda valdagar är just att
              man skulle kunna öka det lokala ansvarsutkrävandet och därmed
              förhoppningsvis engagemanget i politiken.
            </seg>
            <seg n="b87291bc">
              Det finns beträffande personval en reservation, en bland många
              reservationer, som kanske är lite extra intressant mot bakgrund
              av vad som har hänt precis nyligen. Jag såg att några tidningar
              kommenterade utgången av valet till Europaparlamentet just med
              orden att detta innebär ett genombrott för personvalstanken. Nu
              går det inte att rulla tillbaka den längre, som en del kanske
              hade velat. De partier jag syftar här särskilt på ett parti som
              försöker ha flera åsikter samtidigt och gå till val på det sättet
              kan ju mycket snabbt märka att personvalsinstrumentet kan vara
              mycket mäktigt och leda till förändringar som man inte hade förutsett.
              Jag kan hänvisa till bland annat en ledare i Dagens Nyheter, för
              den som vill fördjupa sig.
            </seg>
            <seg n="851e0edb">
              Sedan måste man ju rent allmänt fråga sig varför det just ska
              vara en spärr på 8 % i riksdagsval, 5 % i Europaparlamentsval
              och 5 % i kommunalval? Det gäller alltså spärren i fråga om personröster
              som leder till förändrad sammansättning. Det framstår ju som ganska
              godtyckligt, och jag tycker att en rimlig linje är att man inför
              framtiden försöker renodla personvalet. Det innebär ju ändå inte
              att partierna ger upp sin roll. Det är ju ändå partierna som behärskar
              nomineringsprocessen. Och i de fall jag tänker här särskilt på
              ett fall då man inte riktigt behärskar nomineringsprocessen så
              lär man ju snart bli varse vad väljarna tycker, som vi har sett.
            </seg>
            <seg n="d3ea253a">
              Låt mig vidare, fru talman, i en lite mer försonlig anda peka
              på saker där vi är mer eller mindre eniga, som framgår av betänkandet.
              Vi tar naturligtvis avstånd från hot och våld mot förtroendevalda.
              Det kan finnas lite nyanseringar i skrivningarna här och var,
              men i stort sett är vi naturligtvis ense om detta. Vi kan inte
              acceptera att utomparlamentariska grupper enbart med hänvisning
              till sitt engagemang begår olagligheter, exempelvis.
            </seg>
            <seg n="1b7e4844">
              Slutligen måste jag dock ändå säga att om vi nu kräver mycket
              av väljarna och världen utanför politiken så måste vi nog också
              kräva en del av oss själva nu är jag tillbaka vid den valrörelse
              vi just avverkat. Det är inte speciellt upplyftande att se rubriker
              det är återigen Dagens Nyheter om att en viss ledamot, som sedan
              blev invald i Europaparlamentet, har känt sig konstant trakasserad
              av sitt eget partis ledning och har utsatts för en massa trakasserier
              liksom också hennes medarbetare. Jag tror att om vi ska få respekt
              för vårt ställningstagande om ett avståndstagande från våld och
              trakasserier i politiken så får vi nog också själva föregå med
              gott exempel.
            </seg>
          </u>
          <note n="47539a2d">
            Fru talman! Jag yrkar bifall till reservation 23.
          </note>
          <note type="speaker" n="228b5838">
            Anf. 48 LISELOTT HAGBERG (fp):
          </note>
          <u who="liselott_hagberg_0b2a5f" xml:id="i-3cf9372349881c1a-0" n="d155fcd7">
            <seg n="1a2d1c92">
              Fru talman! Det är mycket bra att betänkandet om demokratifrågor
              ska debatteras här och nu inte för att det är dan före dan före
              avslutningsdan, utan för att det är fyra dagar efter EUvalsdagen.
              Det senaste valet har verkligen visat att det behövs framåtriktade
              åtgärder som stimulerar debatt och folkbildning kring EU. Det
              behövs folkbildande insatser, och det behövs förstärkning inom
              ramen för grundskolan och gymnasieskolan.
            </seg>
            <seg n="a178bd3a">
              I det nu aktuella betänkandet finns en reservation som handlar
              om just det framåtriktade förslaget avseende debatt och folkbildning
              kring EU. När vi nu alla vet hur valdeltagandet blev finns det
              möjlighet att sluta upp bakom den reservationen, nr 29. Jag yrkar
              bifall till den.
            </seg>
            <seg n="448941f1">
              Regeringens skrivelse om demokratipolitiken innehåller inte särskilt
              mycket på det området. Den är faktiskt rätt mager just när det
              gäller framåtsyftandet. I sanningens namn ska också sägas att
              där finns en hel del konstateranden om vad som redan gjorts.
            </seg>
            <seg n="3927311d">
              Utskottsmajoritetens skrivning och motivering till avslag på
              detta vårt yrkande som jag här resonerat kring är en argumentation
              om regeringens aviserade åtgärder för att stimulera till ökat
              valdeltagande i 2004 års val. Med facit i hand måste man säga
              att det känns ganska malplacerat. Nu krävs verkligen åtgärder
              med inriktning på framtiden. Hur lågt kommer valdeltagandet annars
              att sjunka i nästa EU-parlamentsval? Vi var många som trodde,
              hoppades, att deltagandet inte skulle sjunka lägre den här gången
              än vid valet 1999.
            </seg>
            <seg n="fb57dd41">
              Nu behövs gemensamma kraftansträngningar så att det vi nyss upplevt
              verkligen blir bottennivån. Ambitionen måste vara att deltagandet
              framgent ska stiga i alla olika typer av val. Människors känsla
              av delaktighet och möjlighet att påverka måste helt enkelt öka.
              Det känns som ett stort misslyckande att valdeltagandet blev så
              förskräckligt lågt. Vi var ju tidigare så stolta över det höga
              valdeltagandet i det här landet.
            </seg>
            <seg n="bca2b51a">
              När jag kampanjade framhöll jag mycket tydligt att det var angeläget
              att människor gick och röstade. Det var för mig lika viktigt som
              att framföra Folkpartiets Europapolitik. Någon har sagt att mediernas
              bild med hot om lågt valdeltagande blev självuppfyllande. Det
              är sorgligt att valdeltagandet blev ännu lägre den här gången
              än i EU-valet för fem år sedan. Det som oroar mig extra mycket
              är att många människor, särskilt unga, visat sig ha så lite kunskap
              om EU vilken typ av beslut som fattas inom ramen för EU, hur EU
              i praktiken fungerar, vilken organisatorisk uppbyggnad EU har
              i dag.
            </seg>
            <seg n="95c71f29">
              Man kan förstås inte kräva att människor ska vara insatta i detaljer,
              men visst är det förvånande och förskräckande att det efter tio
              års medlemskap inte nått ut till våra ungdomar och slagit rot
              i deras medvetande. Jag tycker att skolan har ett mycket stort
              ansvar när det gäller att öka unga människors kunskap om och förståelse
              för det demokratiska systemet på alla nivåer. Det har verkligen
              varit trist att möta ungdomar som sagt: Jag tycker att det här
              med EU är för svårt. Jag struntar i hur det går i valet. Jag bryr
              mig inte. Jag tänker inte rösta.
            </seg>
            <seg n="385048fa">
              Det var för all del inte bara ungdomar som gav uttryck för den
              typen av känslor. Ni som sitter här har säkert liksom jag mött
              människor som inte tror att det spelar någon roll ifall de röstar
              eller ej, att det inte spelar någon roll vilket parti man röstar
              på, att det inte finns politiska kopplingar som gör att det är
              betydelsefullt vem och vilka från vårt land som sitter i EU-parlamentet.
            </seg>
            <seg n="a82ccc06">
              Med tanke på det låga valdeltagandet och de uppfattningar som
              jag mött kan det vara värt att citera Aristofanes: Den som inte
              intresserar sig för politik riskerar att styras av dårar.
            </seg>
            <seg n="b9da7aee">
              Jag har även stött på andra konstigheter, människor som gett
              uttryck för att vi skickar ned 19 ambassadörer för att i första
              hand övervaka vårt lands intressen. Jag har också fått reda ut
              uppfattningar om varför det inte gått att kryssa Margot Wallström
              på Socialdemokraternas listor. Det här är verkligen chockerande,
              tycker jag.
            </seg>
            <seg n="726d60aa">
              Fru talman! Efter valresultatet med det låga valdeltagandet samt
              de olika reaktioner och uttalanden i frågor som många av oss mött
              har vi säkert reagerat på olika vis. Min första reaktion var att
              här krävs stora folkbildningsinsatser och en storsatsning inom
              grundskolan och gymnasieskolan.
            </seg>
            <seg n="6e6e33a0">
              Regeringens skrivelse Demokratipolitik innehåller inte särskilt
              många framtidsförslag. Däremot innehåller den en rad konstateranden.
              Den är för övrigt ett i raden av dokument om demokrati som producerats
              de senaste åren. Ett av de senare är departementsskriften Vem
              röstar och varför? som är en analys av valdeltagandet i 2002 års
              kommunfullmäktigeval. Den bekräftar egentligen det vi redan kände
              till, nämligen att hög- och medelinkomsttagare, hög- och medelutbildade,
              gifta och äldre röstar i högre utsträckning än låginkomsttagare,
              lågutbildade, yngre och ensamstående.
            </seg>
            <seg n="2d8632b4">
              Det behövs djupare analyser av varför det förhåller sig på det
              viset och vad som kan ändra det mönstret. Det finns behov av konkreta
              förslag. Om bilden ska kunna ändras krävs en rad insatser av varierande
              slag. Till exempel behövs ytterligare forskningsinsatser kring
              vilka omständigheter som påverkar valdeltagandet.
            </seg>
            <seg n="300e85b7">
              Det vore också värdefullt att få belyst i vilken utsträckning
              större valfrihet av offentliga tjänster och ökat brukarinflytande
              leder till ett större engagemang och en ökad känsla av egenmakt
              hos enskilda människor. Vi menar att regeringen bör ta initiativ
              till ny forskning med den typen av inriktning.
            </seg>
            <seg n="04036599">
              Vidare behövs insatser som bidrar till att allmänna handlingar
              i högre utsträckning än i dag görs tillgängliga via till exempel
              Internet. Det är både önskvärt och nödvändigt att myndigheterna
              öppnar sina system så att tillgängligheten för medborgarna ökar.
              Det är mycket troligt att engagemanget ökar med ökad tillgänglighet.
              Regeringen har en viktig roll när det gäller att uppmuntra till
              exempel kommunala initiativ som ökar användningen av Internet
              i den demokratiska processen. Det finns alltså mycket kvar att
              göra inom det området.
            </seg>
            <seg n="2de2d551">
              Som jag tidigare sagt har skolan en viktig roll både när det
              gäller att fostra och framför allt när det gäller att förmedla
              kunskap. En av förutsättningarna är att miljön är sådan att den
              stimulerar till lärande, och därför är det helt oacceptabelt att
              elever utsätts för kränkande och diskriminerande behandling i
              skolan.
            </seg>
            <seg n="e6f6547e">
              Det behövs också, som Nils Fredrik Aurelius tidigare nämnde,
              ett ökat inslag av personval. Ett positivt inslag i det senaste
              valet var att det blev tydligt vilken betydelse personvalet faktiskt
              har.
            </seg>
            <seg n="36dfa30a">
              På regeringens bord ligger ett par färska tillkännagivanden från
              riksdagen. Det handlar om extraval i kommuner och om folkinitiativ.
              Vi förväntar oss initiativ från regeringens sida på det området
              och kommer att vaka över vad som händer i fortsättningen.
            </seg>
            <seg n="c5e30888">
              Slutligen kan jag konstatera att regeringens demokratiskrivelse
              redogör för en rad projekt som genomförts inom ramen för Tid för
              demokrati, där syftet i första hand varit att bidra till ett ökat
              valdeltagande. Enligt vår uppfattning har uppföljningskraven varit
              för lågt ställda. Det är mycket oklart vad vissa av projekten
              lett till. Det övergripande målet med projekten har varit att
              öka valdeltagandet och deltagandet i den demokratiska processen.
            </seg>
            <seg n="30e84b0a">
              Med tanke på de pengar som satsats kan det verkligen ifrågasättas
              om utvärderingskraven varit tillräckligt högt satta när utvärderingen
              resulterat i att en del projektledare uppskattat att projekten
              lett till att deltagarna i större utsträckning deltagit i allmänna
              val. Kan vi verkligen nöja oss med så lösa uppskattningar? Enligt
              min mening finns det anledning att förbättra uppföljningen betydligt.
            </seg>
          </u>
          <note n="59b2a379">
            I detta anförande instämde Helena Bargholtz (fp).
          </note>
          <note type="speaker" n="c7767003">
            Anf. 49 TUVE SKÅNBERG (kd):
          </note>
          <u who="tuve_skanberg_14bfab" xml:id="i-0c20461cbb19bd0e-0" n="be9614e4">
            <seg n="3d54f6fd">
              Fru talman! Det är en allvarsdag i dag, direkt efter det val
              i historisk tid som har haft lägst valdeltagande i Sverige.
            </seg>
            <seg n="e1d8b1b4">
              Vi har från vart och ett av våra partier anledning att grunna
              på och utvärdera detta. Låt mig ta mitt eget parti som exempel;
              det är mest klädsamt så. 250 000 människor i runda tal röstade
              på Kristdemokraterna i förra valet. Nu var det ca 140 000. Vi
              kristdemokrater misslyckades med att mobilisera drygt 100 000
              av våra sympatisörer. Även om man kan säga att det var ett anständigt
              val i relativa termer och att vi bara förlorade en av två representanter
              i EU-parlamentet så måste man säga att sett till den bit av ansvarstagande
              som vi kristdemokrater har för våra väljare så har vi misslyckats.
              Det skapar anledning att ordentligt utvärdera hur man når fram
              och hur man kan vitalisera demokratin. Jag räknar med att övriga
              partier också har sin läxa att lära.
            </seg>
            <seg n="56be2efc">
              Det som skakade mig mest var när man i valrörelsen stod utanför
              ICA till exempel och delade ut broschyrer och valmaterial och
              människor slår ifrån sig och säger: EU nej inte den skiten! Ursäkta
              uttrycket, fru talman. Man slår ifrån sig möjligheten att påverka
              vilka 19 som ska åka ned. Någon sade: Jag ska rösta nej! Det är
              ju inte alldeles enkelt att göra det när det handlar om att sända
              19 personer. Detta tycker jag är oerhört allvarligt, speciellt
              när man tänker på att demokratin är skör. Så länge har vi inte
              haft demokrati i Sverige och västvärlden. Sett i ett historiskt
              perspektiv som historiker är jag van att se saker så måste man
              säga att den här perioden med demokrati är mycket kort bland alla
              tänkbara regimer och sätt att styra samvaron.
            </seg>
            <seg n="0b2252b2">
              Jag vill citera Sir Winston Churchill i ett tal den 11 november
              1947, där han sade: Ingen påstår att demokrati är perfekt eller
              allvetande. I själva verket har det sagts att demokratin är den
              sämsta styrelseformen, om man undantar alla andra styrelseformer
              som prövats tid efter annan.
            </seg>
            <seg n="c854e6d6">
              Efter andra världskriget, när Europa låg upprivet av krig och
              den stora, gigantiska kampen mellan kommunismen, nazismen, fascismen
              och demokratin hade avslutats i och med freden skrevs det böcker
              som sedan har varit vägledande för demokratins utveckling. En
              sådan är skriven av dansken, statsvetaren och teologiprofessorn
              Hal Koch, som i sin numera klassiska bok Hvad er demokrati 1945
              skriver: Demokratins väsen är bestämt av samtalet, förhandlingen,
              av den ömsesidiga respekten och förståelsen och av det härav framväxande
              intresset för helheten.
            </seg>
            <seg n="e74ade53">
              Hal Koch beskriver demokratin som en livsform, och skriver: Demokratin
              är inte något i sig själv avslutat. Det är inte en seger som är
              vunnen, utan en kamp som ständigt pågår. Det är inte ett en gång
              uppnått resultat, utan en uppgift som ständigt på nytt ska lösas.
              Framför allt är det inte en lära som man i en handvändning kan
              tillägna sig eller byta till. Det är ett sätt att tänka, en livsform,
              som man först tillägnar sig genom att man lever den i det personliga
              privata livet i förhållande till familjen och grannar, därefter
              i förhållande till en större krets, i förhållande till landsmän
              och slutligen i förhållandet till andra nationer. Han avslutar
              med att säga: Demokratin är inte självklar. Den måste återerövras
              av varje generation.
            </seg>
            <seg n="36edf03e">
              Fru talman! Nu är det en ny generation. Nu är det dags att återerövra
              demokratin, med valresultatet i färskt minne.
            </seg>
            <seg n="4cba38e9">
              Därför, fru talman, vill jag med anledning av regeringsskrivelsen
              och vårt betänkande om demokratifrågor redogöra för hur kristdemokratin
              ser på den demokratipolitik som är nödvändig. Vi bygger på idén
              om alla människors lika värde och att deras värdighet inte får
              kränkas. Den moderna demokratin är, som jag återgav i citaten,
              den bästa styrelseformen eftersom den utgår från denna värdegrund.
              Denna värdegrund bör redan prägla beteendet medborgare emellan.
              Den innebär att medborgarna måste visa tolerans mot varandra och
              respekt för de människor som man inte är överens med. Värderingen
              ger skäl för empati och solidaritet, för ett engagemang och ett
              ansvar som sträcker sig utöver egenintresse, familjeband, kön,
              etnicitet, religion och så vidare. På denna värdegrund byggs den
              mellanmänskliga tillit som i sin tur är en förutsättning för att
              konflikter ska kunna lösas på ett fredligt sätt. Om inte denna
              värdegrund ständigt poängteras, prövas och vårdas riskerar den
              att undergrävas och förtvina. Därmed bereds plats för maktmissbruk,
              elitism och i förlängningen någon form av diktatur.
            </seg>
            <seg n="da6fb08d">
              Vi lever i en ofullkomlig värld en värld där människan ständigt
              finns i ett spänningsfält mellan ont och gott. Tanken om människans
              ofullkomlighet pekar därför på något typiskt mänskligt. Alla människor
              begår misstag. Vi kallar detta för ofullkomlighetstanken. Insikten
              om människans ofullkomlighet klargör behovet av medborgerlig samverkan
              och maktdelning och lägger en viktig grund för en utvecklad och
              realistisk syn på demokratin. Enligt Kristdemokraternas syn saknas
              denna insikt i regeringens demokratiskrivelse.
            </seg>
            <seg n="a74a48a2">
              Jag anser att den kommunala kompetensen bör regleras tydligare
              än vad som är fallet för att ge kommunerna en vidsträckt bestämmanderätt
              på sitt kompetensområde och för att stödja och stärka den kommunala
              självstyrelsen. I linje med detta bör subsidiaritetsprincipen
              skrivas in i svensk grundlag som riktlinje för den vertikala maktdelningen.
            </seg>
            <seg n="880196d0">
              Den moraliska grunden för demokratin bildas och formas i de sociala
              sammanhang som formar ett samhälle. Jag vill peka på hemmet och
              familjen, skolan, kyrkor, föreningar, organisationer och folkrörelser
              som viktiga delar i detta. En demokratisk stat är beroende av
              att det finns ett värdevitalt samhälle med en levande och medvetandegjord
              moraluppfattning hos enskilda och grupper samt att de moraluppfattningar
              som finns ger grund och stöd för demokratin. Jag tycker att regeringen
              förbiser dessa sociala institutioners betydelse för demokratin.
              Det är av största vikt att uppmuntra och förstärka medborgarnas
              egna demokratiska ansvarstaganden. Stat och kommun måste främja
              det engagemang som finns i olika medborgarsammanslutningar. Jag
              nämnde till exempel föreningar, folkrörelser, kyrkor, samfund,
              lokala utvecklingsgrupper och nya sociala rörelser.
            </seg>
            <seg n="974beb1b">
              Jag ska gå vidare och bara i all korthet nämna ett antal reservationer
              som vi kristdemokrater har skrivit. Det finns en stor samsyn i
              utskottet; det ska sägas först och främst. Men vi kan ju inte
              vara nöjda. Vi vill gå vidare. Kristdemokraterna vill ge sitt
              bidrag till att vitalisera demokratin. Därför, fru talman, börjar
              jag med att yrka bifall till reservation 24.
            </seg>
            <seg n="2a268358">
              Bland våra reservationer, som jag inte i detalj kommenterar,
              kan nämnas nr 2. Den handlar om politiskt utanförskap. Där noterar
              vi att stora grupper av befolkningen i dag inte bara är underrepresenterade
              i politiska församlingar utan faktiskt mer eller mindre utestängda
              från att delta i politiskt arbete. Det här måste motverkas. Det
              förutsätter en rad angreppssätt och en rad innovativa sätt att
              angripa problematiken på flera politikområden. Där efterlyser
              vi kristdemokrater en analys av vilka åtgärder som skulle stimulera
              fler medborgare att delta och åta sig förtroendeuppdrag.
            </seg>
            <seg n="195db1d3">
              När det handlar om deltagande och inflytande mellan valen menar
              vi kristdemokrater att det är ett hot mot demokratin när en folkopinion
              har skapats ute i folkhavet som trots den inbyggda tröghet som
              finns i själva organiserandet av en opinion har lyckats formulera
              och framföra demokratiska krav som har vunnit stort bifall och
              den sittande regeringen ändå, gång efter annan, avfärdar den.
              Om man hanterar det hela på det här sättet, med förakt för folkopinioner,
              så är det på sikt ett hot mot demokratin.
            </seg>
            <seg n="9b493387">
              Flera har redan kommenterat kunskapen om den politiska processen.
              Jag instämmer i synpunkten att många helt enkelt inte visste vad
              valet handlade om. En del visste inte en vecka innan om att det
              var val till EU. Detta är ett stort problem i sig. Bara information
              kan hjälpa mot bristande kunskaper.
            </seg>
            <seg n="172ee9a6">
              Förtroendeuppdragets utformning kan vara värt några ord. Vi vet
              att många, inte minst unga kvinnor och företagare, klagar på det
              sätt varpå demokratin på ett lokalt plan är utformad. Det är ineffektiv
              tidsplanering och sammanträden lagda på tider när inte alla kan
              vara närvarande och engagera sig. Detta är ett problem som vi
              pekar på i reservation 15.
            </seg>
            <seg n="b241cf1c">
              Vi vill också lyfta fram de odemokratiska metoderna och peka
              på hur oerhört angeläget det är att inte använda våld och olagliga
              arbetsmetoder för att befrämja demokratin.
            </seg>
            <seg n="ef8a0a5f">
              Det går inte. Det är kontraproduktivt.
            </seg>
            <seg n="feb16e8b">
              De mänskliga rättigheterna måste respekteras. I reservation 17
              utvecklar vi detta. Vi delar regeringens uppfattning i demokratiskrivelsen
              om kopplingen mellan demokratipolitiken och mänskliga rättigheter,
              men tyvärr är innehållet i skrivelsen vagt och saknar konkreta
              förslag.
            </seg>
            <seg n="49f3569a">
              I reservation 23 nämner Kristdemokraterna vikten av en demokratisk
              professionalism i förvaltningen. Demokratiutredningen poängterar
              de offentliga tjänstemännens centrala roll för att värna demokratin.
              Här finns mer att göra.
            </seg>
            <seg n="37ac879c">
              IT är viktigt. Det är ett nytt arbetsredskap som jag inte utvecklar
              här, fru talman, men det finns nämnt i den reservation 24 jag
              yrkade bifall till. Det handlar om den demokratiska infrastrukturen,
              där man måste minska det geografiska och kulturella avståndet
              i politiken och den politiska processen.
            </seg>
            <seg n="2bc6538f">
              Sist vill jag också nämna reservation 27 om att vi vill lyfta
              fram den ideella sektorn som är viktig liksom en medborgarbok.
              Alltsammans är idéer för att vitalisera den svenska demokratin.
            </seg>
          </u>
          <note type="speaker" n="c9e5b202">
            Anf. 50 MATS EINARSSON (v):
          </note>
          <u who="mats_einarsson_7b24f2" xml:id="i-36fc50bdfd2bdf13-0" n="30f24c2c">
            <seg n="8da36b6f">
              Fru talman! Demokratidebatten präglas ibland av en viss sockervaddsmässighet
              i den meningen att det är fluffigt och fint att se på, och smaken
              är söt och god, men substansen är tämligen minimal. Man kan fundera
              över vad det beror på. Ett skäl är att vi i grunden är ense om
              väldigt mycket vad gäller demokratins principer. Det är en bred
              konsensus i den här riksdagen och i samhället i stort kring demokratins
              principer. Det gör naturligtvis att debatten något förlorar sin
              sälta.
            </seg>
            <seg n="ce7869e6">
              Vi har också alla, skulle jag vilja påstå, en tendens att tala
              om demokrati i oerhört abstrakta termer, vilket också tunnar ut
              och minskar substansen i diskussionen. Å andra sidan förfaller
              vi ibland till att fastna i mer tekniska och detaljartade frågor,
              i och för sig intressanta och viktiga men som inte fångar in helheten
              i demokratidiskussionen.
            </seg>
            <seg n="a6a393fc">
              Men visst finns det ideologiska och politiska skillnader i demokratisyn
              mellan partierna. Nils Fredrik Aurelius var inne på en del av
              det som jag tror är väsentligt i skillnaderna mellan partierna.
              Det har bland annat, inte bara, att göra med synen på demokratins
              räckvidd. Där har, lite förenklat, arbetarrörelsens partier haft
              den visionen att man vill utvidga demokratins principer till samhällslivets
              alla områden, uttryckt på lite olika sätt. Den mer borgerligt
              betonade synen på demokratin vill gärna begränsa demokratins räckvidd
              till en kärna av huvuduppgifter medan den i samhället i övrigt
              lämnar mer eller mindre fritt för andra principer för maktens
              fördelning än de demokratiska. Där finns naturligtvis en ideologisk
              och politisk skillnad som är intressant att diskutera.
            </seg>
            <seg n="517534a4">
              Till grund för det här betänkandet ligger bland annat regeringens
              skrivelse nr 110 om demokratipolitik. Vänsterpartiet har inte
              väckt någon motion med anledning av den skrivelsen. Det är inte
              för att vi instämmer i varje enskilt ord eller för att vi anser
              att allt som bör stå i en sådan skrivelse finns med utan snarare
              för att vi har konstaterat att detta är regeringens skrivelse
              där den redovisar sin syn på demokratipolitiken och redovisar
              vad den har gjort och tänker göra i fortsättningen. Utskottets
              förslag till beslut är också att lägga skrivelsen till handlingarna.
              I den meningen är det inget skarpt beslut.
            </seg>
            <seg n="4553e70a">
              Jag kan ändå säga några ord kring den här skrivelsen. Det finns
              mycket som är bra i den, självfallet. Vi instämmer i mycket av
              det. Helt klart är det på det sättet. De ambitioner som uttrycks
              där är bra och viktiga ambitioner. Men även den här skrivelsen
              präglas lite grann av den anemiska tunnhet som demokratidiskussionen
              ibland får.
            </seg>
            <seg n="2e3805ac">
              Jag tror det hänger samman med att man inte riktigt knyter an
              demokratifrågorna till det faktiskt existerande samhället, det
              vill säga man ser medborgaren, väljaren, på ett abstrakt sätt
              och inte på ett konkret sätt. Man ser de formellt jämlika väljarna
              och medborgarna, var och en med en röst, vare sig mer eller mindre.
              Man ser inte de faktiskt existerande människorna, kvinnor och
              män, som lever i ett klassamhälle, i ett patriarkat, i ett ojämlikt
              samhälle, där de dagligen och stundligen begränsas i sina möjligheter
              att utöva sin demokratiska makt. Det är ett samhälle där vi inte
              är politiskt jämlika i faktiska och praktiska termer.
            </seg>
            <seg n="1e663032">
              På en punkt har dock regeringen uttryckt en viss insikt. Jag
              skulle vilja citera det. Man säger att demokratipolitiken bör
              inkludera en feministisk analys av demokratins villkor och funktionssätt,
              vilket innebär att existensen av ett genussystem där kvinnor som
              grupp är underordnade män som grupp är en utgångspunkt. Det är
              utmärkt. Strålande! Det är jättebra att det kommer in och att
              det förhoppningsvis kommer in på ett mer integrerat sätt i hela
              demokratipolitiken än vad som hittills har varit fallet.
            </seg>
            <seg n="0bb4a168">
              Men man kan också fråga sig: Var finns motsvarande teoretiska
              och ideologiska insikt när det gäller klassamhället? Det finns
              inte alls i den här skrivelsen. Man kan tycka att det är något
              underligt med tanke på att regeringen bärs upp av det enda parti
              i riksdagen som i sitt namn anger att det är ett klassbaserat
              parti, nämligen det socialdemokratiska arbetarepartiet.
            </seg>
            <seg n="53333437">
              Jag tänkte ägna de återstående minuterna åt en av de reservationer
              som Vänsterpartiet står bakom. Det är två sådana. Vi har en egen
              reservation och en reservation tillsammans med Miljöpartiet. Det
              är den senare jag tänkte säga något om.
            </seg>
            <seg n="d78a2807">
              Det handlar om frågan om folkomröstning om den eventuellt kommande
              så kallade konstitutionen för Europeiska unionen. Valresultatet
              i valet till EU-parlamentet måste väl ändå ses som en ganska så
              kraftfull signal om att man inte kan smita undan frågan om folkomröstning
              på det sätt som ja-sidan hittills har försökt göra. Man letar,
              lite desperat måste jag säga, efter argumenten för att undvika
              denna folkomröstning. Man säger till exempel: Den nya EU-konstitutionen
              är ju jättebra.
            </seg>
            <seg n="e877eb4b">
              Det hörde jag i TV i morse som något slags argument. Det är fullständigt
              irrelevant. Det kanske den är, tycker en del. Andra tycker att
              den är dålig. Men det får vi väl då diskutera inför en sådan folkomröstning.
              Det är hursomhelst inget argument för att inte ha en folkomröstning.
              Om den nu är så bra, tror ni då inte att ni kan övertyga en majoritet
              om att den är bra? Det är ett konstigt argument.
            </seg>
            <seg n="e5297d59">
              Det andra argumentet är lite annorlunda. Det säger: Den nya EU-konstitutionen
              betyder ingen förändring av betydelse över huvud taget. Varför
              då dessa stora ord? Varför detta konvent? Varför detta understrykande
              av hur viktigt det är att vi antar den nya konstitutionen så att
              EU ska kunna fungera nu efter utvidgningen? Om vi inte tar detta
              blir det total katastrof. Vi har hört federalister och EU-anhängare
              av lite olika schatteringar understryka hur oerhört viktig den
              här konstitutionen är och vilket viktigt steg det är framåt. Vår
              utrikesminister säger: Nej, det betyder ingenting.
            </seg>
            <seg n="02f14268">
              Vi har olika uppfattningar om det. Jag menar att den föreslagna
              så kallade konstitutionen såsom den förmodligen kommer att utformas
              innebär principiella och viktiga steg i riktning mot ytterligare
              överstatlighet i riktning mot en EU-stat.
            </seg>
            <seg n="aa8554a3">
              Man säger att alternativen i en sådan folkomröstning är oklara.
              Inte alls. Alternativen kommer om riksdagen ska fatta beslut att
              vara hur tydliga som helst: Framförhandlat nytt fördrag. Ja eller
              nej till ratificering. Precis samma enkla frågeställning har folket
              att ta ställning till i en folkomröstning.
            </seg>
            <seg n="0bdb5243">
              Man säger att frågan som sådan är för komplicerad. Jämför då
              med en valrörelse till vanliga riksdagsval! Hur komplicerad är
              inte den totaliteten av frågor? Men där tillåter vi faktiskt folket
              att självt bestämma vilka representanter det ska ha, trots att
              det är en så komplicerad fråga.
            </seg>
            <seg n="45c27eb7">
              Min talartid är ute här. Jag ska avrunda för att inte fresta
              på talmannens tålamod alltför mycket. Jag skulle kunna fortsätta
              och dra argument mot folkomröstning. Vart och ett av dem faller.
              Det finns bara ett argument kvar: Man är rädd för att det blir
              nej i en sådan folkomröstning. Jag tror att man har rätt i det
              i och för sig. Men säg då det till svenska folket: Vi vill inte
              att ni ska få bestämma i den här frågan därför att vi tror att
              ni kommer att rösta fel. Ni kommer att rösta nej. Därför ska vi
              driva igenom detta i den svenska riksdagen. Gå ut och säg det
              till svenska folket! Det vore hederligt.
            </seg>
          </u>
          <note type="speaker" n="e9fccbfd">
            Anf. 51 TUVE SKÅNBERG (kd) replik:
          </note>
          <u who="tuve_skanberg_14bfab" xml:id="i-0c20461cbb19bd0e-1" n="be9614e4">
            <seg n="c9b36cc9">
              Fru talman! Först vill jag göra en rättelse. Jag följde en tidigare
              numrering av betänkandet vilket har förskjutit alla siffrorna.
              Det var alltså inte reservation 24 jag yrkade bifall till utan
              reservation 23 om demokrati och IT.
            </seg>
            <seg n="e073bc8b">
              Sedan skulle jag vilja, eftersom detta är ett utmärkt tillfälle
              att ta upp den mer allmänna synen på demokrati, fråga Mats Einarsson
              hur han egentligen ser på det lämpliga i att en dag som denna,
              när vi talar om demokratin, stryka under klasskampen och könskampen
              och polarisera.
            </seg>
            <seg n="c3e69e46">
              I mitt anförande visade jag att den demokratisyn som vi kristdemokrater
              vill lyfta fram handlar om samförståndet, om att se till helheten.
              Mats Einarssons demokratisyn bygger väl ytterst på Hegels dialektik
              där man polariserar en tes mot en antites. Marx exploaterade de
              förtryckta klassernas orättvisor för att göra en revolution i
              samhället.
            </seg>
            <seg n="b1d5cc91">
              Är det inte så, Mats Einarsson, tvärtom mot vad du sade, att
              vi måste söka samsyn och samarbete i stället för polarisering?
            </seg>
          </u>
          <note type="speaker" n="f07856dc">
            Anf. 52 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-1" n="30f24c2c">
            <seg n="03330182">
              Fru talman! Först ska jag också förtydliga mina yrkanden. Jag
              är inte riktigt säker på att jag var så tydlig som jag borde ha
              varit. Jag yrkade alltså bifall till reservation 30. Jag står
              självfallet bakom även reservation 4 men yrkar av tidsskäl inte
              bifall till den. Så var det klart.
            </seg>
            <seg n="62fbe779">
              Tuve Skånberg är inte marxist. Jag har all respekt för det. Jag
              är nog något slags marxist jag tror att man skulle komma fram
              till det om man rannsakade vad jag tycker och tänker om olika
              saker. Hegel är kanske inte den teoretiker jag främst baserar
              mig på, men låt oss bortse från det.
            </seg>
            <seg n="d3e07029">
              Klasskampen och könskampen, om man vill använda det uttrycket,
              är inte riktigt parallella begrepp men är ändå besläktade med
              varandra. I vilken mån dessa företeelser finns eller inte hänger
              inte på vad jag säger i talarstolen, vad några partier skriver
              i sina program, vilken agitation man ägnar sig åt i samhället
              och så vidare. Om dessa företeelser och dessa motsättningar finns
              eller inte beror ju på den materiella verkligheten. De försvinner
              inte för att vi pratar vackert om samförstånd.
            </seg>
            <seg n="0d5a6e28">
              Det där är ett klassiskt borgerligt missförstånd: Klasskampen
              uppkommer därför att det finns elaka partier som pratar om klasskamp,
              och om vi pratade mer om samförstånd skulle detta försvinna. Jag
              påstår att det inte är så. I den mån det finns en klasskamp, och
              jag tror att det faktiskt gör det, finns den i objektiv mening
              i det verkliga samhället, inte beroende på vad vi säger och inte
              säger i sådana här diskussioner.
            </seg>
            <seg n="e976c136">
              Att söka samförstånd är alldeles utmärkt, visst! Riksdagen är
              faktiskt ett exempel på det. Men demokrati är också att uttrycka
              och vara en röst för olika intressen, ibland motsatta intressen.
              Om vi försöker tänka bort det gör vi demokratin en otjänst.
            </seg>
          </u>
          <note type="speaker" n="ef910a78">
            Anf. 53 TUVE SKÅNBERG (kd) replik:
          </note>
          <u who="tuve_skanberg_14bfab" xml:id="i-0c20461cbb19bd0e-2" n="be9614e4">
            <seg n="a0eb35e2">
              Fru talman! Jag tycker att det är konstruktivt att höra Mats
              Einarsson utveckla den marxistiska synen på klasserna, könen och
              deras inbördes kamp och därmed ge möjlighet för mig att bli tydlig
              och säga att detta kan inte en kristdemokrat ställa upp på.
            </seg>
            <seg n="60409628">
              Naturligtvis finns det orättvisor, både mellan privilegierade
              grupper som vi kan kalla för klasser och mellan könen. Vi har
              till exempel löneskillnader mellan män och kvinnor som är orättfärdiga.
              Kvinnor går också in på arbetsmarknaden med en strukturell nackdel
              som var och en ser och som vi kristdemokrater naturligtvis vill
              motarbeta. Men det gör inte mig till feminist. Det gör inte att
              jag vill ställa upp i en könskamp, kön mot kön. Tvärtom vill jag
              arm i arm, eller gärna hand i hand, med kvinnor, till exempel
              mina egna döttrar eller min fru, motarbeta och undanröja de orättvisor
              som finns och historiskt har funnits.
            </seg>
            <seg n="337fc0f7">
              Det är alltså mer fråga om vilka glasögon man tar på sig och
              vilket förhållningssätt man har gentemot de orättvisor man ser
              och som är historiskt givna. Antingen löser vi detta tillsammans,
              i samförstånd och med hänsynstagande som gör att man inte ställer
              grupper mot varandra, eller så väljer man att exploatera en motsättning
              och polarisera.
            </seg>
            <seg n="03b2875a">
              Jag skulle vilja säga att Mats Einarssons parti nu och historiskt
              har haft sin livsluft just i att polarisera och i att skapa och
              underblåsa konflikter.
            </seg>
          </u>
          <note type="speaker" n="54e371a8">
            Anf. 54 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-2" n="30f24c2c">
            <seg n="d2d2a70c">
              Fru talman! Jag håller också för sannolikt att Tuve Skånberg
              inte är feminist dock inte av det skäl som han tror. Det finns
              ju en vulgärbild av feminism som något slags manshat. Om man ser
              lite grann bortanför den vulgärbilden ser man ganska snart att
              feminism inte handlar om detta. Det handlar ungefär om det som
              Tuve Skånberg själv pratar om, alltså insikten att det finns strukturella
              det är viktigt skillnader och orättvisor mellan kvinnor som grupp
              och män som grupp. Dessutom får man väl ställa det kravet på en
              feminist att han eller hon också vill göra någonting åt detta.
            </seg>
            <seg n="34af92e5">
              Vi kan väl fortsätta diskussionen någon annan gång om Tuve Skånbergs
              ideologiska hemhörighet när det gäller könsaspekterna.
            </seg>
            <seg n="0eec7f58">
              Men återigen finns det en skillnad här. Tuve Skånberg argumenterar
              att jag och mitt parti alltid har exploaterat den här typen av
              orättvisor, polariserat och så vidare. Det är naturligt att se
              det så utifrån en borgerligt idealistisk-filosofisk utgångspunkt.
              Från en materialistisk utgångspunkt blir förhållandet det omvända
              just därför att det finns faktiska motsättningar i samhället,
              både könsmässigt och klassmässigt och även etniskt i vissa sammanhang.
              Just därför att dessa motsättningar finns tar de sig politiska
              uttryck och utkämpas delvis i politiska former.
            </seg>
            <seg n="21209cb7">
              Det är också en stor vinst att vi kan utkämpa dessa konflikter
              i politiska, demokratiska och fredliga former. Däri ligger en
              av demokratins stora förtjänster som gör det extra viktigt för
              Vänstern och arbetarrörelsen att försvara demokratin också i dess
              formella politiska liberala, om man så vill former.
            </seg>
          </u>
          <note type="speaker" n="4f9b84b7">
            Anf. 55 KERSTIN LUNDGREN (c):
          </note>
          <u who="kerstin_lundgren_078b71" xml:id="i-55e96995e78e277c-0" n="eac0a7c3">
            <seg n="ad5086e7">
              Fru talman! Att fördjupa och värna den svenska folkstyrelsen
              är väl något som vi alla i den här kammaren och i många andra
              kammare är mycket engagerade för och intresserade av. Det handlar
              om den deltagande demokratin, som riksdagen för något år sedan
              lade fast var målet för vårt arbete. Det handlar inte om den forna
              tidens torg i antikens Grekland där de fria männen var de enda
              som deltog, utan det handlar om medborgarna, alla medborgare,
              och om samtal en samtalande och deltagande demokrati, inte en
              tigande demokrati.
            </seg>
            <seg n="bcf47e1e">
              Den breda enighet som vi hade 2002 kring detta var naturligtvis
              välkommen. Men det är viktigt att våga fundera längre än så, fundera
              kring hur strukturerna ser ut och hur vi kan förtydliga och göra
              förutsättningarna för den deltagande, samtalande demokratin bättre.
            </seg>
            <seg n="f361fe68">
              KU uttalade då att regeringen borde fördjupa analysen. Så har
              regeringen också gjort, därav skrivelsen som nu ligger på vårt
              bord.
            </seg>
            <seg n="a94d6a8a">
              Det handlar om ökat valdeltagande. Där visar analyserna och forskningen
              att de konstitutionella ramarna har betydelse för nivån på valdeltagandet.
              Vi har en bild av vad som har hänt i de senaste valen. Vi såg
              vad som hände i folkomröstningen och i det nyss avslutade Europaparlamentsvalet.
              Vi såg ett engagemang hos många väljare i Europaparlamentsvalet
              för att utnyttja personvalets möjligheter, att kryssa, att vara
              med och verkligen styra och på så sätt delta och avgöra vilka
              kandidater som skulle finnas med.
            </seg>
            <seg n="308df3b0">
              Men vi såg också att förskräckande många valde att inte delta
              i valet. Då kan man återigen fundera över vad som ligger bakom
              detta.
            </seg>
            <seg n="570e489d">
              Regeringen har i sin skrivelse i många stycken pekat på informationsinsatser
              och andra åtgärder som hanteras från ovan till medborgarna. Men
              har vi bjudit in medborgarna i ett verkligt samtal om vad som
              är meningen med till exempel den europeiska unionen?
            </seg>
            <seg n="20e4793f">
              Vår bedömning är att den valrörelse som nyss har avslutats kanske
              var första gången det samtalet verkligen började föras på gator
              och torg. Det fanns ett stort intresse. Även om många här vittnar
              om att det var svalt och att det var svårt fanns det också ett
              stort intresse, en stor nyfikenhet och en stor öppenhet för att
              få delta i ett sådant samtal. Det är ett samtal som inte minst
              vi i den här kammaren inte säkerställt medborgarnas möjligheter
              att delta i därför att vi har stängt dörren.
            </seg>
            <seg n="d21b7b7e">
              EU har varit utrikespolitik. EU har varit regeringarnas fögderi.
              EU har varit bilder på kommissionärer, bilder på regeringschefer
              som samlas för att bestämma. I ett sådant mönster, i en sådan
              konstitutionell ram är naturligtvis deltagandet inte det mest
              tydliga. Det är snarare tillbaka till antikens gamla torg som
              den konstitutionella ramen speglat.
            </seg>
            <seg n="9664c8e7">
              Jag tror att det är viktigt att vi vågar analysera och fundera
              kring de frågorna. Det är angeläget för legitimitetens skull att
              det finns ett valdeltagande, ett förtroende och ett samtal som
              grund för det förtroendet, en respekt mellan väljare och valda.
              Det handlar då inte om att få ett ja eller ett nej i olika sammanhang.
              Det är inte där det avgörande sker utan i det respektfulla samtalet.
            </seg>
            <seg n="5bee6816">
              Det handlar naturligtvis också om att vi förtroendevalda finns
              på olika ställen. Vi var överens om fler förtroendevalda, att
              det var viktigt och angeläget, därför att det då finns fler deltagare
              i de politiska beslutsfora som vi har i vårt land. Av den skrivelse
              som ligger på regeringens bord nu kan man bara få ut att om utvecklingen
              fortsätter så här torde vi när vi når målsnöret 2010 ha minskat
              antalet förtroendevalda med 10 000 i stället för att öka med den
              siffran. Utvecklingen pekar i fel riktning.
            </seg>
            <seg n="d2c164bd">
              Då måste man också fundera: Finns det ett reellt utrymme att
              påverka för de förtroendevalda, eller upplever alltfler att de
              faktiskt är någon form av statliga tjänstemän och då hellre väljer
              att ta anställning som sådana än att ha ett förtroendeuppdrag
              med åtföljande ansvar för någonting som man inte kan påverka?
              Utvecklas en möjlighet att tycka för många, men makt för allt
              färre till följd av den pågående utvecklingen inom de fält som
              vi gemensamt sagt ska skötas?
            </seg>
            <seg n="e5ea4679">
              Det är frågor som är angelägna att analysera. I reservation 3
              under punkt 4 pekar vi tillsammans med Folkpartiet på behovet
              av en fördjupad analys av politiska utanförskap. Håller samhällskontraktet
              på att lösas upp? Vad behöver vi i sådant fall göra för att stärka
              det?
            </seg>
            <seg n="17e5b5c7">
              Vi behöver också en ökad och starkare forskning kring valdeltagandet.
              Det pekar vi på i reservation 8.
            </seg>
            <seg n="c649c2b8">
              Det finns som sagt var en viktig del som vi måste våga se. Det
              är det civila samhällets behov av ökad kraft. Vi har de senaste
              årtiondena sugit ur livsluften, kraften och engagemanget ur det
              civila samhället, mellan medborgare som lika värda tar ansvar
              för det gemensamma, som lika värda får möjligheten att växa, som
              ser att den egna nyttan måste kombineras med den gemensamma nyttan
              i det lokala samhället.
            </seg>
            <seg n="2354b881">
              Vi vill underlätta för det civila samhället och pekar på frågor
              kring detta i reservation 25. Det civila samhället ska då kompletteras
              med det gemensamma, med marknaden. I det gemensamt styrda rummet,
              det offentliga rummet, behöver vi tydliga strukturer. Vi har talat
              om ett smalare men vassare EU, och frågan är om vi inte behöver
              ha ett smalare men vassare Sverige också i det folkstyrda rummet,
              på flera nivåer.
            </seg>
            <seg n="97058413">
              Här behövs en maktdelning, inte bara en flernivådemokrati till
              ordet utan en tydlig maktdelning till innehållet mellan flera
              nivåer för att skapa just tydlighet för medborgarna att delta,
              påverka och utkräva ansvar en flernivådemokrati, inte en flernivåstyrning.
            </seg>
            <seg n="3513b273">
              I det här sammanhanget ser vi möjligheterna att komma vidare
              i den översyn av regeringsformen som är nödvändig och som är på
              gång. Här finns frågor att ta upp som vi pekar på i särskilda
              yttranden om personval, skilda valdagar etcetera, som vi inte
              följt upp här.
            </seg>
            <seg n="401d7b08">
              Avslutningsvis, fru talman, vill jag också uttala vikten av att
              verkligen hävda respekten för varandra och de gemensamma reglerna,
              att vara tydliga och inte acceptera odemokratiska metoder, men
              samtidigt hävda de mänskliga rättigheterna, något som vi framhåller
              i reservationerna 15 och 16.
            </seg>
            <seg n="33b20a6a">
              Men för sparande av tid kommer jag inte att yrka bifall i några
              delar.
            </seg>
          </u>
          <note type="speaker" n="d761d436">
            Anf. 56 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-3" n="30f24c2c">
            <seg n="408a8ac9">
              Fru talman! Först helt kort något om de möjliga orsakerna till
              det låga valdeltagandet. Det är flera som har varit inne på den
              saken och fört fram teorin att det skulle bero på okunnighet.
              Jag tror faktiskt inte att det är på det sättet. Jag skulle misstänka
              att en undersökning kommer att visa att de som gick och röstade
              och de som inte gjorde det är ungefär lika kunniga eller lika
              okunniga om EU.
            </seg>
            <seg n="4ac5f40a">
              Det kan vara så illa att just därför att folk vet vad EU-systemet
              innebär har de stannat hemma. Jag tycker att de har dragit fel
              slutsats, men så kan det faktiskt vara.
            </seg>
            <seg n="0f84fdcd">
              Till frågan om deltagande, samtal och sådana saker. Inom kort
              kommer vi kanske att få ta ställning till och börja diskutera
              en ny EU-konstitution med fortsatt maktöverföring till EU:s institutioner,
              mer av överstatlighet etcetera. Vi, alltså ledamöterna i riksdagen,
              förväntas lämna vidare en del av den makt som vi har fått till
              låns av våra väljare 2002. En del av den makten förväntas vi nu
              lämna vidare till EU:s institutioner.
            </seg>
            <seg n="1601d6d5">
              Vore det då inte rimligt att vi först frågade dem av vilka vi
              har fått denna makt om vi får tillåtelse att lämna den vidare
              på detta sätt? Är det inte rimligt, trots allt, att ha en folkomröstning
              om den kommande EU-konstitutionen? Eller tänker Centern vidhålla
              sitt nej och gå ut till folket och säga: Det blir ingen folkomröstning
              för vi är rädda att ni kommer att rösta fel, att ni kommer att
              rösta nej.
            </seg>
          </u>
          <note type="speaker" n="0d4282ef">
            Anf. 57 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-55e96995e78e277c-1" n="eac0a7c3">
            <seg n="ce969373">
              Fru talman! Tack, Mats, för frågorna. Jag hoppas att du inte
              har kunnat höra från min mun att medborgarna har varit okunniga
              i valet. Det är inte den tolkning som jag har gjort, och det är
              inte den tolkning som jag har förfäktat tidigare. Det vore mig
              främmande.
            </seg>
            <seg n="7188bc80">
              Däremot säger jag att en bild som jag ser är att vi inte har
              bjudit in till samtal. EU-frågorna har varit förbehållna regeringar
              och statschefer. De har handlat om utrikespolitik. Och det är
              samma brister som vi ser när vi utvärderar riksdagens arbete.
              Många i den här kammaren, som jag absolut inte skulle kalla för
              okunniga heller, anser att man inte får möjlighet att delta på
              det sätt som man skulle önska. Det är naturligtvis viktigt att
              kunna föra ett samtal under hela resan och att skapa strukturer
              som gör detta möjligt.
            </seg>
            <seg n="dfc582f7">
              När det så gäller frågan om folkomröstning vill jag säga att
              jag absolut inte är rädd för folkomröstningar. Vi brukar snarare
              hävda behovet av folkomröstningar. Men det är viktigt att vårda
              och värna folkomröstningarna som institution och använda rådfrågandet,
              för det är ju ett rådfrågande som det skulle handla om, på ett
              sätt som gör att vi i den här kammaren också kan ta fullt ansvar
              för de råd som väljarna ger. Jag hörde Mats Einarsson tidigare
              prata om en bra eller dålig konstitution. Det är möjligt att Mats
              Einarsson vill fråga medborgarna i en folkomröstning om det är
              en bra eller dålig konstitution. Det är knappast en bra grund
              för samtal.
            </seg>
            <seg n="7c14ff27">
              Vi säger ja till ökad överstatlighet på de områden vi anser att
              EU behövs för att klara de uppgifter som vi inte kan sköta själva,
              till exempel den gränsöverskridande brottsligheten. Vi talade
              om den i den senaste valrörelsen. Där behövs det ökad överstatlighet.
              Då måste kammaren ge EU muskler. Om detta handlade hela vår valrörelse:
              smalare men vassare.
            </seg>
          </u>
          <note type="speaker" n="babe58b2">
            Anf. 58 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-4" n="30f24c2c">
            <seg n="6da598d6">
              Fru talman! Det är mycket möjligt att det är en delförklaring
              till det låga valdeltagandet att människor inte känner sig delaktiga
              i EU-systemet. Det är mycket troligt att det är så. Jag tror dock
              inte att det problemet löses genom mer av samtal eller bättre
              arbete hos partierna. Det problemet ligger institutionellt i EU
              sådant det nu är uppbyggt. Så illa tror jag att det är.
            </seg>
            <seg n="7ebb0d01">
              Jag går över till frågan om folkomröstning. Jag blir inte riktigt
              klar över varför Centern inte vill ha en folkomröstning om ett
              nytt fördrag. Kerstin Lundgren säger att vi måste vårda folkomröstninginstitutet,
              och vi som riksdagsledamöter måste kunna ta fullt ansvar för det
              råd som väljarna ger oss. Jag är helt ense om det. Det är ett
              argument som kan användas mot folkomröstningar i en mängd olika
              frågor där helhetsperspektivet riskerar att gå förlorat. Jag tillhör
              inte dem som tror att demokratin blir automatiskt bättre med fler
              folkomröstningar.
            </seg>
            <seg n="c9d20db1">
              Men i den här frågan? Det är en enkel fråga i den meningen att
              den är digital, ett eller noll, ja eller nej: Är framförhandlat
              fördrag bättre eller inte? Ja eller nej. Vi kommer att få rösta
              ja eller nej. Den frågan kan naturligtvis också ställas till svenska
              folket. Varför då inte göra det?
            </seg>
          </u>
          <note type="speaker" n="577ab566">
            Anf. 59 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-55e96995e78e277c-2" n="eac0a7c3">
            <seg n="87172594">
              Fru talman! Det finns många enkla frågor. Har Mats Einarsson
              slutat slå sin fru? Det är också en enkel fråga som kan besvaras
              med ja eller nej. Det är en klassiker man brukar nämna för hur
              komplext det kan vara.
            </seg>
            <seg n="dd698f8a">
              Jag har viljan att folkomrösta, men jag har inte hört någon argumentation
              som tydligt har visat att det går att ställa en enkel fråga och
              få ett enkelt svar som går att hantera. Från vår sida kan vi aldrig
              utesluta att vi när vi ser det slutliga fördraget kan se att det
              finns saker i detta som skulle kunna motivera att vi känner oss
              i behov av medborgarnas råd. Men vi har hitintills inte sett detta.
              Vi kan inte heller så långt vi har kunnat överblicka det nu se
              att den frågan finns.
            </seg>
            <seg n="adfc47ba">
              Vi vill ha ett smalare men vassare EU. Vi säger ja till ökad
              överstatlighet på ett antal områden därför att vi tror att EU
              behövs för att vi ska klara de gemensamma uppgifterna, det vill
              säga bygga en hållbar värld lokalt och globalt. EU är ett redskap.
              Men då måste vi våga använda redskapet. Det har vi drivit i vår
              valrörelse, det vill säga smalare men vassare EU. Nu vill vi gå
              vidare, det vill säga smalare men vassare också på andra nivåer
              i vårt gemensamma rum.
            </seg>
          </u>
          <note type="speaker" n="0e90b534">
            Anf. 60 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-416fa07d38448901-0" n="79d25012" next="i-7246859d97511016-0">
            <seg n="7cde8605">
              Fru talman! Jag kommer att ta upp fem saker. Först inleder jag
              med ett citat som jag hoppas att ni ska njuta av.
            </seg>
            <seg n="a90839c9">
              Genom en decentralisering av makten vill vi stärka människors
              möjlighet till delaktighet. Vi vill ha ett samhälle där makten
              utgår från folket och där fler kan bli direkt delaktiga i de beslut
              som fattas. När människor ges mer inflytande och ansvar över sina
              liv och samhället föds lusten att engagera sig. Grunden för en
              deltagande demokrati är människors engagemang och en fungerande
              rättsstat. För att skapa engagemang och delaktighet krävs att
              samhället uppmuntrar kritiskt tänkande och ifrågasättande. Människors
              förmåga att tänka annorlunda och bryta idéer mot varandra i ett
              fritt och jämlikt samspel är centralt i en deltagande demokrati.
            </seg>
            <seg n="db992df0">
              Så här skriver vi miljöpartister i vårt nyligen antagna grundvärderingskapitel
              i vårt nya och visionära partiprogram som blir färdigt om ett
              år.
            </seg>
            <seg n="30298eab">
              Den deltagande demokratin är således den första och den främsta
              av de grundläggande idéer som bär upp vårt parti. När vi läser
              regeringens demokratiskrivelse är det lätt för oss att känna oss
              besvikna och konstatera att avståndet mellan regeringspartiet
              och den gröna demokratisynen är avsevärt. Medan regeringen avgränsar
              demokratin till det representativa styrelsesättet ser vi gröna
              det direkta deltagandet som folkstyrets kännetecken. Medan regeringen
              bygger vidare på de byråkratiska konstruktionerna som ska överbrygga
              klyftorna i demokratin tror vi på engagemanget och ansvarstagandet.
              Med sorg måste vi konstatera att vårt medborgarinitiativ avstyrks.
            </seg>
            <seg n="f47909af">
              Den andra saken är en något undanskymd fråga i konstitutionsutskottets
              betänkande, men den förtjänar att lyftas fram i ljuset. Det är
              det som diskuteras i reservation 23 om IT och demokrati. Informationstekniken,
              Internet och det samspel som människans nya hjälpmedel skapar
              ger stora möjligheter att utveckla, eller kanske uppgradera, demokratin.
            </seg>
            <seg n="849c6df5">
              I Kalix, där Miljöpartiet har kommunalrådsposten, har man provat
              digitala rådslag i frågor om till exempel den kommunala skattesatsen
              och den lokala översiktsplanen. Det här är en viktig nyckel, och
              att hämta in medborgarnas åsikter går lätt med hjälp av IT. Den
              globala solidaritetsrörelsen, som i dag utgör ett alltmer kraftfullt
              och allvarligt alternativ till globaliseringens avigsidor, möjliggörs
              ofta i sitt arbete genom att verka digitalt med hjälp av informationsteknik.
              Sverige behöver en samlad utredning som ser över hur reglerna
              kan ändras och program skapas för att uppmuntra ett ökat IT-användande
              i demokratins tjänst. Det är innebörden av reservation 23, som
              jag yrkar bifall till.
            </seg>
            <seg n="c8be82b4">
              Min tredje punkt handlar om frågan om rösträtten, som tas upp
              i betänkandet. Det pågår en process som syftar till att ge fler
              möjligheten att avge en röst. Flera kommuner med den så kallade
              ungdomskommunen Robertsfors i spetsen har ansökt hos regeringen
              om att få bli försökskommuner i en verksamhet där man röstar från
              16 år. Så sent som i söndags genomfördes en folkomröstning i två
              Jämtlandskommuner där 16- och 17-åringar fick rösta. Svenska kyrkan
              har sänkt sin rösträttsålder till 16 år. Ändå vill inte KU uttala
              att dessa frågor bör lyftas fram i den kommande författningsutredningen.
              Det här är ett gammalt viktigt krav från Miljöpartiet, och skälen
              består.
            </seg>
            <seg n="f88bd24a">
              Vi har utvecklat mycket av detta, och det har sagts här från
              talarstolen: I huvudsak handlar det om att stärka de ungas möjligheter
              att påverka i politiken, inte bara önska att de ska göra det.
              Vi vill få och det står i betänkandet fler unga människor engagerade
              och öka valdeltagandet. Varför inte låta 16-åringarna rösta?
            </seg>
            <seg n="6bbf5a16">
              De längre mandatperioderna innebar en höjning av den reella medelrösträttsåldern
              till 20 år. Men sänker man gränsen till 16 skulle medelåldern
              för att rösta första gången hamna på 18. I det här sammanhanget
              vill vi återigen understryka erfarenheterna från de delstater
              i Tyskland jag har nämnt det tidigare från talarstolen där rösträttsåldern
              har sänkts. Det visade sig att ingen av de farhågor som fanns
              besannades. Tvärtom ledde sänkningen till att unga och politiker
              tvingades att mötas på ett fruktbart sätt som de tidigare inte
              hade gjort. De äldre politikerna tvingades se de unga människornas
              verklighet och faktiskt ge löften om förbättringar inom skol-
              och ungdomsverksamhet och sedan följa upp dem. Det vore en positiv
              utveckling i Sverige, där de unga alltför länge har fått snedfördelade
              resurser. Därför, fru talman, yrkar jag bifall till reservation
              7. Det är ett fortsatt mycket viktigt krav från Miljöpartiet.
            </seg>
            <seg n="fa092d59">
              Fru talman! Min fjärde punkt handlar om folkomröstning om EU-konstitutionen.
              Jag har inget i sak bättre eller nyare att säga än de mycket välformulerade
              ord Mats Einarsson har fört fram. Låt mig bara sammanfatta genom
              att undra vilken annan fråga de senaste 100 åren, utom möjligtvis
              medlemskapet i EU, som har haft en sådan tyngd och behov av förankring
              som den om vi ska uppgå i en annan statsbildning, med en egen
              flagga, egen nationaldag, egen nationalsång och en egen konstitution.
              Alla element är på plats.
            </seg>
            <seg n="fd415a19">
              Om detta vill inte majoriteten låta svenska folket ha en åsikt.
              Det är oförklarligt. Nej, det är inte oförklarligt, utan det är
              som Mats Einarsson säger: Man är helt enkelt rädd för förlust.
            </seg>
            <seg n="27074dc1">
              Men betänk då: Vill man verkligen få människor att sluta strunta
              i EU, som den gnälliga parollen har lytt, ska vi naturligtvis
              folkomrösta! Se med vilken enorm kompetens människor lärde sig
              det mesta om handelspolitik, valutor, finansiell och internationell
              politik när vi hade EMU-omröstningen! Det är en självklarhet att
              vi ska låta svenska folket folkomrösta om denna århundradets största
              fråga.
            </seg>
          </u>
          <note n="c9af699a">
            Det innebär bifall till reservation 30.
          </note>
          <u who="lotta_hedstrom_01417a" xml:id="i-7246859d97511016-0" n="79d25012" prev="i-416fa07d38448901-0">
            <seg n="bf0db705">
              Avslutningsvis, fru talman, vill jag säga någonting om de motionsyrkanden
              som behandlas i betänkandet och som gäller frågan om medborgarkontrakt.
              Miljöpartiet är i grunden positivt till att medborgaren får stärkta
              möjligheter att utkräva sin rätt gentemot det allmänna. Ett sätt
              skulle kunna vara att det upprättades medborgarkontrakt.
            </seg>
            <seg n="3230c3ce">
              Just nu bedriver vi ett arbete tillsammans med Folkpartiet i
              en arbetsgrupp för att titta närmare på hur sådana här system
              konkret skulle kunna utformas. Jag vill bara tala om att vi beräknar
              att vara färdiga med det här arbetet i höst och ber att få återkomma
              med förslag till den allmänna motionstiden.
            </seg>
            <seg n="2ee9f93c">
              Vi står givetvis bakom alla våra reservationer, men för tids
              vinnande är det som sagt var tre som jag yrkar bifall till, nr
              7, nr 23 och nr 30.
            </seg>
          </u>
          <note type="speaker" n="e9c9b6f5">
            Anf. 61 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-5" n="30f24c2c">
            <seg n="cae9f3c5">
              Fru talman! Jag tänkte bara säga några få ord om den nya informationstekniken
              och demokratin. I reservation 23 står det bland annat:
            </seg>
            <seg n="3694f82d">
              Regeringen bör utreda Internets användning i demokratiska beslutsprocesser
              och förekomsten av eventuella rättsliga och tekniska hinder därvidlag.
            </seg>
            <seg n="840d0aa6">
              Jag vill bara understryka att utskottsmajoriteten inte har någon
              annan uppfattning om detta. Vad vi pekar på är att detta sker
              i lite olika former.
            </seg>
            <seg n="ee27cefd">
              En av de utredningar som nu arbetar är Vallagskommittén, 2003
              års vallagskommitté, där jag har förmånen att delta och där vi
              har utrett vilka möjligheter det finns att använda ny teknik vad
              gäller röstningsförfarandet. Vårt betänkande är inte klart, men
              så småningom kommer man att få läsa det där. Jag kan ändå säga
              att vår erfarenhet är att ju fler vi har talat med, ju mer vi
              har läst, ju fler internationella försök vi har tagit del av,
              desto svårare och mer komplicerat blir detta med användande av
              så kallad e-demokrati, i alla fall när det handlar om röstningsförfarandet.
            </seg>
            <seg n="10c86fad">
              Jag tror att det successivt växer fram dels insikten om att Internet
              inte är lösningen på demokratins problem, vilket man kan få intryck
              av ibland det har vi nog börjat förstå dels insikten om vad IT,
              Internet etcetera är bra till och vad det inte är bra till. Det
              är bra till vissa saker, och där ska det utvecklas. Men det är
              inte lösningen på demokratins problem, och det kommer inte att
              innebära något revolutionerande nytt när det gäller själva demokratins
              funktionssätt.
            </seg>
            <seg n="b727d3bc">
              Regeringen följer detta, har vi konstaterat, och därför har vi
              inte sett anledning att göra det tillkännagivande som reservanterna
              föreslår.
            </seg>
          </u>
          <note type="speaker" n="29a5c9c9">
            Anf. 62 LOTTA N HEDSTRÖM (mp) replik:
          </note>
          <u who="lotta_hedstrom_01417a" xml:id="i-2f1238ab9bab77df-0" n="79d25012">
            <seg n="ce3ca9d5">
              Fru talman! Jag tror säkert också att det snarare är en gradskillnad
              än en artskillnad. Men för oss är det väldigt viktigt, särskilt
              just med tanke på viljan att få med unga människor och att kunna
              arbeta globalt. Det är de stora saker som har hänt i demokratins
              värld, nämligen att det inte går att bedriva politik hemma med
              stängd dörr mot omvärlden. Vi lever i en globaliserad värld. Det
              är de unga människorna som kan och som har tagit till sig det
              här verktyget, och det är där som de och deras engagemang finns.
            </seg>
            <seg n="75462628">
              Att biträda reservation 23 är att inse och förstå att IT är ett
              oerhört kraftfullt verktyg. Det ska naturligtvis utformas, utprovas
              och utvärderas. Vi måste ge oss ut på det havet, därför att det
              kommer att kunna bidra, inte som en ersättning för traditionella
              eller fysiska mötesformer, utan som ett komplement, med diskussionsforum,
              anslagstavlor och mejlinglistor. Jag har inget annat i sak att
              säga.
            </seg>
          </u>
          <note type="speaker" n="d099204d">
            Anf. 63 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-6" n="30f24c2c">
            <seg n="f1233ad4">
              Fru talman! Jag bara konstaterar igen: I sak förefaller det inte
              finnas någon som helst skillnad mellan reservanterna och utskottsmajoriteten.
            </seg>
          </u>
          <note type="speaker" n="a8853371">
            Anf. 64 LOTTA N HEDSTRÖM (mp) replik:
          </note>
          <u who="lotta_hedstrom_01417a" xml:id="i-2f1238ab9bab77df-1" n="79d25012">
            <seg n="908bf68b">
              Fru talman! Men ibland är politiken fråga om att vilja mer.
            </seg>
          </u>
          <note type="speaker" n="92041428">
            Anf. 65 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-e1e343de358f1920-0" n="ee6442aa">
            <seg n="3cb77e57">
              Fru talman! Han stod där utanför vallokalen i sin fotsida, långa
              klädnad, ljust gul som sanden och som ökensolen, i vacker brodyr
              i rött och guld. Längs kinderna rann tårar. Det var 1996, det
              första palestinska valet och den här mannens, beduinens, första
              erfarenhet av att någon hade frågat honom om hans mening. Han
              var lycklig.
            </seg>
            <seg n="10cb0960">
              Jag tänker alltid på honom som jag mötte där utanför Hebron när
              vi talar om demokrati. Han illustrerar ganska mycket av det, också
              det problem som vi bara har snuddat lite vid i dag, nämligen demokratins
              två sidor. Den ena rör deltagandet också i val och röstandet.
              Den andra handlar om politikens möjligheter, möjligheten att leverera,
              att åstadkomma något. Han var lycklig över att ha fått delta och
              rösta. Jag är övertygad om att han, om han fortfarande lever,
              undrar vart rösten tog vägen, vad det blev av det som han då hoppades
              skulle innebära en skillnad.
            </seg>
            <seg n="1dd38157">
              Vi ska inte diskutera den palestinska situationen, även om den
              intresserar mig, utan vi ska snarare diskutera just det demokratiska
              sammanhanget. Det är intressant många har nämnt det därför att
              60 % och fler än det lät bli att göra som den gamle nomaden. Jag
              är inte säker på att så många av dem gråter över sin missade chans
              i söndags, de som lät oss andra bestämma. Jag tycker att det är
              allvarligt.
            </seg>
            <seg n="123ab36f">
              Men jag tycker inte att vi ska överdriva situationen. Jag tror
              att de som försöker göra det här till en entydig bild av ointresset
              för Europa är helt fel ute. När vi folkomröstade i höstas samlade
              det en stor del av befolkningen. Vi har i de nya, moderna och
              växande demokratierna i öst sett att EU-parlamentsvalet inte heller
              där lockar alla ut ur husen. Vi ska vara försiktiga med att dra
              slutsatser av något annat slag än att vi ännu inte riktigt har
              sett hur Europeiska unionen är en del av vår vardag och att det
              därför är ett viktigt val.
            </seg>
            <seg n="7f08a00b">
              Jag tycker därför, fru talman, att regeringens skrivelse är bra.
              Där slås fast ett antal viktiga och grundläggande perspektiv på
              demokratin. Men de som trodde att skrivelsen skulle lösa demokratins
              problem, nu och kanske för alltid, är naturligtvis besvikna. Men
              det är nog inte på regeringen de ska känna sig besvikna utan på
              sina egna förväntningar.
            </seg>
            <seg n="a77f032b">
              Jag yrkar bifall till förslagen i KU:s betänkande i dess helhet,
              som är ett slags kontinuerligt samtal om demokratin.
            </seg>
            <seg n="50d46c3a">
              Det är också viktigt att fastslå att de som äger demokratin väl
              måste anses vara medborgarna. Det är vi tillsammans som väljare
              som värnar vårt demokratiska system. Men det här systemet måste
              underhållas, av till exempel folkrörelser, grupperingar av människor
              av gammalt slag och av nyare slag.
            </seg>
            <seg n="60eae622">
              När Lotta N Hedström försöker göra väsen av att de gröna har
              ett annat grundperspektiv på demokratin kan det hända att det
              är sant, men inte från den här utgångspunkten. Om det är någon
              som vet att demokratin börjar där på fabriksgolvet, i förmågan
              att organisera människor för en gemensam kamp för en bättre värld,
              är det vi i arbetarrörelsen, och särskilt socialdemokratin.
            </seg>
            <seg n="9618f924">
              Det handlar därför om att vi som partiföreträdare och som partier
              förvaltar den här demokratin. Vi gör det genom att agera under
              politiska spelregler, och vi har ett oerhört stort ansvar. Medborgarna
              äger frågan och har därför ett ansvar. Partierna och de förtroendevalda
              har ett stort ansvar att förvalta det.
            </seg>
            <seg n="99c22a6c">
              Jag har tidigare sagt från den här talarstolen att jag ser de
              förtroendevalda som demokratins tjänare. Därför har vi ett särskilt
              ansvar, fast jag tycker inte att vi riktigt har anledning att
              den här veckan klä oss i säck och aska. Vi har ju gjort, i varje
              fall nödtorftigt, en del av vårt jobb, men vi mötte inte riktigt
              responsen från medborgarna. Vi kan ha synpunkter på det.
            </seg>
            <seg n="52e81baa">
              Kanske är det så att det är omöjligt att ha ett val i juni och
              att den diskussionen är viktig. När jag jobbade i kyrkan sade
              vi alltid att det är ingen idé att göra någon stor satsning efter
              påsk för då kommer inte folk. Lite av det gäller också i det här
              sammanhanget.
            </seg>
            <seg n="109b8df2">
              Jag tror att samspelet mellan väljare och valda är det som vi
              alltid måste utmanas av för att utvecklas. Och vi kan fundera
              över en del av de problem som vi har. Röstar vi för ofta eller
              för sällan? Nu har vi faktiskt utmanat våra väljare att gå till
              val varje år. Är det bra? Är det enigheten som skapar den stabila
              grunden och förtroendet för demokratin, eller är det polariseringen?
              Vi hade den debatten för en stund sedan mellan Kristdemokraterna
              och Vänsterpartiet.
            </seg>
            <seg n="5fac1134">
              Jag tror att den senaste valrörelsen snarare talar för att det
              är brist på polarisering, som därför inte vitaliserar väljarna,
              än ger en bild av en stor enighet. Så kan man också tolka det
              när ett parti valde att sno våra valsedlar och sätta sin partibeteckning
              under. Det kan möjligen vara en kvalitetsbedömning av våra valsedlar,
              men det kan lika gärna vara det av det parti som inte hade egen
              kreativitet utan valde vår text.
            </seg>
            <seg n="e11cd3a6">
              Jag tror därför att vi, när vi för de här diskussionerna, inte
              ska göra det enkelt för oss. Jag tycker kanske inte riktigt att
              regeringen har det stora ansvar som en del av motionerna faktiskt
              resulterar i. Jag tror nämligen inte att det är regeringen som
              i alla sammanhang ska skapa mötesplatser för demokratin och det
              ena och det andra. Det handlar om ett mycket bredare ansvar hos
              folket och hos oss som politiker och förtroendevalda.
            </seg>
            <seg n="36166de3">
              Jag tycker att det här betänkandet, herr talman, är ett bra exempel
              på en fortsatt process. Regeringen löste inte alla problem. Det
              gjorde inte heller vi i KU. Men jag tror att den här formen för
              just den här typen av frågor är alldeles rätt, att regeringen
              presenterar en skrivelse, lyfter upp den aktuella diskussionen
              och gör det baserat på en hel del forskningsunderlag. Möjligen
              skulle vi här i riksdagen med vår ännu bredare bas i sju olika
              partier svara mot en sådan regeringsskrivelse med ett mera utförligt
              material, kanske flera seminarier och sedan en sådan här avstämmande,
              ganska regelbunden debatt i kammaren.
            </seg>
            <seg n="112d4cce">
              Jag tycker därför att det är angeläget, inte minst den här veckan,
              att vi nu säger till alla de drygt 60 % som lät bli att visa upp
              sin vilja i söndagens val. Kanske skulle vi kunna presentera dem
              för min herde, beduinen där utanför Hebron, som grät av lycka
              över att ha fått vara med och lägga sin röst.
            </seg>
          </u>
          <note type="speaker" n="811ae5c3">
            Anf. 66 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-086cfe46ac442863-1" n="5a2e2bc3">
            <seg n="11bbffee">
              Herr talman! Låt mig också bidra till samtalet här. Jag ska börja
              med att faktiskt hålla med Pär Axel Sahlberg; jag tror inte att
              man entydigt kan tolka valutslaget som ett ointresse för Europa.
              Det finns mycket annat som också spelar roll. Naturligtvis ligger
              i botten att det inte handlar om att stödja eller avsätta en regering
              utan om att välja personliga representanter. Det blir något svagare
              så.
            </seg>
            <seg n="6f42f495">
              SOM-institutet i Göteborg har gjort en klassning av vilka faktorer
              som bidrar till högt valdeltagande. Det är framför allt tio stycken,
              varav nio normalt uppfylls i Sverige. En är vårval. Det var kanske
              något på gränsen här. Det är möjligt att valet låg något för sent.
              En viktig faktor som bidrar till högt valdeltagande är givetvis
              poströstningen. Den faktor som vi inte har i Sverige är att man
              får böta om man låter bli att rösta. Så vill vi väl inte ha det.
            </seg>
            <seg n="de772707">
              Om man då ser hur mycket som gynnar ett högt valdeltagande och
              sedan ser detta trots allt torftiga utfall, det måste vi ändå
              säga, blir man något undrande när det gäller regeringens i denna
              skrivelse framförda väldiga ambition just att tala om valdeltagandet
              som den stora demokratifrågan. Borde inte denna regering vara
              lite orolig? Det är kanske andra viktiga demokratifrågor som vi
              också borde lyfta fram. Delar inte Pär Axel Sahlberg den åsikten?
            </seg>
          </u>
          <note type="speaker" n="83139b05">
            Anf. 67 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-1" n="ee6442aa">
            <seg n="a4947bdd">
              Herr talman! Det är Nils Fredrik Aurelius karakteristik av den
              här regeringsskrivelsen som resulterar i de här tre i hans mening
              lite tunna förslagen från regeringen. Jag menar att hela anslaget
              med skrivelsen är mycket bredare och svarar mot många fler behov
              i den här komplicerade frågan som handlar om samspelet mellan
              väljare och valda och de valda demokratiska systemen och för all
              del den principiellt oerhört viktiga frågan om politikens räckvidd.
              Hur formar vi ett samhälle tillsammans på bästa sätt?
            </seg>
            <seg n="424f70ae">
              Jag tycker därför att valdeltagandet är ett mycket bra mått på
              den demokratiska kvaliteten men naturligtvis inte det enda måttet.
              De som nu försöker dra slutsatsen av att det 37-procentiga röstdeltagandet
              i valet till Europaparlamentet borde resultera i att vi flyttar
              valet hit är naturligtvis ute på hal is eller längs ett sluttande
              plan. Om vi skulle sätta upp sådana gränser för ett legitimt val
              kan vi mycket väl tänka oss en situation, även om vi inte önskar
              den, där också valdeltagandet till riksdagen går ned och skulle
              passera en sådan legitimitetsgräns. Hur ska vi då hantera de här
              tillsättningsfrågorna?
            </seg>
            <seg n="1ea8aea6">
              Demokratin förutsätter ett högt valdeltagande. Vår samhällsmodell
              förutsätter i ännu högre grad att många känner sig delaktiga.
              Det lite gammalmodiga som jag tycker är så fint, att jag får ta
              på mig mina finaste kläder och gå till vallokalen och avlägga
              min röst, är naturligtvis någonting som vi också måste sprida
              kunskap om och känsla för. Det kanske inte räcker med en hederlig
              demokratisyn. Det kanske ska vara en cirkus utanför vallokalen
              vad vet jag? Men då får vi diskutera det också.
            </seg>
          </u>
          <note type="speaker" n="123b0694">
            Anf. 68 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-086cfe46ac442863-2" n="5a2e2bc3">
            <seg n="f0be1ebb">
              Herr talman! Även jag kände mig rörd när jag som valobservatör
              i Albanien såg hur folk röstade. För säkerhets skull hade de samlats
              klockan sju på morgonen för att inte gå miste om möjligheten att
              rösta. Nu var i och för sig bakgrunden att de var tvungna att
              rösta under den gamla störtade kommunistregimen också, fast då
              fanns det inga alternativ. Men visst kan något ha gått förlorat
              när vi uppfattar en massa saker som självklara här.
            </seg>
            <seg n="9c787793">
              Jag har bara en fråga. Det gäller ett ämne som Pär Axel Sahlberg
              något berörde och som jag tog upp i mitt inledningsanförande.
              Kan det bristande engagemanget hos många för de politiska frågorna
              bero på att politikerna lägger sig i för många saker och löser
              för få saker bra? Vi kan tillämpa det här välkända resonemanget
              om smalare och vassare igen. Är det inte så att förtroendet för
              politiken kanske skulle bli bättre om vi politiker koncentrerade
              oss på de genuint politiska frågorna?
            </seg>
          </u>
          <note type="speaker" n="de265b58">
            Anf. 69 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-2" n="ee6442aa">
            <seg n="8fd798c9">
              Herr talman! Nu har Centerpartiets representant gått härifrån.
              Jag har sagt under hela den här valrörelsen att jag uppfattar
              det här med smalare och vassare snarare som en bantningskur som
              är mer lämpad för mig än för Europeiska unionen eller för all
              del Sverige.
            </seg>
            <seg n="9723003e">
              Jag är nämligen inte säker på att det är mindre politik som skapar
              större intresse för demokratin. Däremot håller jag gärna med om
              att vi ständigt måste diskutera demokratins, i det här fallet,
              räckvidd i det samhälleliga livet. Här kan jag mycket väl se att
              det finns en konflikt, och den har berörts i debatten tidigare,
              mellan individuella friheter och det som mer kanske skulle kunna
              uppfattas som kollektiva rättigheter eller någon sorts bild av
              ett rättfärdigt samhälle som räcker till för alla.
            </seg>
            <seg n="054af70a">
              Jag tror att samspelet mellan de här två viktiga principerna,
              rättvisa och frihet, är oerhört angeläget, men jag är inte riktigt
              klar över om det finns någon enkel modell för att lösa det här.
            </seg>
            <seg n="ecdb138b">
              Jag tror heller inte att Nils Fredrik Aurelius har rätt när han
              säger att det är ett bristande engagemang som gör att människor
              inte går och röstar. Det finns sådant också, men jag tror att
              en del faktiskt låter bli att gå och rösta för att de tycker att
              det är svårt. Det är svårt att välja mellan alternativen. Det
              är svårt att köpa hela paket, och man är mer inställd på att få
              göra sina egna val.
            </seg>
            <seg n="7c3e788d">
              Det är lång rad olika frågor. Men att mindre politik skulle skapa
              större intresse tror jag är alldeles fel. Å andra sidan är det
              inte säkert att tvärtom är rätt heller, nämligen att om politiken
              bestämmer allt skulle det göra att fler går och röstar. Det gäller
              att hela tiden göra avvägningar.
            </seg>
          </u>
          <note type="speaker" n="03b04f5a">
            Anf. 70 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-7" n="30f24c2c">
            <seg n="dabf90d9">
              Herr talman! Tjänstgörande talman hörde kanske inte Pär Axels
              inledning. När jag lyssnade undrade jag om det var Jesus eller
              Aristoteles som stod där utanför vallokalen. Att det inte var
              Churchill var ju uppenbart. Det var alltså den där palestiniern.
              Jag tycker att det var alldeles utmärkt av Pär Axel att påminna
              om vilken vikt valhandlingen har, eller borde ha.
            </seg>
            <seg n="5b117ade">
              Pär Axel hade en formulering som var ungefär så här: Ännu har
              vi inte insett hur EU är en del av vår vardag.
            </seg>
            <seg n="4bdc55e0">
              Det skulle vara ett slags förklaring till det låga valdeltagandet.
              Då borde ju rimligen valdeltagandet i den europeiska unionen öka
              med tiden. Det är faktiskt på motsatt sätt. I samtliga EU-länder,
              med något undantag i något val, sjunker valdeltagandet.
            </seg>
            <seg n="babe7c2e">
              Hur lågt kan valdeltagandet bli innan Europaparlamentet inte
              längre har det minimum av demokratisk legitimitet som vi ändå
              måste kräva? 40 %, 30 %, 20 %, 10 %, 5 % eller 2 % var går gränsen,
              och vad gör vi?
            </seg>
            <seg n="4a9219e1">
              Jag ska ställa samma fråga till Pär Axel som jag ställde till
              Kerstin Lundgren. Om vi nu, inom kort eller längre tid, som riksdagsledamöter
              kommer att uppmanas att lämna ifrån oss ytterligare en liten bit
              av den makt som vi har lånat från våra väljare i det senaste valet,
              är det då inte rimligt att vi frågar dem, varifrån vi har fått
              vår makt, om lov innan vi gör detta? Alltså: Är det ändå inte
              rimligt att ha en folkomröstning om den kommande så kallade EU-konstitutionen?
            </seg>
          </u>
          <note type="speaker" n="971ae5c1">
            Anf. 71 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-3" n="ee6442aa">
            <seg n="3569f385">
              Herr talman! På ett sätt tror jag att det finns en gräns under
              vilken vi får stora problem med en vald församling som bara representerar
              ett fåtal. Amerikanerna har tydligen inte nått den gränsen än
              när det gäller sitt presidentval. Där väljer ju till slut en ganska
              liten del av befolkningen president. Går det inte med val kan
              det gå via domstolen, som vi såg i förra valet.
            </seg>
            <seg n="0cc69972">
              Jag är dock orolig för att sätta en gräns. Kallar jag i min förening
              till ett årsmöte och har uppfyllt stadgarnas krav på hur den kallelsen
              ser ut har jag ett årsmöte även om det bara är några få som kommer.
              Det ingår i spelreglerna.
            </seg>
            <seg n="d425f04b">
              Ur den synpunkten bygger själva legitimiteten i huvudsak på att
              man följer spelreglerna, tror jag. Det innebär inte att jag bortser
              från det problem som det rymmer om det blir för få som går och
              röstar. Men någon gräns skulle jag inte vilja sätta.
            </seg>
            <seg n="b518be6d">
              Så till frågan om folkomröstning. Det är ganska intressant att
              det här i kammaren finns två partier som vill folkomrösta om EU:s
              nya grundlag. De två partierna skulle ha varit ytterst trovärdiga
              om det samtidigt var de två partierna som ställde upp på resultaten
              från de folkomröstningar som vi har gjort. Det är de två partier,
              som underkänner resultatet av en folkomröstning när det gäller
              EU-medlemskapet, som nu kräver en ny folkomröstning.
            </seg>
            <seg n="e1af3de4">
              Jag tror inte ett ögonblick på att du värnar folkomröstningsinstitutet,
              Mats Einarsson. Du är angelägen att hitta en form för att Sverige
              ska säga nej till den nya gemensamma grundlagen. Det är ditt legitimitetsproblem.
              Jag debatterar gärna innehållet i såväl folkomröstning som EU
              i den här frågan. Men det är du och ditt parti som ställer till
              bekymmer för mig i min egen argumentering i mitt parti i fråga
              om folkomröstningen.
            </seg>
          </u>
          <note type="speaker" n="e1b01cf9">
            Anf. 72 MATS EINARSSON (v) replik:
          </note>
          <u who="mats_einarsson_7b24f2" xml:id="i-647fb5352f70916b-0" n="30f24c2c" next="i-dc6a54707774ea63-0">
            <seg n="52e884e8">
              Herr talman! Jag måste först rätta Pär Axel Sahlberg. Vi har
              inte vid något tillfälle, i något sammanhang, ifrågasatt legitimiteten
              i resultaten av de folkomröstningar som vi har genomfört.
            </seg>
          </u>
          <note n="43261e1d">
            Vänsterpartiet som var aktivt för ett nej till medlemskap 1994
            röstade i riksdagen efter att det hade blivit ja i folkomröstningen
            ja till medlemskapet av respekt för folkomröstningsresulatet.
          </note>
          <u who="mats_einarsson_7b24f2" xml:id="i-dc6a54707774ea63-0" n="30f24c2c" prev="i-647fb5352f70916b-0">
            <seg n="34fb43f5">
              Det är en sak. En helt annan sak är när man kräver av oss att
              vi också ska byta åsikt och säga att vi hade fel. Det gör vi inte
              förrän vi har goda sakskäl för det. Vi har inte sett de goda sakskälen.
              Vi ser ingen anledning att ändra åsikt i denna fråga, lika lite
              som till exempel Socialdemokraterna eller Moderaterna har anledning
              att ändra åsikt i sak om anslutningen till EMU.
            </seg>
            <seg n="76d119ec">
              Vi underkänner inga folkomröstningsresultat.
            </seg>
            <seg n="f3a59f3b">
              Det taktiska argumentet kan ju användas både mot ja-sidan och
              mot nej-sidan, alltså både mot dem som är kritiska till den förmodligen
              kommande konstitutionen och mot dem som är positiva till den.
            </seg>
            <seg n="6ab7ad00">
              De två taktiska argumenten tar ju ut varandra. Jag återkommer
              till grundfrågan. Är inte detta en speciell fråga, när vi nu ska
              lämna ifrån oss makt från riksdagen? Bör vi inte av principiella
              skäl fråga dem, från vilka vi har fått denna makt, om lov innan
              vi gör detta? Varför inte, i så fall?
            </seg>
          </u>
          <note type="speaker" n="2263da7e">
            Anf. 73 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-4" n="ee6442aa">
            <seg n="76f28842">
              Herr talman! Mats Einarssons argumentering går nu ut på att skälet
              till en folkomröstning, som han säger inte ger honom skäl att
              byta åsikt, är att vi lämnar ifrån oss makt. Det är det som ni
              redan har bestämt. Det finns egentligen inte något förslag att
              folkomrösta om. Enligt många av oss är det det liggande förslaget.
              Vi får se om man löser det i slutet av veckan eller om det senare
              kommer fram en ny gemensam framförhandlad ståndpunkt och om det
              i realiteten kommer att innebära en sådan förändring.
            </seg>
            <seg n="f1b9fe77">
              Vår argumentering bygger på att det inte gör det. Den maktöverlåtelse
              vi har gjort gjorde vi 1994 när vi folkomröstade inför EU-valet
              ett val som jag menar att ni underkänner eftersom ni inte respekterar
              det. Du har själv varit med i ditt partis programskrivningskommitté
              och är ansvarig för den och har alltså fortsatt att framföra en
              ståndpunkt som är tvärtemot den som folkviljan visade i folkomröstningen.
            </seg>
            <seg n="74e38c62">
              Ni har alltså använt folkomröstningen för en argumentering kring
              en fråga. När ni får stryk passar det inte. När ni vinner i folkomröstningen
              är det det yttersta uttrycket för den folkliga viljan.
            </seg>
            <seg n="23609d48">
              Jag menar därför att om ni skulle göra en folkomröstningsfråga
              om en ny konstitution rättvisa skulle ni behöva vara de första
              som säger: Vi respekterar utfallet. Vi inser att när det väl har
              kommit ska vi inte vara de som kräver en ny folkomröstning för
              att ändra resultatet.
            </seg>
            <seg n="0922a6c6">
              Det är ert stora problem. Men, tyvärr, Mats Einarsson, är det
              inte bara ert problem. Det är också mitt problem när jag vill
              argumentera om demokratifrågan i det här avseendet.
            </seg>
          </u>
          <note type="speaker" n="9c6e1eb9">
            Anf. 74 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-3cf9372349881c1a-1" n="d155fcd7">
            <seg n="ccd8abf3">
              Herr talman! Pär Axel Sahlberg säger att han inte är särskilt
              oroad över det låga valdeltagandet och menar att skälet kan vara
              att vi inte riktigt har hunnit förstå vad vi kan göra med EU-samarbetet
              och att människor i allmänhet inte har hunnit förstå vad man kan
              göra i samverkan med EU.
            </seg>
            <seg n="ea702dee">
              Jag är jätteoroad. Den här gången sjönk deltagarantalet under
              nivån 1999, som vi trodde var något slags bottennivå som vi aldrig
              skulle kunna komma under. I det betänkande som vi debatterar i
              dag har vi därför föreslagit, med anledning av det förra resultatet,
              mer framåtriktade insatser för att öka människors kunskap om EU.
              Vi föreslår ett folkbildningsinitiativ, att fler beslut ska lyftas
              fram av regeringen och så vidare. Vi har också föreslagit i ett
              elvapunktsprogram för gymnasieskolan att man inom ramen för samhällskunskapen
              och historieundervisningen ska öka och vidga ungdomars kunskap.
            </seg>
            <seg n="f74c8f7b">
              Nu har jag presenterat mina recept. Vilka recept har Pär Axel
              Sahlberg för att öka kunskapen hos unga människor och människor
              i allmänhet?
            </seg>
          </u>
          <note type="speaker" n="0ec0314a">
            Anf. 75 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-5" n="ee6442aa">
            <seg n="a4d5480e">
              Herr talman! Det var inte min avsikt att säga att jag inte är
              oroad. Jag tycker bara att vi inte ska överdriva detta. Efter
              det förra valet 1999 sade vi att den stora faran med detta är
              att det smittar på valdeltagandet i övrigt. Det finns ingen som
              direkt kan peka på en sådan effekt. Folkomröstningen i höstas
              visade att även en folkomröstning som har att göra med EU-relaterade
              frågor kan samla ganska mycket folk.
            </seg>
            <seg n="981a0c71">
              Jag skulle därför vilja mana till en viss försiktighet med att
              måla hela bilden av detta svart. Men det är definitivt en utmaning
              när så många väljer att inte välja. Det är naturligtvis ett problem.
            </seg>
            <seg n="ee946512">
              Jag kan möjligen vara oroad över en annan sak, nämligen att Liselott
              Hagberg menar att det är regeringen som ska lösa detta. Jag tycker
              att regeringen och vi socialdemokrater har ett oerhört stort ansvar.
              Men det kan inte ligga på bara oss, utan här är vi kamrater, eller
              om vi nu vill använda ett annat uttryck så är vi medarbetare i
              samma gemensamma uppdrag att värna demokratin. Och vi gör det
              både i vår egenskap av väljare och medborgare och politiker och
              förtroendevalda. Och jag tror inte att det är de stora metoderna
              eller de stora kampanjerna som löser frågorna.
            </seg>
            <seg n="812ca9cb">
              Det som verkligen oroar mig är att det som vi kanske ser ut att
              ha förlorat, nämligen det breda basarbetet i folkrörelsebaserade
              organisationer, har problem i dag. Det gäller kyrkor och många
              andra organisationer, och det gäller i hög grad politiska partier.
              Det är ett problem att partiet i vårt fall inte längre räcker
              till att på samma sätt nå så många människor. Och här har vi ett
              gemensamt ansvar.
            </seg>
            <seg n="d42bd3a8">
              Jag tror inte att det är regeringen som ska ordna mötesplatser
              och så vidare. Jag tror att regeringen också ska göra insatser.
              Men det är Liselott Hagberg och jag och tusentals andra förtroendevalda
              som ytterst har ansvaret för att intresset för demokratin kan
              växa.
            </seg>
          </u>
          <note type="speaker" n="d69f5f41">
            Anf. 76 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-3cf9372349881c1a-2" n="d155fcd7">
            <seg n="c6965df9">
              Herr talman! Jag kan instämma i det som Pär Axel Sahlberg sade
              om att det är vi tillsammans som ska hjälpas åt för att öka människors
              kunskap om EU. Den uppfattningen delar jag helt, och det hade
              jag kanske kunnat uttrycka på ett tydligare sätt.
            </seg>
            <seg n="f21f32e0">
              Pär Axel Sahlberg fick tidigare möjlighet att svara på en fråga
              som Mats Einarsson ställde. Den handlade om hur låg nivå på valdeltagandet
              som vi kan acceptera. Jag tycker egentligen att vi hade nått bottennoteringen
              redan vid det förra tillfället.
            </seg>
            <seg n="1a81ca61">
              Jag måste också passa på att fråga Pär Axel Sahlberg om han verkligen
              tycker att vi kan nöja oss med att säga att de insatser som regeringen
              har gjort inte räckte. Egentligen är det detta som utskottet säger
              i motiveringen till vår reservation när vi vill ha fler folkbildningsinsatser
              och fler initiativ för att lyfta fram EU-frågorna. Då nöjer sig
              utskottsmajoriteten med att argumentera om att regeringen har
              tagit initiativ för att öka valdeltagandet i 2004 års val. Vi
              har ju sett hur det gick. Menar verkligen Pär Axel Sahlberg att
              det är en argumentation som håller nu när vi har facit i hand?
            </seg>
          </u>
          <note type="speaker" n="21a76368">
            Anf. 77 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-6" n="ee6442aa">
            <seg n="ae31defb">
              Herr talman! Jag tror att jag svarade på detta och sade att jag
              inte skulle vilja sätta en nedre lägre gräns. Jag tror att det
              i sig skapar stora bekymmer. I formell mening skulle jag kunna
              tänka mig att gå så långt som att säga att det inte finns någon
              nedre gräns, om valet är sjyst skött och alla har fått möjlighet
              att rösta. Men i någon sorts moralisk mening finns det naturligtvis
              en gräns som inte skulle kunna gå att sätta i procenttal, men
              som skapar bekymmer för oss. Det var då som jag hänvisade till
              det amerikanska presidentvalet som, enligt många av oss, har passerat
              en gräns där för få är engagerade i ett så viktigt val.
            </seg>
            <seg n="bbfdda25">
              Sedan återkommer Liselott Hagberg till frågan om regeringen.
              Det är klart att det är oppositionens uppdrag att ställa frågan
              om vad regeringen gör. Men när det gäller demokratifrågan finns
              det nog inte någon mamma eller pappa att gå och fråga, utan här
              har vi tillsammans ansvaret. Och jag erkänner gärna att jag anser
              att mitt parti tillsammans med alla de andra partierna har varit
              för dåliga på att ge människor en bild av till exempel det samarbete
              som vi har i Europeiska unionen.
            </seg>
            <seg n="9ff93992">
              Egentligen kan jag inte förstå att medborgarna skickar i väg
              så mycket av sina pengar och inflytande över sin vardag i kommuner,
              landsting, nation och Europeiska unionen utan att vara lite mer
              angelägna om att ha kontroll. Detta är vårt medborgerliga ansvar
              som vi bär tillsammans.
            </seg>
          </u>
          <note type="speaker" n="591278db">
            Anf. 78 TUVE SKÅNBERG (kd) replik:
          </note>
          <u who="tuve_skanberg_14bfab" xml:id="i-0c20461cbb19bd0e-3" n="be9614e4">
            <seg n="5cd400b0">
              Herr talman! Den mest kvalificerade majoritet som vi känner här
              i riksdagen är den absoluta majoriteten två tredjedelar. När valdeltagandet
              i det senaste valet innebar att nära nog en absolut majoritet
              av väljarna valde att inte gå och rösta är det nära skammens gräns
              och vad vi kan acceptera.
            </seg>
            <seg n="953c4909">
              Även med den nyansering som Pär Axel Sahlberg har gjort i replikskiftena
              är jag lite oroad över den ton som han använde i sitt huvudanförande
              när han talade om de få deltagande i ett årsmöte som ändå avhålls.
              Man har följt spelreglerna, det har utgått en kallelse, och det
              kom två personer. Man håller ett årsmöte, och så är det bra med
              det. Det är faktiskt så skakande att även om man följer reglerna
              är det inte tillräckligt.
            </seg>
            <seg n="98882b2f">
              Låt mig göra en liknelse. Låt oss anta att vi är på en stor fjällvandring,
              och regeringen har i uppdrag att leda fjällvandringen. Alla ska
              göras nöjda. Det ska vara kortare och längre turer, de starka
              ska kunna klättra upp på berget, men vi ska hålla ihop gruppen
              och ta oss framåt dag för dag. Regeringen har brustit i sitt ledarskap.
              Man har inte hållit ihop gruppen. Man har fått nära nog två tredjedelar
              att inte följa med. Därför utkräver vi ett ansvar från regeringen.
            </seg>
            <seg n="df60b7f9">
              Sedan har vi i KU en del av ansvaret. Jag ska fortsätta med liknelserna.
              Om det här hade varit ett konfliktspel av typen Monopol hade vi
              suttit med regelboken och banken och hållit reda på reglerna.
              Vi har brustit i att hålla i gång det demokratiska samtalet. Vi
              har inte fått igenom det som vi ville i våra reservationer och
              motioner. Vi får också ta på oss en del av skulden. Men det är
              ett problem med ledarskapet när två tredjedelar inte följer med.
            </seg>
          </u>
          <note type="speaker" n="e303bce7">
            Anf. 79 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-7" n="ee6442aa">
            <seg n="ab28cfef">
              Herr talman! I dessa dagar är väl liknelsen med fjällvandringen
              inte så enkel eftersom vår statsminister har legat på operationsbordet.
              Men nu har vi börjat på ny kula och får se vad som händer.
            </seg>
            <seg n="622e972b">
              Jag tycker annars att det är klädsamt att få den här beskrivningen
              av att det är ett delat ansvar. Jag tycker verkligen det. Men
              det är naturligtvis alldeles överdrivet att påstå att en absolut
              majoritet inte har röstat. Att vi här har vissa kvalificeringsregler
              kan möjligen förklaras av att vi har rätt så bra betalt för att
              gå hit och trycka på knappen. Om väljarna också skulle få det
              kanske vi skulle få ett större valdeltagande, eller om vi skulle
              införa det belgiska systemet med röstplikt.
            </seg>
            <seg n="22b6f2c1">
              Men jag menar inte att det inte är oroväckande att valdeltagandet
              i Sverige och i andra länder ser ut att sjunka när det gäller
              val till Europaparlamentet. Det är djupt oroande. Men jag tycker
              att det är angeläget att vi inte nu klär oss i säck och aska och
              är redo att ge upp demokratin eller slopa ett sådant val till
              ett representativt system utan att vi snarare ser det som en utmaning
              till oss alla att utöka detta ansvar.
            </seg>
            <seg n="2cddebdd">
              Det är onekligen så att det också ingår i demokratin som en medborgerlig
              rättighet att inte rösta. Däremot tror jag att vi nu gör oss själva
              en liten otjänst som talar om vad de som valde att inte rösta
              egentligen anser. Det vet vi faktiskt inte alls. Vad vi däremot
              vet är att intresset inte var tillräckligt stort för att gå till
              Svensk Kassaservice eller till vallokalen i söndags och avge sin
              röst. Där är vi utmanade av att se till att vi får fler människor
              med oss. Om detta visar sig omöjligt i juni, då borde det vara
              ett enkelt problem att lösa. Men låt oss fortsätta den diskussionen.
            </seg>
            <seg n="d9559bc4">
              Hitintills kan man väl säga att den tendens som vi har sett är
              att när folket får gå till vallokalen den tredje söndagen i september
              går man i något större omfattning utom möjligen när det gäller
              att utse sina ledare i kyrkan. Men det är möjligen en annan fråga,
              inte minst nu.
            </seg>
          </u>
          <note type="speaker" n="869e683e">
            Anf. 80 TUVE SKÅNBERG (kd) replik:
          </note>
          <u who="tuve_skanberg_14bfab" xml:id="i-0c20461cbb19bd0e-4" n="be9614e4">
            <seg n="70c2ef45">
              Herr talman! Jag ser med tillfredsställelse på att Pär Axel Sahlberg
              mer och mer nyanserar sin inställning, det lite mer formalistiska
              att man har hållit sig till spelreglerna och att vi är nöjda.
              Jag välkomnar det.
            </seg>
            <seg n="41b05ccb">
              Vi är naturligtvis inte redo att ge upp demokratin därför att
              vi nu helt naturligt debatterar ett historiskt bottenrekord när
              det gäller valdeltagande. Något annat än att göra det vore omöjligt.
            </seg>
            <seg n="06ce8ae9">
              Jag vill gå vidare och ta upp en tråd i Sahlbergs anförande,
              nämligen polariseringen som livsluft. Vi vet ju att Socialdemokraterna
              prövade det här med högervänster-val, och Vänsterpartiet hörde
              vi tidigare tala om klasskamp. Könskampen låg också nära.
            </seg>
            <seg n="735ef3c5">
              Jag skulle i stället vilja säga att livsluften för demokratin
              inte är polariseringen inte de och vi, inte att ställa människor
              mot varandra utan att skapa en förståelse för att det här gör
              vi tillsammans. Ordet samhälle går ju tillbaka till ett ord som
              talar om gemenskap, om att vi har en gemensam uppgift och hör
              samman. Jag skulle välkomna att Pär Axel Sahlberg nyanserade sig
              där och sade: Ja, det primära är att vi gör det här ihop, inte
              att ställa människor mot varandra.
            </seg>
          </u>
          <note type="speaker" n="f341448d">
            Anf. 81 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-8" n="ee6442aa">
            <seg n="ebcbbd4b">
              Herr talman! Då får jag nog göra Tuve Skånberg besviken. Jag
              tror nämligen att förutsättningen för demokratin och politiken
              just är att det finns olika uppfattningar. Där finns naturligtvis
              ett problem för Tuve Skånberg, som ju i det europeiska parlamentet
              delar partigrupp med ett annat parti men ändå inte kan se att
              det är dags att göra en gemensam valrörelse.
            </seg>
            <seg n="94e95870">
              Jag medger gärna att vi har samma problem. I den här valrörelsen
              hade jag velat se, liksom jag vill se om fem år, att det är det
              europeiska socialdemokratiska partiet som i huvudsak för valkampen.
              Därigenom skulle vi kunna skapa den europeiska bilden av en gemensam
              demokratisk plattform. Då tror jag att förutsättningen just är
              att vi talar om olika bilder av vårt samhälle. Men det innebär
              inte att vi ska slåss eller att vi på varje punkt ska ha olika
              uppfattningar.
            </seg>
            <seg n="0ce46319">
              Vi ser ju här i kammaren att en majoritet av besluten är gemensamma
              för oss de bara rasslar igenom och märks inte en gång. Men det
              som väcker uppmärksamhet och det som skapar själva dynamiken för
              den demokratiska processen är att vi i grunden har olika uppfattningar
              om vad samhället är. Jag tror att det här vänskapstalet egentligen
              är någonting farligt, för en sådan konsensus i en gemenskap av
              människor finns inte. Däremot har vi lärt oss att hantera såväl
              polariseringen och konflikten som samarbetet. Också där tror jag
              att vi har en del att redovisa för våra väljare och medborgare,
              nämligen att vi klarar av både att vara oeniga i sak och att ändå
              kunna hantera saker och ting tillsammans som människor och vänner.
            </seg>
          </u>
          <note type="speaker" n="112a05fb">
            Anf. 82 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-c0d6eb3c87a64632-0" n="6d3b1356">
            <seg n="cdacc566">
              Herr talman! Att diskutera demokrati och ökad delaktighet är
              viktigt. Egentligen borde fler vara med i den här debatten.
            </seg>
            <seg n="0a8ae0cd">
              Ett av skälen till det dåliga valdeltagandet, som det talats
              mycket om här i dag, är att avståndet mellan politiker och medborgare
              har ökat. Det finns många orsaker. Jag instämmer i vad min partikollega
              Liselott Hagberg tidigare sagt. Men jag vill också påtala att
              även medierna faktiskt har en viktig roll. Det är viktigt att
              man även beskriver förtroendevaldas vardag och inte bara skriver
              när någon har missbrukat sitt förtroende.
            </seg>
            <seg n="9a09de91">
              Hur ofta visas på TV en fritidspolitikers slit med att försöka
              kombinera politiskt arbete och sitt vanliga arbete som man måste
              ha för sin försörjning? Även heltidspolitikers dag är kantad av
              slit och hårt arbete.
            </seg>
            <seg n="c53ead62">
              Jag anser att det är viktigt att man försöker bryta trenden och
              skapa nytt förtroende för de folkvalda.
            </seg>
            <seg n="34b81749">
              Herr talman! Jag har ett förslag som jag har lämnat i en motion,
              och det är att man ska införa medborgarkontrakt något som Lotta
              N Hedström tidigare talade om.
            </seg>
            <seg n="130e6fc7">
              Jag tror att misstro många gånger beror just på att den service
              som kommunen eller staten erbjuder medborgaren inte stämmer överens
              med den service som medborgaren förväntar sig. Det här uppstår
              särskilt i tider när resurserna är knappa.
            </seg>
            <seg n="a0e6b7f3">
              Herr talman! Ett kontrakt är inte detsamma som en garanti. Ett
              kontrakt kräver att två parter kommer överens om hur man ska förhålla
              sig gentemot varandra med rättigheter och skyldigheter för båda
              parter. Med andra ord handlar det om att man får klara spelregler.
            </seg>
            <seg n="6c1f1147">
              I min hemstad Borås håller man just nu på med att genomföra medborgarkontrakt
              inom olika förvaltningar. Utformningen har gjorts i dialog med
              medborgarna. I det här fallet är det en kommunal angelägenhet.
              Det är kommunen som beslutar om man vill ha kontrakt eller ej.
              Men kontrakt borde kunna införas även på landstingsnivå och statlig
              nivå.
            </seg>
            <seg n="807e1964">
              Herr talman! Exempel på där man kan använda sådana här typer
              av kontrakt kan gälla allt från utbetalningar av studiemedel,
              hur de ska ske, till vad som händer inom kommunen om matutdelningen
              till äldre uteblir. I det ömsesidiga kontraktet ska det således
              också finnas med vad som gäller om kontraktet inte uppfylls.
            </seg>
            <seg n="a09f7545">
              Herr talman! I betänkandet anför utskottet som grund för sitt
              avstyrkande av min motion att det pågår en försöksverksamhet med
              servicedeklarationer och servicedialoger. Detta är en form av
              garanti, och dialogen innebär insyn och inflytande för medborgaren.
            </seg>
            <seg n="20c35acf">
              Detta är självklart bra och ett steg i rätt riktning. Men ett
              kontrakt går, som jag tidigare sagt, så mycket längre. Det är
              ömsesidigt och klargör spelreglerna vad som händer om någon av
              de två parterna, samhället och medborgaren, inte följer spelreglerna.
            </seg>
            <seg n="21b5a37b">
              Herr talman! Jag har inget yrkande. Men Folkpartiets ståndpunkt
              framgår av ett särskilda yttrande i betänkandet, som Lotta N Hedström
              förut nämnde om.
            </seg>
            <seg n="cdeadba3">
              Slutligen, herr talman, vill jag säga att vi måste göra allt
              för att återskapa förtroendet mellan medborgare och förtroendevalda.
              Vad jag nämnt i dag är ett litet exempel på hur man kan gå till
              väga. Mycket mer måste göras, och mycket har nämnts här i dag
              om hur man åter kan få ett ökat valdeltagande, en utökad delaktighet
              i samhället i övrigt och en riktig demokrati.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="f9704d63">
            8 § Redogörelse för behandlingen av riksdagens skrivelser till
            regeringen
          </note>
          <note type="speaker" n="3320986e">
            Anf. 83 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-ed814c97298cffb9-0" n="b449d51c">
            <seg n="5d457858">
              Herr talman! När det gäller KU:s betänkande nr 21 rörande redogörelse
              för behandlingen av riksdagens skrivelser till regeringen ska
              jag främst uppehålla mig vid hur regeringen agerat om den nu alls
              har agerat för att på bästa sätt behandla av en riksdagsmajoritet
              beslutade så kallade tillkännagivanden. Det rör sig då oftast
              om beställningar om en utredning eller ett konkret lagförslag
              för att förbättra situationen inom något samhällsområde.
            </seg>
            <seg n="af8858a5">
              Det ska i sammanhanget för ordningens skull påpekas att det inte
              föreligger något oavvisligt konstitutionellt tvång för regeringen
              att inom viss tid eller på bestämt sätt bereda ett beslut om ett
              tillkännagivande som fattats av riksdagen. Samtidigt är det enligt
              regeringsformen så att regeringen är ansvarig inför riksdagen,
              inte tvärtom.
            </seg>
            <seg n="2254b276">
              Den risk en trilskande regering i vårt land löper som gång efter
              annan inte efterkommer vad en majoritet i den lagstiftande församlingen
              bestämt är att antingen bli ställd under misstroendevotum eller
              att utskotten själva med sina högst begränsade resurser som en
              extraordinär åtgärd börjar ta fram egna lagtexter för beslut i
              riksdagen när så anses behövligt. Den senare ordningen saknar
              egentligt stöd i regeringsformen, som däremot anger att det är
              i departement och regeringskansli som beredningen av nya lagförslag
              normalt förutsätts ske. Formerna för hur beredningen av ett lagförslag
              ska gå till råder dock regeringen själv i huvudsak över.
            </seg>
            <seg n="c198816e">
              Konstitutionsutskottet har inhämtat vad samtliga utskott anfört
              med anledning av regeringens redogörelse för hur den behandlat
              riksdagens skrivelser, och det är, herr talman, påfallande många
              utskott som intar en mer kritisk hållning till hur regeringen
              hanterat många av de skrivelser som innehållit någon form av tillkännagivande
              under senare år.
            </seg>
            <seg n="bdc764d2">
              Genomgående bedöms regeringen ha varit för saktmodig i att efterkomma
              beslut eller rent av nonchalerat vad riksdagen till och med vid
              upprepade tillfällen framfört som sin vilja. Det har till exempel
              gällt avskaffande av reklamskatten, system för individuell kompetensutveckling,
              ny instans- och processordning i utlänningsärenden, utvärdering
              av fastighetsmäklarlagen och rådigheten över rikets indelning
              i kommuner.
            </seg>
            <seg n="a579f892">
              Om detta beror på en allmän politisk ovilja gentemot vad en riksdagsmajoritet
              uttalat i en viss fråga eller en allmän inkompetens, håglöshet
              och oförmåga att styra riket, ja, därom må, från fall till fall,
              viss osäkerhet möjligen råda.
            </seg>
            <seg n="90f7b59f">
              Vi moderater har därför i en motivreservation till detta betänkande
              velat peka på den uppenbara risk för ytterligare urgröpning av
              väljarnas förtroende för de demokratiska institutionerna som ligger
              i att regeringen inte alls eller oförklarligt sent efterkommer
              vad en majoritet av kammarens ledamöter givit regeringen till
              känna såsom sin vilja.
            </seg>
            <seg n="33069022">
              Beredningen av lagförslag kan förvisso vara av olika svårighetsgrad,
              men regeringen måste helt klart skärpa sig. Anser den sig inte
              kunna eller vilja leverera en av riksdagen beställd utredning
              eller lag då får den också bekväma sig med att inom skälig, rimlig
              tid låt mig säga tresex månader återkomma till samtliga riksdagens
              ledamöter med tydligt angivande av bevekelsegrunderna för sin
              tvekan eller vägran för att därigenom ge ledamöterna möjligt rådrum
              för vidare agerande i frågan.
            </seg>
            <seg n="07d211ab">
              Konstitutionsutskottets majoritet anser inte erfarenheten tillräcklig
              eller tiden mogen för att tydliggöra denna gäckande målkonflikt
              mellan riksdag och regering utan vill hänskjuta frågan om tillkännagivandenas
              roll till ett av konstitutionsutskottet initierat uppföljnings-
              och utvärderingsprojekt i höst. Vi moderater motsätter oss i och
              för sig inte en sådan utvärdering, men vi anser att det redan
              nu finns fullt tillräckliga erfarenheter för att i detta hänseende
              inskärpa regeringens ansvar.
            </seg>
          </u>
          <note n="7772f03e">
            Jag yrkar bifall därför, herr talman, till motivreservationen.
          </note>
          <note type="speaker" n="ad8bf2ec">
            Anf. 84 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-e1e343de358f1920-9" n="ee6442aa">
            <seg n="9e0816f3">
              Herr talman! Jag yrkar avslag på reservationen.
            </seg>
            <seg n="e2ce3648">
              Det här är en fråga som vi har diskuterat många gånger. Den är
              uppe i nästan varje års granskning, och flera av de exemplifieringar
              som Henrik S Järrel gav har varit föremål för den särskilda granskning
              som konstitutionsutskottet utför.
            </seg>
            <seg n="077a99ba">
              Jag ska försöka att inte upprepa mig alltför mycket men ändå
              påminna om det problem som den här frågan faktiskt rymmer. Jag
              tror alltså att det i grunden inte råder skilda uppfattningar
              om hur relationen och samspelet mellan den folkvalda riksdagen
              och regeringen egentligen ser ut. Där står vi på stabil grund
              i våra grundlagar.
            </seg>
            <seg n="93a5e210">
              Däremot är det ganska uppenbart att vi anlägger rätt olika perspektiv
              på den här frågan. Jag brukar gissla oppositionen med att säga
              att de har gett upp hoppet att någon gång nå regeringstaburetterna,
              så numera försöker de driva riket från riksdagen. Det brukar man
              bli tämligen upprörd över.
            </seg>
            <seg n="b1d824b3">
              Det som ligger och kokar under den här diskussionen är att när
              riksdagen har samlat en majoritet för en ståndpunkt ska den levereras.
              Nu var Henrik S Järrel, till skillnad från texten i reservationen,
              mycket mera hovsam och redogjorde klart för att det kan man inte
              alltid kräva, och detta av flera skäl. Det ena skälet är att det
              möjligen, eventuellt, kan hända att ett riksdagsbeslut inte är
              av riktigt så hög kvalitet att det går att genomföra. Jag säger
              inte att det någonsin har hänt, men man skulle kunna tänka sig
              ett sådant fall. Då är det fortfarande där på andra sidan vattnet
              ett beredningsansvar som måste hanteras. Det ingår också i själva
              spelreglerna.
            </seg>
            <seg n="0c00bfed">
              Jag tycker att exemplet med Utlänningsnämnden är det allra bästa
              exemplet på det. En enig riksdag, också vi socialdemokrater, beslutade
              om en förändring i det avseendet. Regeringen marscherar i riksdagens
              riktning, får problem med Lagrådet som, klokt nog, erinrar att
              här finns ett antal problem, inte minst i lagstiftningen, varpå
              regeringen tillsätter en arbetsgrupp. Så gör vi ett gemensamt
              arbete som tyvärr ännu inte har kunnat slutföras. Detta har nu
              varit föremål för granskning vid flera särskilda granskningar
              från KU och kommer också tillbaka i det här betänkandet.
            </seg>
            <seg n="6c40fc77">
              Jag skulle vilja påstå att det är precis tvärtom och säga att
              det är ett exempel på hur det här samarbetet ska se ut. Sedan
              är inte någon av oss nöjd med själva tidsutdräkten, men ibland
              talar också verkligheten.
            </seg>
            <seg n="f3a9d30a">
              Det finns ett liknande exempel som har varit en långbänk, nämligen
              frågan om indelning i kommuner. Där har riksdagens majoritet inte
              accepterat de motargument som har kommit såväl i konstitutionsutskottet
              och andra utskott i riksdagen som från regeringen utan har försökt
              göra just det som jag har illustrerat, att ta över regeringsmakten
              och besluta, med de stora principiella problem, också rent kvalitetsmässiga,
              som det skulle skapa.
            </seg>
            <seg n="88483477">
              Med det här sagt, herr talman, tycker jag att det här ändå är
              en viktig relation, som nu har pågått i drygt 40 år och där regeringen
              redogör för hur man hanterat riksdagens skrivelser. Det finns
              säkert fall som har tagit onödigt lång tid, och det finns säkert
              också fall där regeringen inte har varit tillräckligt alert på
              att komma tillbaka till riksdagen på ett relevant sätt och redovisat
              skälen för antingen senareläggning eller andra bedömningar eller
              beredningsbekymmer. Det är just det som vi ska lyfta upp i granskningarna.
              Därför välkomnar jag debatten och diskussionen, men jag kan lova
              Henrik S Järrel att regeringen icke är håglös.
            </seg>
          </u>
          <note type="speaker" n="52dd0928">
            Anf. 85 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-1" n="b449d51c">
            <seg n="7e9983e3">
              Herr talman! Det är möjligen symtom på att en regering med en
              och samma färg har suttit för länge. Det gav Pär Axel Sahlberg,
              även om han inte var medveten om det, lite prov på. Han började
              göra värderingar om riksdagens beslut möjligen inte höll en hög
              kvalitet. Det har inte skett ännu, men det skulle kunna tänkas
              hända. Har man den inställningen och menar att regeringen är den
              bästa överdomaren för att avgöra huruvida riksdagen har rätt eller
              ej bör man i grunden försöka omarbeta och bearbeta den konstitution
              och den regeringsform som vi har. Vi kan inte ha det på det sättet,
              Pär Axel Sahlberg. Det är regeringen som är ansvarig inför riksdagen.
              Regeringen styr riket, men riksdagen stiftar lag. Det är oavvisligen
              på det sättet.
            </seg>
            <seg n="c43711a4">
              Jag vill erinra Pär Axel Sahlberg om att det var länge sedan
              Socialdemokraterna satt i opposition, det var under åren 19911994
              senast det är oppositionens uppgift att stå för oppositionen gentemot
              regeringen. Gör inte regeringen som riksdagen vill i det här fallet
              skulle inte en majoritet kunna formas med mindre än att de så
              kallade samarbetspartierna v och mp, något av dem, var med på
              vagnen är det också riksdagens skyldighet och plikt att påtala
              detta inför regeringen.
            </seg>
          </u>
          <note type="speaker" n="01b59f9c">
            Anf. 86 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-e1e343de358f1920-10" n="ee6442aa">
            <seg n="3fe0a091">
              Herr talman! Jag är inte säker på att det är tecken på att vi
              har suttit i regeringsställning för länge. Jag påstår inte heller
              att det är tecknet på motsatsen hos Henrik S Järrel, att ni inte
              har suttit i regeringsställning.
            </seg>
            <seg n="4ea156c6">
              Det här gäller snarare själva principen. När jag talar om ett
              tänkt fall menar jag inte att man ska värdera eller underkänna
              den majoritet som har uppkommit, icke alls. Däremot kan beslutet
              vara av sådan kvalitet att det inte utan vidare går att genomföra.
              Då möter det, inte överdomaren på andra sidan vattnet, utan det
              möter det beredningstvång som finns.
            </seg>
            <seg n="a4b81502">
              Det är ju den här dialogen som jag välkomnar och tycker är alldeles
              utmärkt. Men den ska naturligtvis fungera, och helst ska den fungera
              skyndsamt.
            </seg>
            <seg n="e9becb0e">
              Däremot tycker jag att det är ett oskick att vi här i riksdagen
              fastställer datum för när saker och ting ska vara färdiga. Då
              har vi bortsett från det beredningstvång som finns på andra sidan
              vattnet.
            </seg>
            <seg n="4a849520">
              Samspelet här är oerhört viktigt, men jag tycker att opposition
              under de senaste åren med rätt så dåliga exempel har försökt att
              driva den här saken in absurdum, och därav en del av mina argument.
            </seg>
          </u>
          <note type="speaker" n="100a4d20">
            Anf. 87 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-2" n="b449d51c">
            <seg n="33e51942">
              Herr talman! Pär Axel Sahlberg säger att oppositionen har drivit
              detta in absurdum. Utlänningsnämnden och konvertering till ett
              annat processuellt förfarande är en allvarlig fråga som berör
              många människor. Kompetensutvecklingskontona är också viktiga
              för att ge enskilda människor förutsättningar att förbättra sina
              möjligheter på arbetsmarknaden. Dessa frågor kan inte bara avvisas
              såsom ointressanta för att nu ta några exempel.
            </seg>
            <seg n="da4bddea">
              Nej, Pär Axel Sahlberg får nog gå hem och läsa på lite mera och
              komma med lite bättre argument. Regeringen återkommer inte till
              riksdagen med de besked som den bör lämna. Det är därför som vi
              reagerar, och det är därför som utskottet har tagit fram betänkandet.
              Vi efterlyser att regeringen tydligare ska återkomma till riksdagen
              med besked om varför den inte vill lägga fram det här förslaget
              eller varför den har dröjt oskäligt länge med att lägga fram förslaget.
              Och det ska träffa alla ledamöter av Sveriges riksdag.
            </seg>
            <seg n="2e1819fe">
              Här har regeringen brustit. Det finns ingen anledning att skyla
              över detta faktum att det här finns en varaktig, beständig och
              ganska kvalitativ kritik att rikta mot regeringen. Jag tycker
              inte att man ska vifta bort den på det sätt som Pär Axel Sahlberg
              trots allt lite försöker att göra.
            </seg>
          </u>
          <note type="speaker" n="8ee7af0f">
            Anf. 88 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-8240a10f0ef9e777-0" n="ee6442aa" next="i-83b8301edf67a991-0">
            <seg n="3fd64af9">
              Herr talman! Jag lovar att jag ska gå hem och läsa på läxan.
              Men jag kan inte lova att jag blir klokare, i varje fall inte
              klokare än Henrik S Järrel.
            </seg>
            <seg n="61268b33">
              Jag tror inte att det är själva principen som ni värnar om, utan
              er frustration är att ni inte regerar.
            </seg>
            <seg n="0065035c">
              Nu återkommer Henrik S Järrel till frågan om Utlänningsnämnden.
              Regeringen levererade ganska snabbt en lagrådsremiss som fick
              tummen ned. På basis av ett sådant rent spel i den här frågan
              har ni lyckats att föra upp den till kammaren för åtminstone tredje
              gången. I själva verket är den frågan det allra bästa exemplet
              på hur våra grundlagar fungerar.
            </seg>
            <seg n="438305f0">
              En enig kammaren har fattat ett beslut. Regeringen agerar, får
              stopp i Lagrådet, tillsätter en gemensam arbetsgrupp och nu pågår
              processen. Precis så måste det gå till. Det är det som är själva
              nyckeln i den här frågan, nämligen: Hur ser samspelet ut? Hur
              ser kvaliteten ut på riksdagens beslut? Hur ser responsen från
              regeringen ut? Och hur kan vi marschera tillsammans?
            </seg>
            <seg n="77d9946a">
              Jag medger gärna att det finns exempel i betänkandet från vårt
              utskott och andra utskott där saker och ting inte har skötts fullödigt
              enligt regelboken. Därför ska vi påpeka det, och det gör vi ju
              tillsammans i utskottet. Jag har inga problem med det alls.
            </seg>
          </u>
          <note n="31ee6ec6">
            Föredrogs
          </note>
          <note n="fea534a2">
            Ajournering
          </note>
          <note n="2b6711c1">
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="par_axel_sahlberg_e93588" xml:id="i-83b8301edf67a991-0" n="ee6442aa" prev="i-8240a10f0ef9e777-0">
            <seg n="e3f102fa">
              Återupptagna förhandlingar
            </seg>
            <seg n="012dd430">
              Klockan är 14.00 och vi har vår frågestund. Regeringen företräds
              i dag av Pär Nuder, Lars-Erik Lövdén, Berit Andnor, Leni Björklund
              och Carin Jämtin. Ni är hjärtligt välkomna.
            </seg>
            <seg n="d725ba07">
              Tillbakadragandet av svensk trupp i Kindu
            </seg>
          </u>
          <note n="f9f950fc">
            Förhandlingarna återupptogs kl. 14.00.
          </note>
          <note n="22644789">
            9 § Frågestund
          </note>
          <note n="6c4c673f">
            Anf. 89 TALMANNEN:
          </note>
          <note type="speaker" n="50f4e148">
            Anf. 90 ROSITA RUNEGRUND (kd):
          </note>
          <u who="rosita_runegrund_b27013" xml:id="i-bd40732706ca5446-0" n="980d366d">
            <seg n="6f0af9ec">
              Herr talman! Jag har en fråga att ställa till försvarsminister
              Leni Björklund.
            </seg>
            <seg n="29b97c83">
              För drygt ett år sedan beslutade vi här i riksdagen att sända
              en beväpnad styrka till Demokratiska republiken Kongo, och uppdraget
              var bestämt till tolv månader.
            </seg>
            <seg n="03376aad">
              Sverige har sedan lång tid en god relation med Kongo och har
              också utfört mycket hjälpinsatser där. Behovet av humanitära insatser
              är stort och kommer att bli så under lång tid framöver.
            </seg>
            <seg n="46a7a241">
              Min fråga till försvarsministern är: Hur ser regeringen på detta
              att man drar tillbaka det är visserligen ett tidsbestämt uppdrag
              sina insatser i ett mycket känsligt läge när de humanitära insatserna
              inte kan göras?
            </seg>
          </u>
          <note type="speaker" n="598b9896">
            Anf. 91 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-0" n="7afe7f46">
            <seg n="fea968de">
              Herr talman! Det skulle vara allvarligt om vi hade avbrutit en
              mission. Men det som riksdagen fattade beslut om var att vi skulle
              sända en flygplatsstyrka som skulle driva flygplatsen i Kindu
              under tolv månader. Det uppdraget är slutfört, och den verksamheten
              är omhändertagen av en civil operatör.
            </seg>
            <seg n="8361368d">
              Den styrka som fanns på flygplatsen kan inte användas för andra
              operationer i Kongo. Därför var det alldeles naturligt att styrkan
              skulle åka hem. Att det sedan sammanföll med ett kritiskt läge
              gjorde inte behovet mindre. Därför drevs verksamheten, som sagt,
              av en annan operatör som FN hade kontrakterat.
            </seg>
          </u>
          <note type="speaker" n="6c9b8c2a">
            Anf. 92 ROSITA RUNEGRUND (kd):
          </note>
          <u who="rosita_runegrund_b27013" xml:id="i-bd40732706ca5446-1" n="980d366d">
            <seg n="e98cfe3c">
              Herr talman! Jag är väl medveten om att det var i Kindu som Sveriges
              insats var och att det är oroligt i andra delar. Men min fråga
              kvarstår ändå. Det borde vara en långsiktighet i insatsen FN finns
              ju trots allt kvar en långsiktighet som gör att det inte blir
              de här ad hoc -insatserna. Man måste se att behovet är större
              än så och att vi i utskottet uttalade att behovet av en långsiktig
              insats av Monuc är stort. Anser inte regeringen att man i det
              läget kanske kan ompröva sitt ställningstagande och göra en insats
              i de delar där de humanitära insatserna inte når fram?
            </seg>
          </u>
          <note type="speaker" n="6cb0283b">
            Anf. 93 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-1" n="7afe7f46">
            <seg n="ce2fae09">
              Herr talman! Regeringen har svarat på FN:s uppdrag genom att
              fullfölja ett specialuppdrag som var tidsbegränsat, men vi har
              också svarat på en annan förfrågan från FN om att delta i den
              europeiska insatsen i Bunia. Det var också en specialinsats som
              man bad oss om. Vi har fullföljt de insatser som FN har bett oss
              om. Sedan gör vi också långsiktiga insatser, men ibland ber FN
              Sverige om en specialinsats. Vi försöker då att svara mot det,
              och det är det vi har gjort i det här fallet. Det gör vi därför
              att vi bekymrar oss över situationen i Kongo, och vi försöker
              svara på de propåer som FN gör.
            </seg>
            <seg n="6a172cd0">
              Sedan har FN bett oss att också vara med i Liberia, och en del
              av svensk styrka i Afrika finns nu i Liberia.
            </seg>
            <seg n="b775dd23">
              Barnfamiljernas situation
            </seg>
          </u>
          <note type="speaker" n="ffeeb9a5">
            Anf. 94 BO KÖNBERG (fp):
          </note>
          <u who="bo_konberg_56250a" xml:id="i-d05ebdd95a7c7955-0" n="98da57c4">
            <seg n="4be81ef2">
              Herr talman! Jag har en fråga till familjeministern.
            </seg>
            <seg n="731bc0cd">
              En central del av familjepolitiken är frågan om barnfamiljernas
              ekonomi och inte minst frågan om ekonomin för skilda föräldrar
              med barn. På de här områdena finns det gott om utredningar. Jag
              skulle kunna vifta med några kilo sådana om det fanns ett stort
              intresse för detta. Men jag kan påminna om att det fanns en utredning
              i mitten på 90-talet som inte beaktades något vidare när man gjorde
              reformen av underhållsstödet. Det finns en familjeutredning från
              våren 2001, och nu senast kom Underhållsstödsutredningen med ett
              antal förslag som presenterades våren 2003. Om jag har förstått
              det rätt gick remisstiden ut i slutet av augusti i fjol.
            </seg>
            <seg n="3a7ea7e0">
              Min fråga till familjeministern är: Händer det något?
            </seg>
          </u>
          <note type="speaker" n="a9d276c6">
            Anf. 95 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-2" n="7afe7f46">
            <seg n="9fe11558">
              Herr talman! Det är som Bo Könberg säger, att frågorna kring
              familjepolitiken har utretts vid ett flertal tillfällen. Senast
              var det i Underhållsstödsutredningen. Den frågan bereds för närvarande
              inom Socialdepartementet, och jag har för avsikt att återkomma
              till riksdagen med en proposition i denna fråga i början på nästa
              år.
            </seg>
            <seg n="e394888c">
              Låt mig också ta tillfället i akt att poängtera vikten av en
              väl utvecklad familjepolitik som bygger på den generella välfärdens
              principer. Det är oerhört centralt och viktigt för barnfamiljernas
              utveckling och också trygghet.
            </seg>
          </u>
          <note type="speaker" n="2e8d0129">
            Anf. 96 BO KÖNBERG (fp):
          </note>
          <u who="bo_konberg_56250a" xml:id="i-d05ebdd95a7c7955-1" n="98da57c4">
            <seg n="258cc0a6">
              Herr talman! Det sista är förstås familjeministern och jag helt
              överens om. Men hos mig finns det, tydligen till skillnad från
              familjeministern, en oro för att det tar så väldigt lång tid med
              de här frågorna.
            </seg>
            <seg n="d2f65c9e">
              Om utredningen var klar förra våren, alla remissvar hade kommit
              in den 29 augusti och vi nu får beskedet att det kanske ska komma
              en proposition i början på 2005, kan man väl inte påstå att regeringen
              har så väldigt bråttom i alla fall.
            </seg>
          </u>
          <note type="speaker" n="83b9836f">
            Anf. 97 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-3" n="7afe7f46">
            <seg n="c3558564">
              Herr talman! Barnfamiljernas situation är en prioriterad fråga
              från regeringens sida. Vi har vid ett flertal tillfällen lagt
              fram förslag till riksdagen som har förbättrat den ekonomiska
              situationen för barnfamiljerna. Låt mig bara påminna om den utbyggnad
              som har skett av föräldraförsäkringen och om höjningen av barnbidragen
              och också studiebidragen. Det har alltså gjorts en rad olika insatser
              från regeringens sida. Barnfamiljerna är prioriterade.
            </seg>
            <seg n="4b1e09bd">
              När det gäller Underhållsstödsutredningen vill jag också påminna
              om att regeringen också i samband med vårpropositionen lyfte upp
              frågan om att rikta ett särskilt stöd till barnfamiljer som har
              en svår ekonomisk situation, framför allt de ensamstående föräldrarna.
            </seg>
            <seg n="02e30ec0">
              Jag avser att återkomma i början på nästa år.
            </seg>
            <seg n="0d7a68aa">
              Studentbostäder
            </seg>
          </u>
          <note type="speaker" n="4155513c">
            Anf. 98 MARYAM YAZDANFAR (s):
          </note>
          <u who="unknown" xml:id="i-e8f58241905d7b28-0" n="7afe7f46">
            <seg n="33a8bcc9">
              Herr talman! Jag har en fråga till Lars-Erik Lövdén.
            </seg>
            <seg n="6904e548">
              Snart kommer antagningsbesked från universitet och högskolor
              att skickas ut, och många unga människor håller tummarna för att
              de ska komma in på sina drömmars utbildning. Men det finns en
              annan faktor som är helt avgörande för att de ska kunna studera
              vidare, och det är möjligheten att få bostad bostadsfrågan är
              fortfarande brännande het. I synnerhet är den viktig för unga
              människor som funderar på om de kan tacka ja till en utbildningsplats
              i någon av våra storstäder.
            </seg>
            <seg n="fa8409a1">
              Jag vet att regeringen arbetat med en rad olika åtgärder för
              att öka bostadsbyggandet. Men fortfarande märks ingen ljusning
              för de människor som är tvungna att bo hos vänner eller familj
              eller att skriva på ockerkontrakt för att hyra i tredje eller
              fjärde hand.
            </seg>
            <seg n="2902dac1">
              Min fråga till statsrådet Lars-Erik Lövdén är: Vilka ytterligare
              åtgärder ämnar regeringen vidta för att komma åt denna problematik?
            </seg>
          </u>
          <note n="6b2efe2e">
            Anf. 99 Statsrådet LARS-ERIK LÖVDÉN (s):
          </note>
          <u who="unknown" xml:id="i-c22f62ea6f192c7a-0" n="7afe7f46">
            <seg n="4c830404">
              Herr talman! Det är riktigt att studentbostadssituationen på
              vissa studieorter, framför allt de stora studieorterna, är fortsatt
              bekymmersam, trots att vi har sett en kraftig uppgång av byggandet
              av studentbostäder.
            </seg>
            <seg n="14716f4b">
              Det investeringsstöd som hitintills har utgått har gett den effekten
              att det har tillkommit 15 000 fler studentbostäder, men det är
              inte tillräckligt. Framför allt i Helsingfors och Uppsala och
              en del andra stora studieorter är det fortfarande bekymmersamt.
              Det är därför regeringen nu har utökat investeringsstödet, den
              så kallade byggmomssänkningen, och i vårpropositionen lade fram
              ett förslag om att vidga investeringsstödet till att också omfatta
              ombyggnad av vindar och kommersiella lokaler.
            </seg>
            <seg n="b612852b">
              Jag vill understryka att de berörda kommunledningarna på studieorterna
              naturligtvis har ett stort ansvar för att uppfylla de studiesociala
              villkoren. I de studiesociala förutsättningarna ingår också att
              se till att man ordnar boendet för de studerande på orterna.
            </seg>
          </u>
          <note type="speaker" n="fdae2525">
            Anf. 100 MARYAM YAZDANFAR (s):
          </note>
          <u who="unknown" xml:id="i-e8f58241905d7b28-1" n="7afe7f46">
            <seg n="9a6584b5">
              Herr talman! Jag vill tacka Lars-Erik Lövdén för svaret och bara
              påpeka att det är viktigt, tror jag, att alla följer utvecklingen
              i kommunerna så att det här också blir av. Det här är människor
              som ofta flyttar. De kanske inte har så stort inflytande och så
              stark förankring på platsen där de bor. Därför är kanske inte
              den här frågan så hemskt prioriterad av kommunerna, tyvärr.
            </seg>
          </u>
          <note n="595c0fbc">
            Anf. 101 Statsrådet LARS-ERIK LÖVDÉN (s):
          </note>
          <u who="unknown" xml:id="i-c22f62ea6f192c7a-1" n="7afe7f46">
            <seg n="8a1c7753">
              Herr talman! Jag vill lägga till att det är ju så att studenter
              nu för tiden, till skillnad från när jag studerade, är lite mer
              mångfacetterade åldersmässigt. Man söker in till högskola även
              när man har kommit upp lite i åren och kanske till och med har
              bildat familj. Det är alltså inte bara studentbostäder som krävs,
              utan det krävs också en kraftig ökning av byggandet av mindre
              och medelstora hyresrätter.
            </seg>
            <seg n="f69a4ecc">
              Nu ser vi ju en påtaglig effekt av det vidgade investeringsstöd
              som vi har infört. Ansökningarna från kommuner, kommunala bostadsbolag,
              och från andra för att bygga mindre och medelstora lägenheter
              och studentbostäder ökar kraftigt. Jag hoppas nu att man verkligen
              tar de här frågorna på allvar från kommunernas sida på de berörda
              studieorterna, där man har uppenbara bostadsbekymmer.
            </seg>
            <seg n="ffaee659">
              Sjukförsäkringssystemet
            </seg>
          </u>
          <note type="speaker" n="4b7d522f">
            Anf. 102 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-967d16b22234a956-0" n="d34eb3d7">
            <seg n="bc98ba8f">
              Herr talman! Min fråga går till statsrådet Berit Andnor. Det
              är tråkigt att behöva konstatera det, men det finns brister och
              rejäla skönhetsfläckar i vårt sjukförsäkringssystem. Det måste
              vara så eftersom det finns människor som alldeles uppenbart är
              sjukskrivna fast de inte är sjuka. Det finns flera exempel på
              detta, men ett exempel som blev ganska uppmärksammat nyligen är
              en polisman i Helsingfors som ertappades med barnporr i sin dator.
              Det pågår nu en polisutredning. Han är sjukskriven under polisutredningens
              tid.
            </seg>
            <seg n="ab50c533">
              Att han och andra människor i liknande situationer ska kunna
              använda sjukförsäkringssystemet som någon sorts inkomstförstärkning
              under tiden som de inte vill eller kan eller inte känner att de
              vill vara på sina arbeten måste ju vara alldeles fel. Sjukförsäkringen
              är till för dem som är sjuka och inte något annat. Jag är övertygad
              om att den svenska allmänheten tycker att det är både stötande
              och egendomligt att försäkringskassorna godkänner sjukskrivningar
              som den jag pratar om, att våra gemensamma skatter används på
              ett så uppenbart felaktigt sätt.
            </seg>
            <seg n="a45a00e5">
              Min fråga till statsrådet är: Vad avser statsrådet Andnor göra,
              eller vad har hon gjort, för att säkerställa att sjukförsäkringarna
              inte missbrukas eller utnyttjas som inkomstförstärkning utan verkligen
              används till det de är till för, till människor som är sjuka?
            </seg>
          </u>
          <note type="speaker" n="5a4617b5">
            Anf. 103 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-4" n="7afe7f46">
            <seg n="68588b1d">
              Herr talman! Låt mig först och främst säga att det sprids många
              myter om utnyttjandet av sjukförsäkringen. De som utnyttjar sjukförsäkringen
              är sjuka. Jag kan inte kommentera ett enskilt ärende, som nu Magdalena
              Andersson tar upp. Men jag vill betona vikten av att våra socialförsäkringar
              utnyttjas på det sätt som de ska utnyttjas på. Det handlar naturligtvis
              om legitimiteten i hela systemet. Det innebär också att det är
              viktigt att ha en fungerande verksamhet ute på våra försäkringskassor
              där man också får en likvärdig och rättssäker behandling. Det
              är själva grunden i det förslag som har behandlats under våren
              av riksdagen när det gäller att omvandla försäkringskassorna till
              en statlig myndighet. Det är den ena delen. Den andra delen rör
              den utvecklade kontrollstrategi som Riksförsäkringsverket har
              utarbetat.
            </seg>
          </u>
          <note type="speaker" n="470810aa">
            Anf. 104 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-a067fd36b1254878-0" n="d34eb3d7" next="i-78d816e317510525-0">
            <seg n="0568944d">
              Herr talman! Det är tråkigt att konstatera att statsrådet inte
              har för avsikt att göra någonting. Alla människor i Sverige har
              rätt att vara sjuka. Det råder ingen som helst tvekan om det.
              Men när människor av någon anledning anses vara sjuka för att
              det pågår en polisutredning om dem är det något annat som är sjukt,
              herr talman. Då är det inte personen som är sjuk. Sjukdom är en
              sak och ska hanteras för sig. Olust eller obekvämhet att gå till
              arbetet är en helt annan sak och ska inte belasta skattekollektivet.
            </seg>
            <seg n="e7edc7d2">
              Jag skulle önska att statsrådet talade om för oss vad man kan
              göra, vad statsrådet avser att göra, för att förhindra att sådant
              här sker. Den legitimitet som statsrådet talar om i vår sjukförsäkring
              riskerar att urholkas om man inte gör något åt detta.
            </seg>
          </u>
          <note n="3963d0ee">
            Anf. 105 TALMANNEN:
          </note>
          <u who="magdalena_andersson_79da6b" xml:id="i-78d816e317510525-0" n="d34eb3d7" prev="i-a067fd36b1254878-0">
            <seg n="1103fa8f">
              Innan statsrådet svarar vill jag säga att jag anser att Magdalena
              Anderssons anförande var på gränsen för vad som bör passera i
              kammaren, för det togs upp ett individuellt fall som varken statsrådet
              eller kammaren bör hantera. Jag lät det passera, men statsrådet
              har ingen skyldighet att ta en vidare debatt om det individuella
              fallet.
            </seg>
          </u>
          <note type="speaker" n="404e0451">
            Anf. 106 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-5" n="7afe7f46">
            <seg n="608f08ed">
              Herr talman! Nej, jag tänker inte ta någon diskussion om det
              enskilda fallet och kan inte göra det heller. Låt mig säga att
              jag har erfarit att Justitiedepartementet och Rikspolisstyrelsen
              har uppmärksammat frågan och också ser över detta för att se om
              det finns en systematik i det hela, för detta är fall som har
              upprepats vid några tillfällen.
            </seg>
            <seg n="e22e9ea5">
              Men låt mig också betona vikten av att vi har en likvärdig och
              rättssäker behandling av våra försäkringskassor i det enskilda
              fallet. Då är det också viktigt att vi har en organisation som
              är uppbyggd och fungerar på avsett sätt.
            </seg>
            <seg n="9e433632">
              Sedan är det också så att Riksförsäkringsverket tillsammans med
              försäkringskassorna har utarbetat en strategi för att följa upp
              och kontrollera hur användningen är av våra socialförsäkringar.
              Jag tycker att det är ytterst viktigt, för grunden för hela vårt
              socialförsäkringssystem är naturligtvis en legitimitet, och den
              kan vi bara få om vi är säkra på att det inte finns ett missbruk
              av dem.
            </seg>
            <seg n="53af2283">
              Den ökande alkoholkonsumtionen
            </seg>
          </u>
          <note type="speaker" n="15c0de67">
            Anf. 107 JOHAN PEHRSON (fp):
          </note>
          <u who="johan_pehrson_abbeca" xml:id="i-cb26434a20d88f54-0" n="c7e079d5">
            <seg n="e840db14">
              Herr talman! Jag har en fråga till statsrådet Pär Nuder. Det
              gäller sommaren och oron för att det ska bli väldigt mycket supande
              i det här landet, inte minst bland ungdomar. Vi vet att alkoholbrotten
              i dag är ett ganska omfattande problem som det inte finns någon
              enkel lösning på. Vi pratar om brott som tilltagande rattfylleri.
              Vi pratar om en restaurangbransch som kanske bli mer och mer korrumperad
              beroende på insmuggling av illegal alkohol vid våra gränser. Vi
              vet också om en del systematisk försäljning av alkohol till unga
              människor som slutar i tragedier på flera sätt.
            </seg>
            <seg n="a5aba09e">
              På grund av detta har en förening startats av några som tycker
              att man ska motverka det här, Stoppa alkoholbrotten, en allians.
              De var här i riksdagen i morse, och vi diskuterade från flera
              olika partier vad man kan göra. Vi känner en stor oro bland flera
              riksdagsledamöter för vad som håller på att hända i Sverige med
              den ökade alkoholkonsumtionen. Har regeringen några planer ifall
              det skulle spåra ur helt under sommaren eller väntar man på de
              utredningar som finns innan man bestämmer om man ska vidta några
              åtgärder för införsel eller skatter eller för att polisen ska
              få ytterligare resurser för att stoppa den illegala hanteringen?
            </seg>
          </u>
          <note type="speaker" n="881630de">
            Anf. 108 Statsrådet PÄR NUDER (s):
          </note>
          <u who="unknown" xml:id="i-612f65d205d020a1-6" n="7afe7f46">
            <seg n="4b784b1b">
              Herr talman! Jag tror att man gör ett misstag om man tror att
              regering och riksdag kan förhindra superi och fylleri under de
              kommande sommarmånaderna genom några enkla åtgärder. Det här är
              ett ansvar som ankommer på oss alla som är vuxna. Det handlar
              om att markera gränser, om att markera gentemot våra ungdomar
              var gränsen går. Det hindrar inte att vi ska föra en diskussion
              i den här kammaren och på andra håll om hur vi med olika lagar
              och regler ska förhindra ett ökat supande i vårt land. Vi har
              en sådan aktuell diskussion. Den är oerhört angelägen, för regeringen
              ser naturligtvis, precis på samma sätt som Johan Pehrson, med
              stor oro på det ökande supandet bland inte minst ungdomar. Men
              att tro att vi med några enkla åtgärder kan åstadkomma resultat
              på fältet, i bokstavlig mening, under de kommande månaderna tror
              jag är att göra hela frågeställningen lite för enkel.
            </seg>
          </u>
          <note type="speaker" n="bbb744cc">
            Anf. 109 JOHAN PEHRSON (fp):
          </note>
          <u who="johan_pehrson_abbeca" xml:id="i-cb26434a20d88f54-1" n="c7e079d5">
            <seg n="a05e1f7c">
              Herr talman! Jag delar naturligtvis statsrådets inställning att
              det inte finns något enkelt vi kan göra nu. Det är ju bara någon
              dag kvar tills riksdagen stänger, så det är svårt att hitta på
              något. Men vi har ju sett att statsrådet under de senaste tio
              åren ändå har haft ett visst ansvar för utvecklingen, och då har
              missbrukarvården minskat kraftigt ute i våra kommuner. Det är
              ett problem som gör att människor som desperat behöver hjälp inte
              får hjälp. Vi kan också se hur polisen får anmälningar om att
              det finns illegala, så kallade privata systembolag runtom i Sverige,
              inte minst i södra Sverige, där man säljer till unga människor
              sju dagar i veckan 24 timmar om dygnet utan nykterhetskontroll
              och utan ålderskontroll. Det handlar också om vilka resurser man
              ger till polisen för att kunna komma åt den här typen av verksamhet
              och prioritera detta. Det är ändå så att i förlängningen leder
              detta till ökat rattfylleri och ökat våld samt till att många
              unga människor får långvariga alkoholskador och alkoholproblem.
            </seg>
          </u>
          <note type="speaker" n="1c9a89f7">
            Anf. 110 Statsrådet PÄR NUDER (s):
          </note>
          <u who="unknown" xml:id="i-612f65d205d020a1-7" n="7afe7f46">
            <seg n="13aad0ba">
              Herr talman! Jag kan instämma i det allra mesta som Johan Pehrson
              har sagt. Jag tycker att det är oerhört väsentligt att det finns
              en bred samsyn i frågorna, inte minst när det gäller uppslutningen
              bakom Systembolaget. Det finns kanske något parti som avviker
              på den punkten här i riksdagen, men just det faktum att vi är
              så många som vill värna Systembolaget är den grund som den svenska
              alkoholpolitiken måste vila på.
            </seg>
            <seg n="a285e46f">
              Vi ska fortsätta diskussionen om alkoholbeskattningen, som är
              en nog så besvärlig fråga att hantera eftersom vi står inför en
              målkonflikt. Men på den punkten återkommer regeringen till riksdagen
              i höst.
            </seg>
            <seg n="b4999514">
              Kampen mot barnarbete
            </seg>
          </u>
          <note type="speaker" n="8996e7f0">
            Anf. 111 HILLEVI LARSSON (s):
          </note>
          <u who="hillevi_larsson_67e0bc" xml:id="i-4328459fb1026119-0" n="5a1d8e93">
            <seg n="8da23061">
              Herr talman! Jag vill ställa min fråga till Carin Jämtin. Det
              gäller barnarbete. Carin Jämtin har själv mycket riktigt påpekat
              att det är viktigt att vi alla tar vårt ansvar som konsumenter
              och köper rättvisemärkta produkter som inte har tillverkats genom
              barnarbete.
            </seg>
            <seg n="32603355">
              Jag tror att en annan viktig fråga gäller EU:s handelspolitik.
              EU är i dag en marknad på 445 miljoner människor. Det här skulle
              innebära en stor påtryckning på de företag och länder där det
              förekommer barnarbete. Man kan kanske inte förbjuda barnarbete
              helt det kan vara svårt. Risken är att det leder till att barnen
              och föräldrarna blir helt utan försörjning. Men man bör i alla
              fall införa restriktioner så att de mest inhumana formerna av
              barnarbete försvinner.
            </seg>
            <seg n="eb22eb9d">
              Finns det någon möjlighet att inom EU driva frågan? Jag tror
              att det skulle få en oerhörd effekt i kampen mot barnarbete.
            </seg>
          </u>
          <note type="speaker" n="4d6c70da">
            Anf. 112 Statsrådet CARIN JÄMTIN (s):
          </note>
          <u who="unknown" xml:id="i-612f65d205d020a1-8" n="7afe7f46">
            <seg n="c718a948">
              Herr talman! Tack för frågan! Barnarbete är självfallet en sak
              som vi får jobba med i två kanaler. Den ena är genom biståndsarbetet
              och den del av politiken som jag till vardags är ansvarig för,
              genom att stötta ekonomisk utveckling i länder i den fattiga delen
              av världen utvecklingsländerna. Så kan barnen få möjlighet att
              gå i skolan och de vuxna få möjlighet att arbeta. Den andra delen
              är genom konsumentpolitiken. Vi kan välja att köpa varor som vi
              vet inte är tillverkade av barn. Det pågår en utredning av konsumentpolitiken.
              Någon gång under hösten kommer ett förslag på området. Jag vet
              dock inte exakt vilket datum det blir, utan det är Ann-Christin
              Nykvist som är ansvarig för det.
            </seg>
            <seg n="cd5480f1">
              På EU-nivå jobbar vi självfallet med biståndsfrågorna för att
              se till att utveckla ekonomier på olika sätt så att barn kan gå
              i skolan i stället för att arbeta.
            </seg>
          </u>
          <note type="speaker" n="5edddcc1">
            Anf. 113 HILLEVI LARSSON (s):
          </note>
          <u who="hillevi_larsson_67e0bc" xml:id="i-4328459fb1026119-1" n="5a1d8e93">
            <seg n="c03d8754">
              Herr talman! Jag tror att allt det här arbetet är viktigt. Men
              jag tror också att man i framtiden skulle kunna bedriva detta
              även inom EU:s handelspolitik. I dag har vi problem med en protektionistisk
              jordbrukspolitik. Men i takt med att man släpper den och ökar
              frihandeln med den fattiga delen av världen tror jag att det är
              viktigt att man även ställer krav. Vi vill ha ekonomisk utveckling
              men samtidigt ska företagen givetvis respektera fackliga rättigheter,
              inte trakassera sina medarbetare och framför allt inte ägna sig
              åt barnarbete.
            </seg>
            <seg n="40aab351">
              Jag tror att en modell som skulle kunna vara möjlig är att till
              exempel ha restriktioner så att barnen bara behöver jobba ett
              par timmar om dagen, att de har rätt till skolgång, att de får
              träffa sina föräldrar och att de får lite pengar att leva på så
              att det inte bara är kost och logi som de arbetar för.
            </seg>
            <seg n="64e2390e">
              Jag hoppas att något sådant vore möjligt i framtiden och jag
              tror att det skulle få stor effekt tillsammans med allt det som
              Carin Jämtin själv redovisar.
            </seg>
          </u>
          <note type="speaker" n="260750a8">
            Anf. 114 Statsrådet CARIN JÄMTIN (s):
          </note>
          <u who="unknown" xml:id="i-612f65d205d020a1-9" n="7afe7f46">
            <seg n="b88a646a">
              Herr talman! Det finns många sätt att arbeta med det här. Jag
              tror att det viktigaste är konsumentmakten och att vi väljer när
              vi väl går och handlar.
            </seg>
            <seg n="19648d25">
              Därför skrev vi i söndags en artikel tillsammans med Lennart
              Johansson om fotbollar, som nu finns rättvisemärkta. De är med
              andra ord inte sydda av barnarbetare. Det gäller att vi som konsumenter
              frågar efter de här bollarna när vi köper fotbollar till våra
              ungars lag. Det tror jag är den största, mest konkreta och snabbaste
              åtgärd som vi kan vidta.
            </seg>
          </u>
          <note n="8ebdfaa4">
            Expropriationslagen
          </note>
          <note type="speaker" n="3deec521">
            Anf. 115 RIGMOR STENMARK (c):
          </note>
          <u who="rigmor_stenmark_994aac" xml:id="i-6f4c0c111fd13721-0" n="06d5942a" next="i-8df845494c8bc9e2-0">
            <seg n="83039f83">
              Herr talman! Jag vill ställa min fråga till kommun- och bostadsminister
              Lövdén.
            </seg>
            <seg n="3c77e483">
              Riksdagen har i dag på morgonen beslutat om ledningsrätt för
              elektroniska kommunikationsnät. Vi hoppas att det blir en bra
              lagstiftning. Den har dock två problem. Det ena handlar om äganderätten.
              I det fallet har riksdagen beslutat om att lagen om expropriering
              ska ses över så att den kan ge markägare rättvisa och bra villkor.
            </seg>
            <seg n="51a3e1ba">
              Jag undrar: När kommer lagen att bli färdig? Det brådskar nu,
              eftersom vi så att säga har tagit den ena delen.
            </seg>
          </u>
          <note n="48076f42">
            Anf. 116 Statsrådet LARS-ERIK LÖVDÉN (s):
          </note>
          <u who="rigmor_stenmark_994aac" xml:id="i-8df845494c8bc9e2-0" n="06d5942a" prev="i-6f4c0c111fd13721-0">
            <seg n="3dfabae0">
              Herr talman! Den frågan handlägger inte kommun- och bostadsministern.
              Jag är inte riktigt uppdaterad på tidsplaneringen för den utredningen
              och den eventuella lagändring som det är fråga om. Regeringen
              ber därför att få återkomma till Rigmor Stenmark i annat sammanhang
              med ett svar på frågan.
            </seg>
          </u>
          <note type="speaker" n="53e09667">
            Anf. 117 RIGMOR STENMARK (c):
          </note>
          <u who="rigmor_stenmark_994aac" xml:id="i-6f4c0c111fd13721-1" n="06d5942a" next="i-8df845494c8bc9e2-1">
            <seg n="07892f8e">
              Herr talman! Då har jag en fråga som har att göra med samma sak.
            </seg>
            <seg n="51782819">
              Den lagstiftning som vi antog i dag på morgonen ligger i bostadsutskottet.
              Vi resonerade i går om det här med expropriation. Det är viktigt,
              tycker jag, för en kommunminister att se till att vi får en lagstiftning
              som går hand i hand med den som vi redan har beslutat om, nämligen
              expropriationslagen. Jag ber att få skicka med det till kommunministern
              att han för fram till sina kolleger att vi nu måste få fram lagstiftningen
              snabbt.
            </seg>
            <seg n="01371317">
              Tack så mycket för det, och glad sommar!
            </seg>
          </u>
          <note n="2faf9882">
            Anf. 118 Statsrådet LARS-ERIK LÖVDÉN (s):
          </note>
          <u who="rigmor_stenmark_994aac" xml:id="i-8df845494c8bc9e2-1" n="06d5942a" prev="i-6f4c0c111fd13721-1">
            <seg n="ddf402ab">
              Herr talman! Än en gång: Jag är inte i regeringen ansvarig för
              expropriationslagstiftningen. Men jag ska ta med mig frågeställningen,
              och Rigmor Stenmark ska naturligtvis få ett svar på vilket tempo
              vi har i lagstiftningsarbetet.
            </seg>
            <seg n="2e4095d4">
              Euratomfördraget
            </seg>
          </u>
          <note type="speaker" n="95c9aa91">
            Anf. 119 INGEGERD SAARINEN (mp):
          </note>
          <u who="ingegerd_saarinen_af2951" xml:id="i-05fd53f33ce7fc89-0" n="bdb86da7">
            <seg n="6afb7f19">
              Herr talman! Min fråga går till statsrådet Pär Nuder.
            </seg>
            <seg n="debc6038">
              Euratom är en av EU:s ursprungliga beståndsdelar. Syftet är att
              främja kärnkraft genom en gemensam marknad för uranförsörjning,
              reaktorer och delar av reaktorer. Euratom har också uppgifter
              rörande kärnsäkerhet och forskning.
            </seg>
            <seg n="0918cbbb">
              Vid toppmötet den 14 juni och regeringskonferensen den 1718 juni
              tog Tyskland och Österrike upp en fråga om en särskild regeringskonferens
              för att uppdatera Euratomfördraget, som inte har ändrats sedan
              1957. Irland har stött förslaget. Jag undrar hur Sverige har hanterat
              detta.
            </seg>
          </u>
          <note type="speaker" n="018158fe">
            Anf. 120 Statsrådet PÄR NUDER (s):
          </note>
          <u who="unknown" xml:id="i-612f65d205d020a1-10" n="7afe7f46">
            <seg n="04714080">
              Herr talman! I likhet med min kära kollega Lars-Erik Lövdén har
              jag inte ansvar för den här frågan i regeringen. Det är miljöministern
              som är ansvarig för den.
            </seg>
            <seg n="5a241c0b">
              Frågan är nog så viktig. Vi har en politik i Sverige som avviker
              från de flesta andra europeiska länder när det gäller vår syn
              på kärnkraften. Vi anser inte att den är ett uthålligt energislag.
              Den ska successivt fasas ut. Just nu förhandlar en förhandlingsman
              med kärnkraftsindustrin i det syftet.
            </seg>
            <seg n="6fcf92f7">
              På den konkreta frågan är jag svaret skyldig. Men jag lovar att
              ta med den till det ansvariga statsrådet i det här fallet miljöministern.
            </seg>
          </u>
          <note type="speaker" n="759e492f">
            Anf. 121 INGEGERD SAARINEN (mp):
          </note>
          <u who="ingegerd_saarinen_af2951" xml:id="i-05fd53f33ce7fc89-1" n="bdb86da7">
            <seg n="3575bcbd">
              Herr talman! Detta är en viktig fråga eftersom den handlar om
              Euratom och hur man stödjer kärnkraft i världen. Nyligen har Euroatom
              gett två miljarder i bidrag till ett rumänskt bygge av kärnkraft.
              Euroatom är ett förlegat mandat och ett förlegat arbetssätt. Det
              omfattas inte av den vanliga budgetkontrollen och insynen från
              parlamentet som andra områden har.
            </seg>
            <seg n="16507085">
              Det är därför angeläget att Sverige tar ställning och visar att
              man är med på tåget när andra länder går före, som till exempel
              Österrike, Irland och Tyskland. Sverige bör stödja utvecklingen
              i riktning mot att se över fördraget.
            </seg>
            <seg n="c87427ed">
              Försvarsmaktens doktorandprogram
            </seg>
          </u>
          <note type="speaker" n="e88ce812">
            Anf. 122 HELI BERG (fp):
          </note>
          <u who="heli_berg_219f64" xml:id="i-290c7d98e2ecb9c0-0" n="ed1fe1c4">
            <seg n="2630400c">
              Herr talman! Jag har en fråga till försvarsminister Leni Björklund.
            </seg>
            <seg n="1546404d">
              I syfte att stärka Försvarsmaktens kunskapsutveckling har Försvarsmakten
              ett doktorandprogram för att både officerare och civilanställda
              ska få möjlighet att doktorera inom tjänstens ram. Man har fem
              prioriterade områden: ledning kopplad till NBF, logistik, informationsoperation,
              krigsvetenskap och militärteknik.
            </seg>
            <seg n="ba629726">
              Både försvarsutskottet och försvarsministern har upprepade gånger
              uttalat vikten av att vi ska kunna öka andelen kvinnor i Försvarsmakten
              och även få de få kvinnorna knappt 4 % att stanna kvar inom yrket.
              Vi vet allihop att detta är ett stort problem.
            </seg>
            <seg n="99f681bd">
              Min fråga till försvarsministern är: Vad tänker ministern göra
              när ÖB nu uppenbarligen inte prioriterar utbildning inom genderkunskap
              och närstående områden? Det skulle ju kunna ge möjligheter att
              förbättra den här situationen i Försvarsmakten.
            </seg>
          </u>
          <note type="speaker" n="7f693179">
            Anf. 123 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-11" n="7afe7f46">
            <seg n="6d0b3b19">
              Herr talman! För det första tror jag att vi ska vara medvetna
              om att Försvarsmakten befinner sig i en stor omställningsprocess.
              Det gör att överbefälhavaren måste göra ganska tuffa prioriteringar
              mellan olika områden.
            </seg>
            <seg n="99ba229e">
              Försvarsmaktens ledning arbetar på ett mycket allvarligt sätt
              med frågorna om hur man ska öka andelen kvinnliga officerare och
              andelen kvinnor som gör militärtjänst. Det skulle förvåna mig
              om man skulle utesluta ett forskningsområde här, eftersom man
              driver fram på vilka områden man vill forska rakt igenom i alla
              instanser. På andra av de myndigheter som stöder Försvarsmakten
              har man faktiskt också tillsatt särskilda tjänster och program
              för att forska kring genderaspekten inom försvaret. Det skulle
              förvåna mig om det inte var en mycket tuff prioritering som gjorde
              att överbefälhavaren nu inte hade möjlighet att lyfta fram detta.
            </seg>
          </u>
          <note type="speaker" n="69b46d1b">
            Anf. 124 HELI BERG (fp):
          </note>
          <u who="heli_berg_219f64" xml:id="i-290c7d98e2ecb9c0-1" n="ed1fe1c4">
            <seg n="9da45d59">
              Herr talman! Jag känner till vår nya ÖB:s inställning. Jag är
              fullt medveten om att han gärna vill arbeta mot dessa mål. Just
              därför vill jag lyfta fram den här frågan. Det förvånar mig så
              oerhört att han inom de fem prioriterade områdena lyfter fram
              militär teknik eller krigsvetenskap före detta oerhört viktiga
              forskningsområde där vi skulle kunna nå framgångar.
            </seg>
            <seg n="a58f29b4">
              De senaste veckorna har jag tyvärr fått samtal från kvinnliga
              officerare som har önskat att forska på dessa områden och blivit
              bemötta med kalla handen. De har blivit mycket förvånade. Jag
              hoppas att det finns möjligheter för ministern att påverka detta.
            </seg>
          </u>
          <note type="speaker" n="0ce04996">
            Anf. 125 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-12" n="7afe7f46">
            <seg n="f44562e9">
              Herr talman! Jag vet att jag har ett väldigt starkt stöd i riksdagen
              för att medverka till att man får en ökad jämställdhet inom försvaret.
              Kvinnorna i försvarsutskottet har bett om en redovisning av vilka
              insatser Försvarsmakten gör. Det var inte möjligt att finna tid
              för det före sommaruppehållet, utan den kommer till stånd efter
              sommaren. Vid den ska även ÖB medverka. Det finns goda skäl för
              oss att då fråga varför detta inte finns och vilka argumenten
              för det är.
            </seg>
            <seg n="cc27f84a">
              Nordiskt samarbete mot människohandel
            </seg>
          </u>
          <note type="speaker" n="8d4416da">
            Anf. 126 LENNART GUSTAVSSON (v):
          </note>
          <u who="lennart_gustavsson_b81021" xml:id="i-7a41fabbc436e814-0" n="13fa91af">
            <seg n="4cd5e45a">
              Herr talman! Nordiska rådet har under den senaste tiden tagit
              initiativ till två seminarier om människohandel för sexuellt utnyttjande.
              I vanlig ordning vågar jag säga att vi män överlåter mycket av
              den debatten till kvinnorna. Det är några manliga riksdagsledamöter
              som har bildat ett manligt nätverk i syfte att vi män ska vara
              mer delaktiga och ta större ansvar i debatten om bland annat trafficking
              .
            </seg>
            <seg n="d3eb90eb">
              Jag vet att frågan också är uppe bland de nordiska ministrarna.
              Min fråga till statsrådet Andnor blir: Vad görs egentligen konkret
              i dag och i morgon av de nordiska ministrarna när det gäller frågan
              om människohandel för sexuellt utnyttjande?
            </seg>
          </u>
          <note type="speaker" n="580914fb">
            Anf. 127 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-13" n="7afe7f46">
            <seg n="016332a4">
              Herr talman! Lennart Gustavsson tar upp ett mycket angeläget
              område. Det är också ett av de områden som Sverige har prioriterat
              i det nordiska samarbetet men också i vårt samarbete med de baltiska
              länderna, Ryssland och angränsande länder som Ukraina och Moldavien.
              Jag har själv i egenskap av nordisk minister, och också som barn-
              och familjeminister, deltagit i rad olika konferenser som just
              har handlat om denna mycket allvarliga fråga och hur vi gemensamt
              i vår del av världen kan sätta stopp för den traffickin g som
              finns.
            </seg>
            <seg n="10e7a215">
              Det pågår en rad olika initiativ. Det är ett av de områden där
              vi engagerar oss allra mest. Jag kan lova Lennart Gustavsson att
              det är utomordentligt prioriterat ifrån min sida.
            </seg>
          </u>
          <note type="speaker" n="2e32b850">
            Anf. 128 LENNART GUSTAVSSON (v):
          </note>
          <u who="lennart_gustavsson_b81021" xml:id="i-7a41fabbc436e814-1" n="13fa91af">
            <seg n="e2e95bf6">
              Herr talman! Det låter bra. Den här frågan är ju som sagt var
              värd att diskutera inte bara i denna lokal, utan vi måste ut och
              diskutera den på verkstadsgolven, bland byggnadsställningarna
              och i samband med att vi åker på kurser och konferenser. Jag tror
              att det är speciellt viktigt att vi män deltar i den här diskussionen.
            </seg>
            <seg n="3172adfd">
              Sverige har ju valt att ha en ganska speciell lagstiftning i
              den här frågan, den så kallade torsklagen. Min följdfråga till
              ministern blir: Vilket gehör och vilka möjligheter finns inom
              det nordiska ministersamarbetet att få acceptans för den svenska
              lagstiftningen?
            </seg>
          </u>
          <note type="speaker" n="531a4530">
            Anf. 129 Statsrådet BERIT ANDNOR (s):
          </note>
          <u who="unknown" xml:id="i-612f65d205d020a1-14" n="7afe7f46">
            <seg n="f40359b5">
              Herr talman! Låt mig först och främst säga att jag delar Lennart
              Gustavssons uppfattning att detta är en fråga som måste diskuteras
              brett i hela samhället. Jag tycker att det är oerhört viktigt
              att inte bara kvinnor utan också män engagerar sig i denna fråga.
              När vi för upp denna fråga i det nordiska och det nordisk-baltiska
              samarbetet och även i det europeiska och internationella samarbetet
              brukar vi säga att utan efterfrågan skulle vi aldrig ha den här
              situationen. Därför är det viktigt att männen tar sitt ansvar.
            </seg>
            <seg n="5bf92283">
              Frågan har ju diskuterats i samband med jämställdhetsministrarnas
              möten. Vi försöker föra ut den svenska lagstiftningen på alla
              plan som ett mycket gott och verksamt exempel. Jag vill också
              informera om att Finland är ett av de länder som funderar på att
              införa en liknande lagstiftning. Jag upplever att vi har ett gott
              samarbete med de nordiska länderna i denna fråga.
            </seg>
          </u>
          <note n="e27a8353">
            Regeringens handläggningstider vid överklagande av detaljplaner
          </note>
          <note type="speaker" n="e82fcda7">
            Anf. 130 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-e0f2241be72b5c3b-0" n="2a47442e" next="i-8547c1b03ff68c96-0">
            <seg n="28cac007">
              Herr talman! Jag antar att Lars-Erik Lövdén väldigt gärna vill
              uppnå vallöftet om att bygga 120 000 nya lägenheter under mandatperioden
              även om det verkar väldigt svårt.
            </seg>
            <seg n="36713721">
              Lars-Erik Lövdén brukar alltid hävda att det är alla andras,
              och inte regeringens, skuld eller ansvar att det inte byggs, och
              speciellt i Helsingforssområdet. Kommunerna brukar alltid få sig
              en känga.
            </seg>
            <seg n="cfe81599">
              Jag antar också att Lars-Erik Lövdén inte är speciellt nöjd med
              de extremt långa handläggningstiderna i regeringen vid överklagande
              av detaljplaner. Då tänker jag på detaljplaner som gäller Helsingforssområdet.
              År 1998 var det 23 % av dessa överklaganden av detaljplaner som
              tog sex månader eller mer. År 2003 var man uppe i 59 % av detaljplanerna
              som låg hos regeringen i sex månader eller mer. Det tar upp till
              tre år innan man får besked. Där kan Lars-Erik Lövdén inte skylla
              på någon annan, utan det är regeringen som har detta i sina händer.
              Därför frågar jag: Vad kommer regeringen och Lars-Erik Lövdén
              att göra för att försöka korta regeringens handläggningstider
              vid överklagande av detaljplaner?
            </seg>
          </u>
          <note n="dc6b5274">
            Anf. 131 Statsrådet LARS-ERIK LÖVDÉN (s):
          </note>
          <u who="marietta_de_pourbaix-lundin_920004" xml:id="i-8547c1b03ff68c96-0" n="2a47442e" prev="i-e0f2241be72b5c3b-0">
            <seg n="acbae6d5">
              Herr talman! Jag har diskuterat de här frågorna vid flera tillfällen
              med Marietta de Pourbaix-Lundin. Det är inte så att jag lägger
              ansvaret på någon annan för att det inte byggs tillräckligt med
              bostäder i Helsingforssområdet. Men jag påpekar att det finns
              ett delat ansvar för bostadspolitiken. Det hänger inte bara på
              staten, och det hänger inte bara på kommunen. Det hänger också
              på byggherrar och branschen att se till att man fokuserar både
              på kostnadsfrågorna och på planprocessen och får ett snabbare
              planförfarande.
            </seg>
            <seg n="165166bd">
              Regeringen förstärker nu resurserna på Miljödepartementet för
              att handlägga planärendena. Vi har sett till att det är direktiv
              till länsstyrelserna om att de ska prioritera planärenden som
              rör bostäder och ha ambitionen att den typen av ärenden ska behandlas
              inom trefyra månader. Regeringen gör nu en rejäl ansträngning
              för att också korta tiderna i Regeringskansliet. Sedan handlar
              det naturligtvis om, och där ligger ett visst ansvar på Helsingforss
              kommun, att man inte har haft en tillräcklig planberedskap för
              att expandera bostadsbyggandet.
            </seg>
          </u>
          <note type="speaker" n="83ad4b0f">
            Anf. 132 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-e0f2241be72b5c3b-1" n="2a47442e" next="i-8547c1b03ff68c96-1">
            <seg n="148f2e0f">
              Herr talman! Jag känner igen svaren, så jag behöver inte ta upp
              dem. Nu var jag väldigt konkret och tog upp den del som regeringen
              har ansvar för, och det var just detta om överklagande av detaljplaner.
            </seg>
            <seg n="463ebe36">
              Jag hoppas att detta att man förstärker kommer att innebära att
              detaljplaner inte kommer att ligga i tre år hos regeringen. Lars-Erik
              Lövdén har faktiskt haft en tendens att skylla på alla andra utom
              regeringen när det gäller att det inte byggs tillräckligt. Nu
              ska det bli bättre, och då förutsätter jag också att det blir
              det i verkligheten och inte bara på papperet. Jag ser fram emot
              det. Detta har ju hittills lagt en död hand över planområdet.
              Ingen har vetat om det kommer att byggas något över huvud taget.
              Över vissa delar av Helsingforsområdet ligger det alltså en totalt
              död hand eftersom planärendena ligger hos regeringen och väntar.
            </seg>
          </u>
          <note n="49fd0832">
            Anf. 133 Statsrådet LARS-ERIK LÖVDÉN (s):
          </note>
          <u who="marietta_de_pourbaix-lundin_920004" xml:id="i-8547c1b03ff68c96-1" n="2a47442e" prev="i-e0f2241be72b5c3b-1">
            <seg n="8705da4e">
              Herr talman! Marietta de Pourbaix-Lundin ställde en konkret fråga
              och fick ett konkret svar av mig, nämligen att vi förstärker resurserna
              på Miljödepartementet för att handlägga planärenden. Sedan är
              det en annan sak och den frågan har också diskuterats tidigare
              i kammaren att planprocessen är för omständlig, för lång och för
              tidskrävande. Vi gör därför, som Marietta de Pourbaix-Lundin mycket
              väl känner till, en översyn av hela planprocessen i Plan- och
              bygglagsutredningen.
            </seg>
            <seg n="7e6d0549">
              Jag vill gärna åstadkomma ett snabbare och enklare planförfarande
              än den mer omständliga process som vi i dag har, men då krävs
              det lagstiftningsförändringar. Nu gör vi vad vi kan inom ramen
              för den nuvarande lagstiftningen för att förkorta tiderna.
            </seg>
            <seg n="103d02b6">
              En nationell katastrofplan
            </seg>
          </u>
          <note type="speaker" n="df47d29a">
            Anf. 134 CATHARINA BRÅKENHIELM (s):
          </note>
          <u who="catharina_brakenhielm_27015a" xml:id="i-1c218ec087cf3a0a-0" n="889cf233">
            <seg n="3ad1b7c8">
              Herr talman! Jag har en fråga till försvarsminister Leni Björklund
              om behovet av en nationell katastrofplan. När en oförutsedd händelse
              i form av en naturkatastrof, till exempel ett regnoväder med skyfall
              i flera dagar, inträffar på en ort drabbar det många enskilda
              människor väldigt hårt, dels genom det arbete som måste till när
              huset och vägarna förstörs, dels genom den ansträngda ekonomi
              som man får när man ska försöka klara de kostnader som uppstår.
            </seg>
            <seg n="1a611458">
              Staten har ålagt kommunerna att upprätta en kommunal katastrofplan,
              och det är bra, men jag tycker att det är en brist att det inte
              finns en nationell katastrofplan. Att staten inte tar på sig ansvar
              för det som man kan skydda sig mot genom försäkringar tycker jag
              är okej, men man kan inte försäkra sina vägar, och alla har inte
              möjlighet att betala de tiotusentals eller upp till hundratusentals
              kronor som självrisken uppgår till för ett hus som blir förstört
              vid regnoväder eller för en väg som blir bortspolad.
            </seg>
            <seg n="034e1203">
              Jag tycker visst att människor har ett eget ansvar, och i vårt
              land med en socialdemokratisk politik har vi ett skyddsnät som
              täcker väldigt många händelser, men det finns inte på det här
              området. Därför tycker jag att det är angeläget att ha en nationell
              katastrofplan, så att man kan få snabb hjälp.
            </seg>
            <seg n="6c81b111">
              Frågan är vad man tänker göra. Har man för avsikt att införa
              en nationell katastrofplan som täcker det som jag har anfört?
            </seg>
          </u>
          <note type="speaker" n="93193373">
            Anf. 135 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-15" n="7afe7f46">
            <seg n="5ae50414">
              Herr talman! Det är naturligtvis en väldigt allvarlig situation
              för enskilda människor som Catharina Bråkenhielm beskriver. Däremot
              är det så att staten inte träder in annat än vid mycket allvarliga
              händelser, och några sådana allvarliga händelser har faktiskt
              inte inträffat ännu, vilket ändå markerar att det krävs väldigt
              rejäla situationer.
            </seg>
            <seg n="7e374634">
              I några enskilda fall har staten utöver vad lagstiftning och
              annat ger vid handen beslutat att skjuta till medel för att gottgöra
              en del av de kostnader som kommunerna haft. Hela vår lagstiftning
              på det här området bygger på att den enskilde tar ett ansvar för
              sitt och att vi stärker ansvaret för hur man ska agera. Vi bygger
              upp kunskap om hur man ska undvika olyckorna, men det finns uppenbarligen
              också ett utrymme där vi har skäl att framöver fundera över hur
              gränsdragningen ska ske vid de svåra olyckorna.
            </seg>
            <seg n="101f314e">
              Till viss del kommer man att titta på det här i samband med den
              andra delen av försvarsbeslutet nästa år, men jag är övertygad
              om att det kommer att finnas brister kvar.
            </seg>
          </u>
          <note type="speaker" n="d03374bc">
            Anf. 136 CATHARINA BRÅKENHIELM (s):
          </note>
          <u who="catharina_brakenhielm_27015a" xml:id="i-1c218ec087cf3a0a-1" n="889cf233">
            <seg n="3cd3203c">
              Herr talman! Jag är jättenöjd med svaret att man ska se över
              det här. Vid en allvarlig katastrof kan självrisken för ett hus
              som måste byggas upp igen vara 150 000 kr. Det kan gälla en ung
              småbarnsfamilj som nyss har byggt hus. För den finns inte dessa
              150 000 kr. Att bygga upp en väg som är bortspolad kan kanske
              kosta 75 000 kr. För den enskilda människan är detta en allvarlig
              händelse i livet, som många gånger rubbar allting och blir jobbig
              att klara av i familjen.
            </seg>
            <seg n="bfcae213">
              Jag tycker att det är viktigt att ha ett skyddsnät även för sådana
              här händelser. Sådana inträffar ganska regelbundet, dock inte
              på samma plats. Vi bör utan dröjsmål kunna hjälpa dem som då drabbas.
            </seg>
          </u>
          <note type="speaker" n="097dc4ce">
            Anf. 137 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-16" n="7afe7f46">
            <seg n="6ec6a3a8">
              Herr talman! För att nu inte lova för mycket vill jag säga att
              även om man ska gå igenom effekterna och erfarenheterna av den
              lagstiftning som vi har, kan det ju ändå vara så att det inte
              i första hand är samhället som får ta detta ökade ansvar. Det
              handlar också om att se över hur försäkringsväsendet fungerar
              på de här punkterna. Det kommer sannolikt att finnas situationer
              där enskilda människor trots allt kommer att fara väldigt illa
              i samband med de här olyckorna.
            </seg>
            <seg n="ee8bac32">
              Vi ska gå igenom fallen, och sedan får man se om det finns möjligheter
              att göra något ytterligare, men jag vill verkligen inte lova för
              mycket.
            </seg>
            <seg n="db24f1e0">
              Riktlinjer för prioriteringar inom hälso- och sjukvården
            </seg>
          </u>
          <note type="speaker" n="88801ed1">
            Anf. 138 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-a4d88be7d808cf72-0" n="8250672e">
            <seg n="24404a06">
              Herr talman! Riksrevisionen har nyss granskat regeringens arbete
              med att konkretisera riksdagens beslut eller riktlinjer för prioriteringar
              inom hälso- och sjukvården. Vi tänker då naturligtvis närmast
              på riksdagens prioriteringsbeslut från 1997 om att de största
              behoven ska få gå först.
            </seg>
            <seg n="cf18515e">
              Revisionen har funnit att det som regering och riksdag hittills
              har åstadkommit inte har lett till en konkretisering av riksdagens
              riktlinjer för öppna prioriteringar på ett sådant sätt att dessa
              riktlinjer har kunnat bli praktik. Det har varit tämligen oanvändbart.
              Därmed vet man inte heller om prioriteringarna bland sjukvårdshuvudmännen
              egentligen har lett till det som har varit avsett.
            </seg>
            <seg n="d3e062b5">
              Frågan är då förstås: Tänker regeringen ta något initiativ för
              att utveckla riktlinjerna så att sjukvårdshuvudmännen får ett
              mer praktiskt verktyg i prioriteringsarbetet?
            </seg>
            <seg n="41132ab2">
              Herr talman! Gissningsvis är närmast sörjande statsråd Berit
              Andnor.
            </seg>
          </u>
          <note type="speaker" n="64bfe952">
            Anf. 139 Statsrådet PÄR NUDER (s):
          </note>
          <u who="unknown" xml:id="i-612f65d205d020a1-17" n="7afe7f46">
            <seg n="232f1f99">
              Herr talman! Jag vet inte om jag närmast sörjande, men det är
              naturligtvis så att alla yttranden från Riksrevisionen tas med
              största allvar från regeringens sida. Så är det även i det här
              fallet. Jag vet att socialministern naturligtvis har studerat
              den här rapporten noggrant och att den är föremål för beredning
              i Regeringskansliet. Den är emellertid inte avslutad, så socialministern
              får i lämpligt sammanhang återkomma med svar på de konkreta frågorna.
            </seg>
          </u>
          <note type="speaker" n="a7089679">
            Anf. 140 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-a4d88be7d808cf72-1" n="8250672e">
            <seg n="062aba83">
              Herr talman! Förutom att man inte har preciserat riktlinjer för
              prioriteringsarbetet tycker revisionen att det är särskilt anmärkningsvärt
              att det saknas uppföljning av vad som rent praktiskt har skett,
              till exempel med de tillgänglighetsmedel som delats ut. De var
              försedda med preciserade mål, men det fanns inget krav på uppföljning
              och återrapportering av hur dessa pengar använts i förhållande
              till de prioriteringsbeslut som riksdagen har fattat.
            </seg>
            <seg n="5db6926d">
              Nästa viktiga fråga som den ansvarige ministern måste ta med
              sig är därför: Kommer regeringen att ta rättelse av denna anmärkning
              och starta en form av uppföljning av hur sjukvårdshuvudmännen
              har prioriterat, så att vi alla får del av detta material från
              riksdagens horisont om vart riksdagens prioriteringsbeslut egentligen
              har tagit vägen i sammanhanget?
            </seg>
            <seg n="8b6b117b">
              Sveriges beredskap mot storskaliga terroristangrepp
            </seg>
          </u>
          <note type="speaker" n="83d63d1e">
            Anf. 141 ALLAN WIDMAN (fp):
          </note>
          <u who="allan_widman_31f3c6" xml:id="i-7d545bb9b920771f-0" n="1dc6353a">
            <seg n="f88a4351">
              Herr talman! Min fråga riktar sig försvarsministern. I det senaste
              numret av Polistidningen förekommer flera artiklar angående Sveriges
              beredskap mot storskaliga terroristattentat. I artiklarna framtonar
              två saker som extra tydliga. Den ena är att polisen saknar resurser
              för att möta vissa terrorhot, dels på grund av deras storlek,
              dels på grund av tillvägagångssättet. Det är för det andra uppenbart
              att det råder delade meningar också bland juridiska experter om
              vilka uppgifter som Försvarsmakten kan ges i sådana situationer.
            </seg>
            <seg n="f888e597">
              Min fråga till försvarsministern är vad regeringen nu är beredd
              att göra för att Sverige ska få en adekvat förmåga att möta storskaliga
              terroristangrepp.
            </seg>
          </u>
          <note type="speaker" n="6c278af7">
            Anf. 142 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-18" n="7afe7f46">
            <seg n="ea58ef55">
              Herr talman! Först måste jag säga att jag inte har läst Polistidningen.
              Däremot är ju det här en fråga som också har legat på Försvarsberedningens
              bord i samband med att man har sett över hur det nya försvaret
              ska utformas. Försvarsberedningen har väldigt starkt pekat på
              att det i det kommande arbetet med etapp 2 i försvarsbeslutet
              måste komma fram en bättre precisering av lagstiftningen på det
              här området, så att man också har möjlighet att agera tillsammans.
              Det har också skett förbättringar. Den nya myndigheten, KBM, kommer
              nu att ha övningar med civila förtecken där man också får tillfälle
              att se var de här gränsproblemen blir särskilt markanta så att
              man också kan få ett regelverk som fungerar bra i Sverige.
            </seg>
          </u>
          <note type="speaker" n="b2bad102">
            Anf. 143 ALLAN WIDMAN (fp):
          </note>
          <u who="allan_widman_31f3c6" xml:id="i-7d545bb9b920771f-1" n="1dc6353a">
            <seg n="1f4ca3d0">
              Herr talman! Det är enligt min mening ingen tvekan om att i en
              skarp situation kommer den svenska staten att använda alla till
              buds stående medel. Men jag tror att försvarsministern också är
              medveten om att ett effektivt bemötande av de här hoten också
              kräver förberedelser planering, materielanskaffning och inte minst
              övning bland de inblandade myndigheterna.
            </seg>
            <seg n="3ca11892">
              Det har nu gått 15 månader sedan den så kallade Munckska utredningen
              blev färdig, och det har talats om ytterligare en utredning från
              regeringens sida för att se över det legala ramverket. Jag vill
              varna för den tidsutdräkt som den här frågan tycks få. Min avslutande
              fråga till ministern blir därför: Hur länge ska regeringen våga
              lita till turen i de här sammanhangen?
            </seg>
          </u>
          <note type="speaker" n="389c59d5">
            Anf. 144 Försvarsminister LENI BJÖRKLUND (s):
          </note>
          <u who="unknown" xml:id="i-612f65d205d020a1-19" n="7afe7f46">
            <seg n="468c1279">
              Herr talman! Jag tror att det är viktigt att konstatera att den
              utredning som Munck presenterade gav en skiss som inte är tillräckligt
              hållfast för att tjäna som underlag för att ändra lagen. Det är
              skälet till att vi behöver titta ytterligare på de förslagen.
              Det är ett allvarligt och viktigt område det handlar om, där det
              finns en skärningslinje mellan de civila resurserna och de militära.
            </seg>
            <seg n="9cb2c1f1">
              Under tiden arbetar vår nya myndighet, Krisberedskapsmyndigheten,
              vidare tillsammans med en lång rad myndigheter för att stärka
              förmågan att också hantera den här typen av händelser. Det var
              bland annat det jag menade: Det är viktigt att den övningsverksamheten
              får fortsätta, för det behövs också övning i och erfarenhet av
              hur man praktiskt ska hantera situationen.
            </seg>
            <seg n="248f590f">
              Sedan håller jag med om att det är viktigt att också regeringen
              kan komma tillbaka med preciseringar så att ingen är orolig för
              hur man ska agera i allvarliga lägen.
            </seg>
            <seg n="b2ee6e10">
              Bostadsfinansieringssystem
            </seg>
          </u>
          <note type="speaker" n="ae01fa7a">
            Anf. 145 OWE HELLBERG (v):
          </note>
          <u who="owe_hellberg_32d974" xml:id="i-dcf560e1c1d37903-0" n="9d839cd8" next="i-73fecc2fa8382286-0">
            <seg n="b76a28fe">
              Herr talman! Jag har en fråga till statsrådet Lövdén.
            </seg>
            <seg n="31bd2156">
              Det är bostadsbrist i nästan hälften av landets kommuner, och
              vi står inför en omfattande upprustning av 1,3 miljoner lägenheter,
              främst i miljonprogramsområdena. Regeringen har aviserat att långsiktiga
              finansiella spelregler för bostadsproduktion ska gälla från och
              med 2007. Riktlinjerna för det här är okända, i alla fall för
              mig.
            </seg>
            <seg n="d66a7c41">
              Den enda som har uttalat sig i frågan, vad jag känner till, är
              statsrådet Nuder, och ska man tro på medieuppgifter så ska det
              i framtiden vara bostadsförsörjningsstöd endast till utsatta grupper.
              Det här låter väldigt likt ett system som används i flera europeiska
              länder och som benämns social housing .
            </seg>
            <seg n="fcb518c7">
              Min fråga blir då om statsrådet Lövdén har samma uppfattning.
            </seg>
          </u>
          <note n="5196db6a">
            Anf. 146 Statsrådet LARS-ERIK LÖVDÉN (s):
          </note>
          <u who="owe_hellberg_32d974" xml:id="i-73fecc2fa8382286-0" n="9d839cd8" prev="i-dcf560e1c1d37903-0">
            <seg n="78133bb8">
              Herr talman! Jag tror att statsrådet Pär Nuder och jag har samma
              uppfattning men kanske inte tolkar konsekvenserna riktigt så som
              Owe Hellberg gör.
            </seg>
            <seg n="54c0d039">
              Vi ska naturligtvis ha ett bostadsfinansieringssystem som möjliggör
              byggande och som har rättvisa villkor mellan olika upplåtelseformer.
              Men sedan handlar diskussionen också om det tycker jag är viktigt
              att fokusera på hur unga nytillträdande på bostadsmarknaden också
              ska ha förutsättningar för inträde på bostadsmarknaden. Här finns
              det egentligen anledning att föra en ganska spännande diskussion.
              Unga människor som vill skaffa sig en bostadsrätt eller ett egnahem
              eller vill komma in på bostadsmarknaden vad skapar vi för förutsättningar
              för de grupperna? Det är ju också överväganden som måste finnas
              med i översynen av den stora bostadsfinansieringsutredningen.
              Inriktningen på översynen handlar inte om att skapa social housing
              , som Owe Hellberg antydde.
            </seg>
            <seg n="deeec946">
              Vi ska lägga fast ett långsiktigt finansieringssystem som träder
              i kraft efter 2007.
            </seg>
          </u>
          <note type="speaker" n="0e66f193">
            Anf. 147 OWE HELLBERG (v):
          </note>
          <u who="owe_hellberg_32d974" xml:id="i-dcf560e1c1d37903-1" n="9d839cd8" next="i-73fecc2fa8382286-1">
            <seg n="6ce1d6d6">
              Herr talman! Det kanske är enklare om regeringen utser en bostadsminister,
              i stället för att vi har så många som vi har i dag.
            </seg>
            <seg n="7b361c93">
              Det vore också bra om flera fick kännedom om riktlinjerna och
              diskussionerna inför ett nytt bostadsfinansieringssystem, för
              vi har ju väldigt olika synpunkter på det här. Faktum är att investeringarna
              i bostadsproduktion i Sverige sedan 1993 är lägre än förslitningen.
              Med det är vi också bland de sämsta bland Europeiska unionens
              15 gamla medlemmar när det gäller bostadsinvesteringar. Vi ser
              ju hur det ser ut. Det är ju det som påverkar situationen i dag.
            </seg>
            <seg n="f029babe">
              Vi skulle behöva bygga ungefär 40 000 bostäder per år i Sverige
              och bygga om 60 000 per år i Sverige om vi ska få någon ordning
              på det här. Därför är det viktigt med ett generellt system där
              man ger stöd till nyproduktion av hyresrätt och även generella
              stöd till ombyggnation. Det är det jag hoppas att ministern och
              andra ministrar funderar på, och kanske inte riktade stöd till
              särskilda grupper.
            </seg>
          </u>
          <note n="f03ec4f8">
            Anf. 148 Statsrådet LARS-ERIK LÖVDÉN (s):
          </note>
          <u who="owe_hellberg_32d974" xml:id="i-73fecc2fa8382286-1" n="9d839cd8" prev="i-dcf560e1c1d37903-1">
            <seg n="433168fa">
              Herr talman! Det händer ju att jag som kommun- och bostadsminister
              ibland uttalar mig i sjukvårdsfrågor också, men för den skull
              är jag inte socialminister. Vi som är politiskt engagerade har
              väl alla ett allmänpolitiskt intresse.
            </seg>
            <seg n="139de556">
              Owe Hellberg antyder att det som behövs nu är kraftigt ökade
              subventioner. Jag tolkar honom på det sättet. Jag delar inte den
              uppfattningen. Vi har nu en positiv utveckling när det gäller
              bostadsbyggandet. Vi har ett ökat bostadsbyggande, och ett ganska
              kraftigt ökat bostadsbyggande. Och vi har också det är viktigt
              att understryka det ett nytänkande på gång i branschen. Byggherrar
              tar ett större ansvar och till och med de stora entreprenörerna
              fokuserar på kostnaderna och på en rationellare och effektivare
              produktion. Att då, i det läget, kasta in nya stora subventioner
              skulle motverka det som Owe Hellberg ibland har pratat om också,
              nämligen ökad konkurrens och ett ökat fokus på att skapa en effektivare
              byggbransch.
            </seg>
            <seg n="feadcdbf">
              Vi ska lägga fast ett bostadsfinansieringssystem efter 2006,
              men tills dess gäller de nuvarande villkoren.
            </seg>
            <seg n="898c5e09">
              EU:s biståndskommissionär
            </seg>
          </u>
          <note type="speaker" n="92e28dc3">
            Anf. 149 CARINA HÄGG (s):
          </note>
          <u who="carina_hagg_43c77d" xml:id="i-320e4fbfd5770db8-0" n="1c0fd5b4">
            <seg n="0b8e4791">
              Herr talman! Jag har tidigare framfört i den här kammaren att
              jag beklagar att EU skiljer på mänskliga och kvinnliga rättigheter.
              Jag kan trots det säga att EU på flera områden har gjort ett gott
              arbete när det gäller att stödja mänskliga rättigheter, att ställa
              sig bakom Kairodeklarationen och att inom biståndsområdet fylla
              ut de gap som har uppstått ekonomiskt till följd av att Bush-administrationen
              och andra har dragit tillbaka sina pengar till SRHR-området, som
              är oerhört viktigt till exempel för att fler kvinnor ska överleva
              förlossningar, för att fler flickor ska kunna växa upp och kunna
              göra självständiga livsval och inte minst för kampen mot hiv/aids.
            </seg>
            <seg n="31c541b7">
              Jag blir dock djupt oroad när jag nu ser att en abortmotståndare
              har blivit ny biståndskommissionär. Det var också en fråga som
              jag lyfte fram med Poul Nielson, nuvarande men avgående kommissionär,
              under hans besök här i riksdagen. Jag vill gärna efterhöra biståndsminister
              Carin Jämtins uppfattning. Delar hon min syn på att det här är
              djupt oroväckande? Om hon delar den uppfattningen: Vad kan Sverige
              göra för att inte de här frågorna ska sjunka undan på dagordningen
              eller direkt motarbetas? Det är ju vad man kan befara när man
              följer kommissionär Joe Borgs tidigare arbete som utrikesminister
              och inrikespolitiker.
            </seg>
          </u>
          <note type="speaker" n="5ec7abc7">
            Anf. 150 Statsrådet CARIN JÄMTIN (s):
          </note>
          <u who="unknown" xml:id="i-612f65d205d020a1-20" n="7afe7f46">
            <seg n="d1d4ba5c">
              Herr talman! Frågor om kvinnors rättigheter rätten att bestämma
              när man föder barn, vem man gifter sig med, rätten till en bra
              och säker abort är helt central i svensk biståndspolitik liksom
              jämställdhet i ett bredare perspektiv. Vi har drivit det på EU-nivå
              tillsammans med likasinnade länder på olika sätt, och det finns
              i dag en ganska stark ställning för jämställdhet, för SRHR-frågor
              och för arbetet på de områden som Carina Hägg nämner.
            </seg>
            <seg n="347eeaaf">
              Jag delar din oro vad gäller den som i dag är skuggkommissionär
              till Poul Nielson. Vem som väl blir kommissionär med ansvar för
              bistånd, det får vi se i framtiden. Det vet jag inte mer om än
              vad du vet. Men han som är skuggkommissionär i dag har en annan
              agenda än vad som är den dominerande i dag på EU-nivå. Jag tror
              dock att den är så pass dominerande inom kommissionen och bland
              medlemsländerna att vi kommer att kunna hålla kvar den starka
              ställningen för kvinnors rättigheter och jämställdhet i EU:s biståndspolitik.
            </seg>
          </u>
          <note type="speaker" n="51c32b1a">
            Anf. 151 CARINA HÄGG (s):
          </note>
          <u who="carina_hagg_43c77d" xml:id="i-320e4fbfd5770db8-1" n="1c0fd5b4">
            <seg n="35fd66b4">
              Herr talman! Jag tackar så väldigt mycket för Carin Jämtins svar.
              Jag tror att det är oerhört viktigt att man från statsrådets och
              regeringens sida i sin helhet är väldigt tydlig med att vi har
              den agenda vi har i Sverige, att den är väl förankrad och att
              vi är beredda att slåss för den på EU-nivå.
            </seg>
            <seg n="61f46046">
              Jag skulle gärna vilja att Carin Jämtin också fyllde på med något
              exempel på vad vi kan göra ytterligare för att testa vår politik
              och våra argument så att vi med en gång är så tydliga som möjligt
              för att inte ge utrymme för kommissionär Joe Borgs egen agenda.
            </seg>
          </u>
          <note type="speaker" n="4ecb3070">
            Anf. 152 Statsrådet CARIN JÄMTIN (s):
          </note>
          <u who="unknown" xml:id="i-e8f58241905d7b28-2" n="7afe7f46">
            <seg n="187bec78">
              Herr talman! Inför nästa års biståndsprioriteringar kommer jämställdhet
              och kvinnors rättigheter att ligga kvar som en övergripande prioritering
              i svensk biståndspolitik. Detsamma gäller i många andra länder
              i Europa.
            </seg>
            <seg n="28ca1664">
              En styrka är definitivt flera av de nya medlemsländerna och deras
              syn på jämställdhet och därmed också synen på jämställdhet i biståndet.
              Kvinnans ställning i många av de östeuropeiska länderna har varit
              stark, och jag förväntar mig att få stöd av dem i arbetet på biståndsområdet
              just vad gäller kvinnors rätt att bestämma över sin egen kropp.
              Det är så det också verkar. Det är alltså ett konkret område där
              vi kommer att samarbeta med de nya medlemsländerna, framför allt
              med länderna i Östeuropa.
            </seg>
          </u>
          <note n="1c313d45">
            Anf. 153 TALMANNEN:
          </note>
          <u who="unknown" xml:id="i-c22f62ea6f192c7a-2" n="7afe7f46">
            <seg n="72a53613">
              Därmed var dagens frågestund slut. Vi tackar statsråden och ledamöterna
              för deras medverkan.
            </seg>
          </u>
          <note n="f91a9f8f">
            10 § (forts. från 8 §) Redogörelse för behandlingen av riksdagens
            skrivelser till regeringen (forts. KU21)
          </note>
          <note type="speaker" n="e6a6dc01">
            Anf. 154 TOBIAS KRANTZ (fp):
          </note>
          <u who="tobias_krantz_56c063" xml:id="i-a15b01e600b64bb0-0" n="2cc35443">
            <seg n="8ff2ec6c">
              Fru talman! Regeringens hantering av riksdagens principbeslut
              i form av så kallade tillkännagivanden är en bedrövlig historia.
              År efter år tvingas konstitutionsutskottet konstatera att rader
              av riksdagsbeslut ännu inte verkställts. Så är fallet också i
              år.
            </seg>
            <seg n="b9747e8c">
              Enligt regeringens egen skrivelse är det 155 ärenden som ännu
              inte är slutbehandlade, alltså riksdagsbeslut som ännu inte verkställts.
              29 av dessa beslut är fem år gamla eller ännu äldre. Det är inte
              heller fråga om vilka ärenden som helst. Låt mig ge några exempel
              på detta.
            </seg>
            <seg n="0d6d5f36">
              Det första exemplet gäller den nya instans- och processordningen
              i utlänningsärenden som riksdagen fattat beslut om. Det handlar
              enkelt uttryckt om avskaffandet av Utlänningsnämnden. Det skedde
              ett tillkännagivande från riksdagen 2001. Sedan dess har det gått
              lång tid, och den tanke som funnits om att beslutet skulle kunna
              träda i kraft 2005 kommer inte att uppnås.
            </seg>
            <seg n="3b5e4383">
              Regeringen har också lovat att en särskild organisationskommitté
              ska tillsättas. Det löftet avgavs i december 2002. Trots det har
              en sådan organisationskommitté ännu inte tillsatts. Detta är ett
              oacceptabelt förhalande och fördröjande av ett riksdagsbeslut,
              och det går inte att bara skylla på att Lagrådet haft invändningar
              mot delar av processen. Det vilar ett stort ansvar på regeringen
              för att den inte verkställt beslutet.
            </seg>
            <seg n="06c530d8">
              Det andra gäller systemet med individuell kompetensutveckling.
              Det finns ett riksdagsbeslut om detta från 2001/02, och regeringen
              har vid upprepade tillfällen lovat riksdagen att återkomma med
              förslag som innebär att systemet kan sättas i sjön. Nu säger regeringen
              att ärendet bereds. Regeringen ska återkomma.
            </seg>
            <seg n="ed29356e">
              Det är dock värt att ställa frågan: Kommer det löfte som regeringen
              givit riksdagen, i enlighet med det riksdagsbeslut som fattats,
              verkligen att kunna infrias? År efter år har regeringen nämligen
              lovat att återkomma i frågan, men ingenting har hänt. Riksdagen
              och utskottet har också poängterat vikten av att det kommer fram.
              Ändå har ingenting hänt.
            </seg>
            <seg n="972adcf2">
              Det tredje gäller ett ärende som handlar om företagsförmedling
              och fastighetsmäklarlagen. I lagutskottets yttranden pekas på
              att det är sex år sedan som riksdagen gav tillkännagivandet till
              regeringen. Trots det har något lagstiftningsarbete ännu inte
              ens inletts.
            </seg>
            <seg n="f2b9a61c">
              Listan skulle kunna göras betydligt längre. I flera fall kan
              man inte riktigt frigöra sig från tanken att det faktum att dessa
              beslut inte verkställts beror på en politisk ovilja att genomföra
              ett misshagligt beslut. Därför är det viktigt att vi under den
              här debatten från riksdagens sida är mycket tydliga på den här
              punkten och talar om att det inte ankommer på regeringen att politiskt
              överpröva de beslut som riksdagen fattat. Det strider mot en central
              princip i parlamentarismen, nämligen att makten utgår från riksdagen
              folkets valda ombud till regeringen, inte tvärtom.
            </seg>
            <seg n="2b1b4699">
              Det är bra som konstitutionsutskottets majoritet skriver att
              konstitutionsutskottet ska utvärdera och göra en genomgång av
              de tillkännagivanden som finns, och kanske särskilt titta på några
              specifika fall som kan vara intressanta, exempelvis systemet med
              individuell kompetensutveckling. Det är bra att utskottet tar
              sig an denna uppgift. Det är också bra och viktigt att frågan
              kommer att behandlas i den kommande författningsutredningen. Jag
              är nämligen övertygad om att utredningen verkligen måste gå till
              botten med frågan om så kallade tillkännagivanden, riksdagens
              principbeslut.
            </seg>
            <seg n="d6232acd">
              Samtidigt får inte det faktum att konstitutionsutskottet nu ska
              utreda frågan närmare och frågan om principbeslutens ställning
              utredas i författningsutredningen leda till att vi frånträder
              vårt ansvar att granska och utvärdera de tillkännagivanden som
              vi i dag har att diskutera och fundera över, alltså om de verkställts
              eller inte. Vi måste från KU:s sida och från riksdagens sida ta
              vår utvärderande och granskande uppgift på allvar.
            </seg>
            <seg n="481d06b8">
              Flera av dessa rätt häpnadsväckande exempel, och det övergripande
              mönstret att 155 ärenden ligger i Regeringskansliet och regeringen
              inte gjort någonting åt dem, förtjänar enligt min och Folkpartiets
              uppfattning kraftig kritik. Därför, fru talman, vill jag yrka
              bifall till den reservation som finns i betänkandet och som Folkpartiet
              ställer sig bakom. Jag vill i det sammanhanget påpeka att detta
              också tydligt poängteras i det rättelseblad som delats ut.
            </seg>
          </u>
          <note n="a5df5ed7">
            I detta anförande instämde Helena Bargholtz och Liselott Hagberg
            (båda fp).
          </note>
          <note type="speaker" n="d635d8a6">
            Anf. 155 MATS EINARSSON (v):
          </note>
          <u who="mats_einarsson_7b24f2" xml:id="i-36fc50bdfd2bdf13-8" n="30f24c2c">
            <seg n="f0396861">
              Fru talman! Skrivelse 75 brukar inte vara särskilt uppmärksammad,
              inte heller i riksdagen, men jag har en känsla av att detta förändrats
              något. Det är både bra och dåligt. Det är bra att den uppmärksammas
              och debatteras i kammaren, eftersom den är ett viktigt instrument
              för riksdagens kontroll av regeringen.
            </seg>
            <seg n="d9f9f364">
              Samtidigt är det lite illavarslande av det skälet att det förefaller
              som om detta ökade intresse från riksdagens sida beror på att
              riksdagen inte upplever att regeringen med tillräcklig emfas vinnlägger
              sig om att verkställa riksdagens beslut.
            </seg>
            <seg n="a5fe68cd">
              Nu lät det av föregående anförande som att det är närmast total
              overksamhet inom regeringen när det gäller att verkställa riksdagens
              beslut. Så är väl icke riktigt fallet. Det är ett visst antal
              ärenden Tobias Krantz sade 155, och det stämmer säkert som ännu
              inte är slutbehandlade. Men givetvis finns vid varje enskilt tillfälle
              en balans av ärenden som ännu inte har hunnit slutbehandlas. En
              något mer relevant siffra i sammanhanget är att konstitutionsutskottet
              och övriga utskott som har tittat på detta finner anledning att
              anmärka på och rikta kritik i fyra fall, om jag har räknat rätt.
              Det kan vara allvarligt nog. Men vi ska ha lite proportion på
              det hela.
            </seg>
            <seg n="f1e8a4c8">
              Man kan tänka sig ett antal olika orsaker till att ärenden inte
              är slutbehandlade, eller rättare orsaker till att de ärenden som
              borde ha varit slutbehandlade inte är det.
            </seg>
            <seg n="a3a2f11f">
              En första tänkbar orsak är ovilja. Regeringen vill inte efterkomma
              riksdagens beslut. Det är självfallet helt oacceptabelt.
            </seg>
            <seg n="75aa7765">
              En andra möjlighet skulle kunna vara att regeringen finner det
              svårt eller att det tar tid att skapa eller garantera de parlamentariska
              majoriteter som regeringen behöver för att verkställa det som
              riksdagen har beställt. Bara för att det finns majoritet i kammaren
              som i ett tillkännagivande beställer någon viss typ av åtgärd
              innebär inte det att samma majoritet också automatiskt föreligger
              för den konkreta verkställigheten, formen för verkställigheten
              och sådant. Jag tror att det i vissa fall kan ta tid att skapa
              denna majoritet. Den tiden kan nog behövas inte bara i minoritetsregeringar.
              Till och med majoritetsregeringar kan ibland behöva en viss tid
              för att skapa denna parlamentariska majoritet.
            </seg>
            <seg n="adfec9d2">
              En tredje orsak kan vara dålig organisation. Regeringen har helt
              enkelt så dålig koll på sitt arbete att ärendena hamnar mellan
              stolarna. Jag har inget belägg för att så är fallet. Men det är
              en tänkbar orsak. Den måste i så fall rättas till.
            </seg>
            <seg n="2822f89e">
              En fjärde orsak är resursbrist. Det skulle kunna vara så att
              regeringen inte har de personella och andra resurser som man skulle
              behöva för att på ett effektivt och snabbt sätt verkställa och
              bereda de ärenden som riksdagen har beslutat om. Det är väl nästan
              att svära i kyrkan när man inte tillhör regeringspartiet att hävda
              det. Jag är inte så säker på att vi i riksdagen har tilldelat
              regeringen de ekonomiska resurser som regeringen egentligen borde
              ha. Det finns en del utredningar kring detta. Det finns en hel
              del som tyder på att organisationen på Regeringskansliet är väldigt
              hårt ansträngd. Det kan vara ett av skälen till att det ibland
              klickar. Det får vi återkomma till i budgetsammanhang i så fall.
            </seg>
            <seg n="9dcf82ef">
              Det femte skälet till att det inte fungerar var Pär Axel Sahlberg
              inne på. Han uttryckte sig väldigt försiktigt. Han sade att det
              skulle teoretiskt kunna vara så att riksdagens beslut inte är
              av den kvalitet att de låter sig genomföras så enkelt. Jag skulle
              till och med kunna tänka mig att det går att hitta något sådant
              fall redan. Jag ska inte ge mig in i den diskussionen.
            </seg>
            <seg n="06cef7e3">
              Regeringen styr riket, står det i regeringsformen. Vi här i riksdagen
              beslutar om lagar och budget. Så långt är det inte så komplicerat.
              Det blir ibland lite komplicerat vi har diskuterat det tidigare
              när vi med hjälp av tillkännagivanden kommer väldigt nära det
              som förefaller vara att styra riket. Pär Axel Sahlberg har varit
              inne på det tidigare.
            </seg>
            <seg n="d535e85e">
              Jag menar att riksdagen ibland har varit över den gränsen. Men
              det kan man ha olika uppfattningar om. Det innebär emellertid
              att ju närmare man kommer gränsen, desto större blir risken för
              att regeringen inte klarar av att till punkt och pricka och med
              den hastighet som riksdagen förväntar sig efterkomma besluten.
            </seg>
            <seg n="9601b849">
              Då blir det kritik från konstitutionsutskottet och riksdagen.
              Nästa gång kommer riksdagsmajoriteten att fatta ännu mer detaljerade
              beslut och sätta ännu snävare tidsramar för att sätta press på
              regeringen, varvid risken för ännu fler fall av icke slutbehandlade
              skrivelser kommer. Vi får en ond cirkel.
            </seg>
            <seg n="454cfb4d">
              Det vore mycket olyckligt om vi hamnade i en sådan ond cirkel.
              Därför är det hög tid för den utvärdering och den uppföljning
              som konstitutionsutskottet nu säger att vi ska genomföra. Det
              finns också anledning att föra det vidare i den översyn av regeringsformen
              som är aviserad.
            </seg>
            <seg n="f43e824a">
              Det är alltså ett enigt konstitutionsutskott som på några punkter
              finner anledning att anmärka på att tillkännagivanden ännu inte
              har fullföljts. Det finns skäl för framför allt regeringen men
              även för riksdagen som helhet att ta fasta på det.
            </seg>
            <seg n="8b739326">
              Det kan man göra utan att för den skull hamna i de allra mest
              grälla överdrifter vad gäller regeringens oförmåga att efterkomma
              riksdagens beslut. Riktigt så illa är det inte som det kan låta
              från Folkpartiets sida. Men de fall som finns och som vi har identifierat
              är viktiga att peka på.
            </seg>
            <seg n="979e3ae0">
              Det är viktigt att vi gör klart att vi förväntar oss ett bättre
              sakernas tillstånd i fortsättningen.
            </seg>
          </u>
          <note type="speaker" n="5de6d22e">
            Anf. 156 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-a15b01e600b64bb0-1" n="2cc35443">
            <seg n="0dc72a36">
              Fru talman! Mats Einarsson ikläder sig här rollen som regeringens
              försvarsadvokat, och Mats Einarsson är ofta mycket skicklig. Men
              åtminstone på en punkt tycker jag att också Mats Einarsson borde
              ha insett att förklaringen till regeringens brist på att efterkomma
              beslut var något ihålig.
            </seg>
            <seg n="1d692945">
              Det handlar om regeringens och Regeringskansliet alltför dåliga
              resurser. Regeringskansliets resurser har ökat kraftigt under
              de senaste åren. Det har varit föremål för intensiva diskussioner
              när vi i konstitutionsutskottet diskuterar budgeten. Att regeringen
              skulle ha för dåligt med pengar tror jag att inte någon tror kan
              vara huvudorsaken till att 155 ärenden nu ligger hos Regeringskansliet
              och ännu inte har verkställts.
            </seg>
            <seg n="2c60c969">
              Det intressanta är den principiella fråga som Mats Einarsson
              återkommer till. Där kanske det finns en skillnad mellan mig och
              Mats Einarsson. Om det nu är så att regeringen inser att ett riksdagsbeslut
              inte kan efterkommas antingen av tekniska skäl, eller för att
              man tycker att regeringen av politiska skäl inte kan lägga fram
              ett förslag i enlighet med riksdagens uttalade vilja, måste väl
              regeringen återkomma till riksdagen och säga: Vi kan inte göra
              detta av tekniska skäl. Vi vägrar att göra detta av politiska
              skäl. Därefter ska regeringen skapa en majoritet för det i riksdagen.
              Det kan väl inte bara vara så att regeringen säger: Vi gillar
              inte det här. Det här går inte. Vi bara struntar i beslutet.
            </seg>
            <seg n="c7e1783b">
              Vad är det för signaler vi sänder ut till resten av samhället
              om det finns ett beslut som ska verkställas men vi bara struntar
              i beslutet? Varför kunde till exempel inte regeringen göra så
              i fallet med Utlänningsnämnden och frågan om det individuella
              kompetenskontot? Varför kan inte regeringen återkomma till riksdagen
              och säga: Det här har blivit så tekniskt komplicerat att vi måste
              få ett nytt beslut om att skjuta på reformen. Eller varför kan
              inte regeringen återkomma till riksdagen och säga: Utlänningsnämnden
              vill inte vi avskaffa, och sedan försöka att skaffa en majoritet
              bakom en sådan linje?
            </seg>
            <seg n="02f85eb2">
              Är det inte riksdagens vilja som ska gälla? Är det inte regeringens
              uppgift att skapa majoritet för sin uppfattning, och inte att
              trotsa riksdagens beslut?
            </seg>
          </u>
          <note type="speaker" n="4a1a763a">
            Anf. 157 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-9" n="30f24c2c">
            <seg n="7478139e">
              Fru talman! Regeringen får nog skaffa sig andra försvarsadvokater.
              Jag ser mig inte riktigt i den rollen.
            </seg>
            <seg n="b98d78cd">
              Vad gäller frågan om resurser kan den nog diskuteras. Det stämmer
              att resurserna har ökat i kronor, men det har också arbetsuppgifterna.
              Enligt de utredningar jag har sett finns det, om jag ska uttrycka
              mig försiktigt, en del som tyder på Regeringskansliet är personalmässigt
              och på annat sätt ganska så ansträngt. Jag skulle inte vilja utesluta
              att en del av problemen kan beror på den typen av resursbrist.
              Men det kan vi återkomma till i andra sammanhang. Vi behöver inte
              spekulera i det just nu.
            </seg>
            <seg n="4dcc974b">
              Jag instämmer självfallet i att regeringen om den finner att
              ett tillkännagivande från riksdagen inte kan eller bör genomföras
              ska återkomma till riksdagen och rapportera detta och ge sina
              skäl för det. Eventuellt ska den försöka att finna majoritet för
              en annan lösning av ett problem. Vi är helt eniga om detta.
            </seg>
            <seg n="f70a37a8">
              Tobias Krantz tar upp två exempel, avvecklingen av Utlänningsnämnden
              med ny processordning och det individuella kompetenssparandet
              IKS. Han förutsätter att regeringen inte vill genomföra de här
              sakerna. Sedan tycker han att regeringen ska komma till riksdagen
              och säga: Det här tänker vi inte göra. Det har nu regeringen inte
              gjort. Regeringen har sagt: Riksdagen har fattat sitt beslut.
              Vi ska försöka att genomföra det. Och så har det tagit tid.
            </seg>
            <seg n="cd8f89dc">
              Jag tycker att det är bra att man har försökt att genomföra det.
              Jag tycker att det är bra att man inte har kommit tillbaka och
              sagt: Nej, det här tyckte inte vi var något bra. Men jag är kritisk
              till att det har tagit lång tid. Hela utskottet delar den synpunkten.
              Det anmärker vi på.
            </seg>
            <seg n="8871db8f">
              Det är lite dubbelt. Man säger att så fort det börjar bli lite
              kärvt ska regeringen komma tillbaka och säga: Nej, det här gör
              vi inte. Jag tror inte att det vore någon bra modell. Snarare
              ska vi kräva att regeringen faktiskt på ett så bra sätt som möjligt
              genomför det som riksdagen har beslutat.
            </seg>
          </u>
          <note type="speaker" n="1fdf896d">
            Anf. 158 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-a15b01e600b64bb0-2" n="2cc35443">
            <seg n="779152c1">
              Fru talman! Det är nog få personer som har granskat de två exempel
              som vi nu särskilt diskuterar, det vill säga Utlänningsnämndens
              avskaffande och införandet av individuella kompetenskonton, som
              skulle säga att regeringen har ansträngt sig över hövan för att
              se till att de reformerna ska bli genomförda. Mats Einarsson är
              i så fall rätt ensam om att ha den uppfattningen. Ett av de här
              fallen har vi särskilt tagit upp i granskningen. Mats Einarsson
              och jag har varit eniga om att det har tagit för lång tid med
              Utlänningsnämndens avskaffande.
            </seg>
            <seg n="c1d2bffa">
              I de här två fallen är det rätt uppenbart att regeringen av politiska
              skäl har fördröjt och förhalat processen. Det är oacceptabelt
              att regeringen ägnar sig åt detta riksdagstrots. Om man känner
              att man inte kan genomföra det av politiska skäl och att det är
              för tekniskt komplicerat ska regeringen återkomma till riksdagen
              och begära ett nytt mandat. Man ska tydligt informera om vad som
              gäller. Det gör ju inte regeringen.
            </seg>
            <seg n="d80348a3">
              Så är det på punkt efter punkt. Utskott efter utskott talar om
              att det har varit för dålig information. Regeringen har inte verkställt
              de beslut som riksdagen har fattat, och man har inte underställt
              riksdagen eller utskottet chansen att fatta ett nytt beslut och
              ge ett nytt mandat till regeringen. Det är häri problemet ligger.
              Det är det centrala problemet. Det har inte med att göra att Regeringskansliet
              skulle ha bristande resurser. Är det någon här inne som tror att
              skälet till att vi inte har fått en ny process- och instansordning
              eller det individuella kompetenskontot är att det finns för få
              byråkrater på Regeringskansliet? Jag tror inte det.
            </seg>
          </u>
          <note type="speaker" n="b7bcf2fe">
            Anf. 159 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-10" n="30f24c2c">
            <seg n="7d894628">
              Fru talman! Än en gång: Jag försöker inte vara någon försvarsadvokat
              för regeringen i de här fallen. I de fall som här tas upp och
              som ett enigt konstitutionsutskott har tagit upp är vi överens
              om att det finns anledning att rikta kritik mot regeringen för
              att det har tagit för lång tid. Orimligt lång tid, säger vi i
              ett fall. Där är vi helt överens.
            </seg>
            <seg n="f9da1f80">
              Jag försökte resonera kring att det lät som om Tobias Krantz
              menar att när problem uppkommer, av vad sort det nu kan vara,
              så ska regeringen ganska omedelbart komma tillbaka till riksdagen
              och säga: Vi vill slippa. Nej, det tycker jag inte. Man ska faktiskt
              anstränga sig att genomföra riksdagens beslut, även till priset
              av att det tar tid. Hellre att det tar något längre tid och blir
              genomfört än att regeringen vid första svårighet eller ovilja
              går tillbaka till riksdagen och försöker att få slippa. Det var
              det resonemanget jag försökte föra.
            </seg>
            <seg n="f5ab6937">
              De fall som vi tar upp är allvarliga. De ska lyftas fram. Där
              ska anmärkning ske. Men det är trots allt inte i 155 ärendena
              som det finns anledning till kritik. Det är fyra där utskotten
              och konstitutionsutskottet har funnit anledning att rikta kritik.
              Det är allvarligt nog, men det gäller ändå att ha viss proportion
              på det hela.
            </seg>
          </u>
          <note type="speaker" n="2bc27473">
            Anf. 160 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-3" n="b449d51c">
            <seg n="dcd4de6a">
              Fru talman! Jag kunde inte heller frigöra mig från intrycket
              att det var lite av en samarbetskollaboratör i Mats Einarsson
              som yttrade sig när han försökte inventera alla de möjliga skäl
              som kunde ligga till grund för att regeringen antingen inte återkommer
              alls eller dröjer oskäligt länge med ett besked eller en reaktion
              på vad riksdagen i majoritet har uttalat sig om en beställning.
            </seg>
            <seg n="2a0bc884">
              Tanken är att alldeles oberoende av skälen, Mats Einarsson, ska
              regeringen rimligtvis ge riksdagen någon form av besked om hur
              den tänker sig hantera det beställningsbeslut i form av en ny
              utredning eller en ny lag som riksdagen har fattat och överlämnat
              i en skrivelse till regeringen. Det gäller alldeles oavsett skälen.
            </seg>
            <seg n="20f020ab">
              Jag håller med om att resursskälen som åberopades har ökat ganska
              mycket här under de närmast föregående åren på ett sätt som till
              och med konstitutionsutskottet i sin årliga granskning har påtalat.
              Regeringen har då för sin del förklarat att resursförstärkningen
              i första hand har sin grund i de EU-relaterade frågorna och Sveriges
              medlemskap i EU.
            </seg>
            <seg n="de54b9c2">
              Men det är inte skäligt, och jag har uppfattat att Mats Einarsson
              möjligen är av samma uppfattning, att det, såsom påtalas i lagutskottets
              yttrande till exempel, har dröjt sex år innan ett arbete ens har
              påbörjats i syfte att få till stånd de begärda lagändringarna
              när det gäller företagsförmedling och fastighetsmäklarlagen. Det
              är inte skäligt att det har dröjt sex år utan att man har fått
              någon form av besked och att samtliga riksdagens ledamöter har
              fått besked, inte bara utskottet eller utskottskansliet i fråga.
            </seg>
          </u>
          <note type="speaker" n="c2ee0207">
            Anf. 161 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-11" n="30f24c2c">
            <seg n="52e4b280">
              Fru talman! Jag har blivit utnämnd till samarbetskollaboratör.
              Det är möjligtvis lite tårta på tårta där. Jag vet inte om det
              jag har sagt egentligen är exempel på detta. Jag är helt ense
              med Henrik S Järrel i det han sade nu senast, fullständigt ense.
              Regeringen ska komma tillbaka med besked om man finner att man
              inte kan eller av annat skäl inte bör genomföra ett tillkännagivande.
              Det ska lämnas besked om detta i lämplig form. Ibland kan det
              göras i form av en redogörelse, i annat fall kanske i budgetpropositionen
              eller i särskild ordning till riksdagen i dess helhet. Vi är helt
              eniga på den punkten. Vad gäller det konkreta exemplet med de
              sex år det har tagit för ett ärende är vi helt eniga om att detta
              är oskäligt. Det är också därför ett enigt konstitutionsutskott
              lyfter fram dessa saker, pekar på dem och säger: Så här ska det
              inte gå till. Här krävs bättring.
            </seg>
          </u>
          <note type="speaker" n="a6f5e178">
            Anf. 162 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-4" n="b449d51c">
            <seg n="5577910b">
              Fru talman! Vi moderater, och folkpartisterna också, har markerat
              att vi tycker att det finns skäl nog och erfarenheter nog för
              att markera tydligare i det här betänkandet än vad majoriteten
              gör att regeringen nu får skärpa sig i sin hållning till riksdagen.
              Risken är, precis som Mats Einarsson var inne på i ett tidigare
              inlägg, att riksdagen från gång till annan skärper villkoren för
              de tillkännagivanden som man lämnar, antingen i form av att man
              själv sätter en tidsgräns eller att man, om regeringen trilskas
              för länge, låter det egna utskottskansliet ta fram ett lagförslag
              som sedan läggs på riksdagens bord. Det är ju en alternativ möjlighet.
              Den är inte idealisk av flera skäl, bland annat av resursskäl.
              Där är i så fall resurserna klart begränsade jämfört med hur fallet
              är på Regeringskansliet.
            </seg>
            <seg n="e66b737e">
              Jag tror att vi ska försöka nalkas en ordning där man försöker
              få en praxis till stånd och säger att tre till sex månader är
              vad regeringen får på sig att behandla ett tillkännagivande och
              återkomma med någon form av besked till riksdagen: Det här kan
              vi köra, det här kan vi försöka arbeta fram, det här vill vi ändra
              på i riksdagens beslut, och så vidare. Att kommunikationen tillbaka
              till riksdagen med anledning av beställningstillkännagivanden,
              så att säga, måste till tror jag är ganska uppenbart efter att
              man har sett och prövat hur den här regeringen har hanterat de
              senaste årens tillkännagivanden från riksdagen.
            </seg>
          </u>
          <note type="speaker" n="76c466c2">
            Anf. 163 MATS EINARSSON (v) replik:
          </note>
          <u who="mats_einarsson_7b24f2" xml:id="i-36fc50bdfd2bdf13-12" n="30f24c2c">
            <seg n="abf86795">
              Fru talman! Enligt min mening är majoritetens text utomordentligt
              tydlig och väl avvägd varför reservationen är obehövlig. Jag yrkar
              på godkännande av utskottets förslag.
            </seg>
            <seg n="c2898162">
              Tanken att införa en tidsgräns, tre till sex månader, tål att
              fundera på. Det ska vi nog göra, i KU:s utvärdering och kanske
              senare också de som nu kommer att sitta där i översyn av regeringsformen.
              Det är möjligt. Jag är dock inte helt säker på att det är den
              vägen som är den mest effektiva. De ärenden som det handlar om
              är trots allt av väldigt olika karaktär. De svårigheter som kan
              möta är också av väldigt olika karaktär. Därför kan det möjligtvis
              vara olämpligt att med hjälp av specificerade tidsramar styra
              upp detta. Men låt oss titta närmare på det i det fortsatta arbetet.
            </seg>
          </u>
          <note type="speaker" n="066bc9de">
            Anf. 164 INGVAR SVENSSON (kd):
          </note>
          <u who="ingvar_svensson_8b2598" xml:id="i-bdf5e101af1a001c-0" n="585caf33">
            <seg n="9c37cfc2">
              Fru talman! Egentligen finns det en betydande enighet i utskottet
              omkring synen på tillkännagivanden, även om man nu försöker driva
              upp något slags motsättningsdebatt här i kammaren.
            </seg>
            <seg n="d31f14c0">
              Det är mycket tydligt och klart så att tillkännagivandena inte
              är rättsligt reglerade, utan när riksdagen fattar beslut om ett
              tillkännagivande är det något slags moralisk förpliktelse man
              riktar mot regeringen. Regeringen behöver inte följa detta, för
              det finns egentligen inga sanktionssystem inför den situationen.
              Samtidigt är det väldigt viktigt att det finns ett förtroendefullt
              samarbete och samspel mellan riksdagen och regeringen.
            </seg>
            <seg n="16a3f2ac">
              KU har successivt skärpt kraven på informationsskyldighet för
              regeringen. Det gjorde vi senast förra våren, då vi menade att
              om en tidsgräns satts upp i ett tillkännagivande bör regeringen
              informera inom denna tidsgräns om man inte avser att följa tillkännagivandet.
            </seg>
            <seg n="483419ed">
              Jag vill inte på något sätt försvara regeringens senfärdighet
              eller den handlingsförlamning som inträffar ibland, men vi måste
              ha klart för oss den rättsliga grunden. Detta att man nonchalerar
              riksdagen i småfrågor som inte leder till misstroendevotum eller
              till att riksdagen själv tar på sig lagstiftningsarbetet kan på
              lång sikt skapa vad jag skulle kunna kalla för de små stegens
              nonchalans som sedan leder över i en helhetens förtroendekris.
            </seg>
            <seg n="f69e80e1">
              Det är alltså väldigt viktigt att man bearbetar och tittar på
              detta med relationen mellan regeringen och riksdagen. Det är väldigt
              bra att översynen av regeringsformen kommer att ta upp de här
              frågeställningarna, enligt de indikationer vi fått om direktiven
              så sent som i går. Även KU kommer att göra en utredning på det
              här området. Det är väldigt viktigt att vi håller denna debatt
              levande.
            </seg>
            <seg n="9f2d7bb9">
              Jag är dock lite konfunderad över reservationen. I utskottets
              majoritetstext finns en genomgång av de olika ärendena, men när
              man tittar på motivreservationen ser man att den är väldigt kort
              och inte har den här detaljgraden och de här synpunkterna. Jag
              undrar hur ni egentligen har tänkt när ni formulerat den här reservationen.
            </seg>
            <seg n="32e9bba8">
              Sedan är jag ju enögd, men jag kunde ändå inte hitta de här tre
              till sex månaderna som Henrik Järrel var inne på. Hur dyker de
              upp i sammanhanget?
            </seg>
          </u>
          <note type="speaker" n="bdd874cf">
            Anf. 165 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-5" n="b449d51c">
            <seg n="efd7cbf6">
              Fru talman! Jag tycker att motivreservationen skärper kraven
              på regeringen lite mer. Tre till sex månader nämns inte, nej.
              Det är någonting som jag själv har laborerat med som företrädare
              för Moderaterna. Det kan mycket väl landa i någonting annat.
            </seg>
            <seg n="951121d5">
              Jag tycker bara att det finns skäl att överväga någon form av
              tidsgräns så att man inte drar ut på tiden. Inom den gränsen kan
              man mycket väl tänka sig att regeringen återkommer till riksdagen
              med någon form av besked antingen att det blir en lagstiftning,
              att det blir en kommitté eller en utredning och hur direktiven
              då kan komma att se ut eller att man ber om ytterligare respittid
              därför att frågan är av så komplicerad natur att man behöver undersöka
              och bereda ärendet ytterligare för att komma med någon form av
              säkrare besked till riksdagen. Det viktiga är att man kommunicerar
              en riksdagsbeställning på ett tydligare sätt än vad som hittills
              varit fallet i de fall som vi åberopar och som tas upp av ett
              antal utskott som yttrat sig till konstitutionsutskottet med anledning
              av regeringens skrivelse.
            </seg>
          </u>
          <note type="speaker" n="278b8f7a">
            Anf. 166 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-bdf5e101af1a001c-1" n="585caf33">
            <seg n="c44c5b0d">
              Fru talman! Jag kan då bara konstatera att de här tre till sex
              månaderna har dykt upp efter det att utskottet justerat sitt betänkande.
            </seg>
            <seg n="a9047215">
              Sedan skulle jag bara kunna tipsa om att om nu reservanterna
              velat ha en heltäckande motivering skulle man ha gjort detta som
              ett tillägg till vad utskottets majoritet hade sagt. Då hade jag
              kunnat förstå det hela, fru talman.
            </seg>
          </u>
          <note type="speaker" n="7613606b">
            Anf. 167 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-ed814c97298cffb9-6" n="b449d51c">
            <seg n="5c76d9db">
              Fru talman! De här tre till sex månaderna är någonting som jag
              tagit upp på alldeles eget initiativ. Jag kräver inte att det
              ska bli på detta sätt, men jag gjorde det för att exemplifiera
              att det behövs någon form av säker tidsgräns för att detta inte
              ska dra ut så att vi hamnar i det sexårsvakuum som har rått i
              till exempel ett av fallen som lagutskottet pekar på i sitt yttrande.
              Det är inte skäligt. Det är inte rimligt. Det ska vi inte acceptera
              och godta som lagstiftare och företrädare för lagstiftaren.
            </seg>
          </u>
          <note type="speaker" n="664829cd">
            Anf. 168 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-bdf5e101af1a001c-2" n="585caf33">
            <seg n="47d610d3">
              Fru talman! Om det är så att utskotten nu tar hänsyn till vad
              KU sade förra våren om tidsgränserna kommer man också att lägga
              tidsgränser i tillkännagivandena. Det betyder att regeringen enligt
              KU:s synsätt kommer att bli tvungen att hålla sig inom de tidsgränserna.
              Då behöver vi inte laborera med ett antal månader hit eller dit.
            </seg>
          </u>
          <note n="17a85fc3">
            Överläggningen var härmed avslutad.
          </note>
          <note n="86357f10">
            11 § Rambeslut om verkställighet av bötesstraff
          </note>
          <note type="speaker" n="208d1ab2">
            Anf. 169 GÖRAN NORLANDER (s):
          </note>
          <u who="goran_norlander_3e86cd" xml:id="i-d41fdd60510ab4fb-0" n="0e78b2ab" next="i-9ed0b5d05f32bfa7-0"/>
          <note n="800f4ab3">
            Fru talman! Kammaren ska nu debattera justitieutskottets betänkande
            2003/04:JuU28, Rambeslut om verkställighet av bötesstraff. Betänkandet
            behandlar regeringens proposition om Sveriges antagande av ett
            EU-rambeslut om tillämpning av principen om ömsesidigt erkännande
            på bötesstraff.
          </note>
          <u who="goran_norlander_3e86cd" xml:id="i-9ed0b5d05f32bfa7-0" n="0e78b2ab" prev="i-d41fdd60510ab4fb-0">
            <seg n="9f7089be">
              Enligt rambeslutet ska ett bötesstraff som beslutats i en medlemsstat
              av antingen en domstol eller under vissa förutsättningar en annan
              myndighet erkännas och verkställas i en annan medlemsstat utan
              att något nytt beslut behöver fattas av den verkställande staten.
            </seg>
            <seg n="a5fd4949">
              Vidare föreslås att riksdagen ska godkänna att Sverige i samband
              med antagandet av rambeslutet inte avger någon förklaring om att
              vissa typer av beslut om böter under en övergångsperiod inte ska
              få verkställas i Sverige.
            </seg>
            <seg n="024bb978">
              I detta ärende har det väckts två motioner, och det finns två
              reservationer och ett särskilt yttrande.
            </seg>
            <seg n="694b464f">
              Fru talman! Med denna inledning överlämnar jag ärendet till dem
              som ska debattera.
            </seg>
          </u>
          <note type="speaker" n="23b3f8b1">
            Anf. 170 BEATRICE ASK (m):
          </note>
          <u who="beatrice_ask_00e90e" xml:id="i-b8bd505e1ee909ae-0" n="cce5c96d">
            <seg n="87d60f6e">
              Fru talman! Vi moderater tycker rent allmänt att det är bra om
              vi inom EU ömsesidigt erkänner bötesstraff och kan verkställa
              dem åt varandra utan förnyad prövning. Vi tycker inte att det
              äventyrar den enskildes rättigheter. Det innebär dock att man
              i framtiden inte kan undkomma att betala utdömda böter genom att
              flytta mellan staterna, och det är naturligtvis bra.
            </seg>
            <seg n="ba11eb76">
              Principen om ömsesidigt erkännande baseras på förtroende och
              respekt för de andra medlemsstaternas rättssystem, vilket ju är
              en grundregel inom samarbetet.
            </seg>
            <seg n="a5cbf958">
              Det här med förtroende och respekt kräver dock kännedom om hur
              andra medlemsstaters rättssystem är uppbyggda. Där finns det mycket
              kvar att göra. Rambeslut om ömsesidigt erkännande här i kammaren
              stannar ju inte på ministernivå eller riksdagsnivå utan ska implementeras
              och tillämpas av yrkesverksamma inom varje nationellt rättsväsende.
              Vidare ska besluten förstås och accepteras av de människor de
              riktar sig emot. Det förutsätter en långt större transparens och
              genomlysning av hur olika medlemsstaters rättssystem ser ut och
              vad de innebär än vad regeringen och olika myndigheter hittills
              har mäktat med.
            </seg>
            <seg n="40b35fef">
              Det här ärendet är inte alldeles enkelt bara därför att ambitionen
              är riktig. Så är det ofta med EU-besluten: Det är ganska komplicerad
              materia, och det får många konsekvenser i den svenska lagstiftningen.
            </seg>
            <seg n="b78c6819">
              Regeringen skriver i propositionen om varför man i ännu ett förslag
              till rambeslut inte presenterar följdlagstiftning när riksdagen
              ska pröva frågan. Man hänvisar bland annat till ett tidigare ställningstagande
              där man som skäl angett att Sverige inte velat fördröja rambeslutets
              antagande. Så kan det ju låta. Samtidigt vill jag dock understryka
              att regeringen i den proposition man hänvisar till, liksom justitieutskottet
              då som nu, framhåller att antagande av rambeslut utan en ordentlig
              konsekvensanalys eller följdlagstiftning endast bör ske när så
              är påkallat av de tidsramar som gäller för antagande av EU:s rambeslut,
              det vill säga att det ska vara riktigt angeläget och bråttom att
              få regler på plats och alldeles nödvändigt att tiden är satt som
              den är satt.
            </seg>
            <seg n="70ae58cb">
              Jag tycker att det finns anledning att påminna om att det är
              ministerrådet som bestämmer de här tidsramarna. Det är ingen annan.
              Där ingår Sverige och kan se till att tiden blir rimlig. Regeringen
              har således alla möjligheter att bidra till en tidsram som överensstämmer
              med de behov som finns i Sverige när det gäller kvalitet och säkerhet
              i lagstiftningen. Tyvärr använder man inte det inflytandet. Det
              har vi sett gång på gång, och det är väldigt oroväckande.
            </seg>
            <seg n="55d73d5e">
              Regeringen kan inte konsekvent skylla på EU när man inte har
              hunnit, orkat eller haft förmåga att ta itu med de egna uppgifterna.
              Det är också en väldigt märklig brist på självförtroende när regeringen
              är så ivrig att vara till lags jag vet inte vem de ska försöka
              vara till lags att man kastar fram ofullkomliga propositioner
              innan det ens finns ett färdigt förslag till rambeslut från Bryssel.
            </seg>
            <seg n="56d61c2c">
              I ett särskilt uttalande påpekar vi moderater att utkastet till
              det här rambeslutet inte hade blivit färdiggranskat ens av juristlingvisterna
              i Bryssel när motionstiden för att reagera på regeringens proposition
              gick ut här i riksdagen. Tala om att ha bråttom!
            </seg>
            <seg n="530b1756">
              Nu innebar den översyn som sedan gjordes inte någon väldigt stor
              förändring i sak. Men det gjordes en omfattande språklig omarbetning,
              och nästan alla punkter och paragrafer fick numreras om, vilket
              har gjort att beredningsprocessen, både när det gäller utskottskansliet
              och när det gäller oss ledamöter, har varit mycket besvärlig.
            </seg>
            <seg n="2e8b5d8c">
              Jag kan inte förstå varför ett seriöst regeringsparti hanterar
              viktiga frågor på det sättet. Man måste både se till att vi får
              en vettig tidsram redan från början och sedan naturligtvis vara
              seriös nog att se till att det underlag som man utgår från är
              det korrekta och inte något som man tror att det ska bli. Så här
              kan ju inte EU-samarbetet fungera om det ska få respekt bland
              medborgarna.
            </seg>
            <seg n="a39c20f2">
              Det ärende som vi nu ska diskutera en stund handlar om verkställighet
              av bötesstraff. Det krävs en helt ny lag, där man måste ta hänsyn
              till arbetet inom andra rättsområden, till exempel förverkandelagstiftningen
              och kronofogdemyndigheternas framtida organisation. Enligt regeringen
              talar den komplikation som man beskriver för att man inte ska
              presentera följdlagstiftningen för riksdagen nu. Vi moderater
              tycker att det snarare tyder på att en gedigen genomlysning borde
              ha gjorts innan man förväntar sig att riksdagen ska fatta ett
              beslut, så att vi klart kan se konsekvenserna av att anta detta.
              Det är ju så att rambeslut är bindande.
            </seg>
            <seg n="2ee918b2">
              Fru talman! Vi moderater tycker att det är viktigt att riksdagen
              ges möjlighet att ta ställning till konsekvenserna av rambeslut
              på nationell nivå samtidigt som man godkänner rambeslut. Riksdagen
              kan inte med gott samvete abdikera från sitt grundläggande ansvar
              för lagstiftningen. Det finns ingen möjlighet för oss att ständigt
              hävda att ändamålen helgar medlen.
            </seg>
            <seg n="02d673da">
              I det här ärendet framgår att konsekvenserna påverkar flera olika
              och komplicerade lagar. Därför avstår vi moderater från att delta
              i själva rambeslutet samtidigt som vi yrkar bifall till reservation
              2, som innebär att vi vill påminna regeringen om det ansvar regeringen
              har att se till att man bereder ärenden på ett ordentligt sätt
              och förelägger kammaren ett gediget beslutsunderlag. I längden
              kommer den hanteringsordning som vi har fått se gång efter gång
              inte att göra EU-processen snabbare, mer effektiv eller mer gedigen.
            </seg>
          </u>
          <note type="speaker" n="2ad0086f">
            Anf. 171 KARIN GRANBOM (fp):
          </note>
          <u who="karin_granbom_4b656d" xml:id="i-68f9b8a55ff74f46-0" n="c8cd09ec">
            <seg n="f26e76ac">
              Fru talman! Vi i Folkpartiet välkomnar beslutet om erkännande
              och verkställighet av bötesstraff. Det är bra att ingen undkommer
              straff, i det här fallet böter, bara för att han eller hon har
              begått brottet utanför det land som man är medborgare i. Därför
              bör rambeslutet godkännas.
            </seg>
            <seg n="e8a6fb23">
              Vi har dock, som borde vara känt vid det här laget, synpunkter
              på att riksdagen ska ta ställning innan vi har fått se följdlagstiftningen.
              Jag tänkte inte fortsätta att utveckla det här och nu.
            </seg>
            <seg n="8ce63ed6">
              Jag står här för att i stället yrka bifall till reservation 1.
              Det gör jag härmed.
            </seg>
            <seg n="310de73f">
              Vi liberaler anser att det tydligt borde uttryckas att det ska
              ställas krav på dubbel straffbarhet för brott som berör tryck-
              och yttrandefrihet. Risken för att vi skulle få förfrågan att
              verkställa utländska bötesstraff som ligger i konflikt med de
              svenska lagarna för tryckfrihet, yttrandefrihet och föreningsfrihet
              är liten. Men eftersom detta rör mycket viktiga principer vill
              vi i Folkpartiet tydligt eliminera alla möjligheter för att denna
              situation skulle kunna uppstå. Vi anser därför att riksdagen bör
              göra ett tillkännagivande på den här punkten.
            </seg>
            <seg n="7c4030a6">
              Om eller när det kommer in framställningar om verkställighet
              av bötesstraff där tryck- och yttrandefriheten berörs bör ärendena
              inte behandlas av kronofogdemyndigheten. För att kunna garantera
              att en korrekt bedömning görs bör Justitiekanslern bli den behöriga
              myndigheten. Vi uppmanar därför regeringen att låta utreda hur
              en sådan ordning skulle kunna utformas.
            </seg>
            <seg n="288d011d">
              För tydlighetens skull kan jag dock tillägga att vi, i fall som
              inte berör tryck- och yttrandefrihet, delar regeringens bedömning
              att det i allmänhet är kronofogdemyndigheten som ligger närmast
              till hands för att verkställa bötesstraffen.
            </seg>
          </u>
          <note type="speaker" n="bf808d1c">
            Anf. 172 JOE FRANS (s):
          </note>
          <u who="joe_frans_595e82" xml:id="i-05ee85eec4b7d097-0" n="8c73c50e">
            <seg n="6299132e">
              Fru talman! Jag vill inledningsvis yrka bifall till förslagen
              i betänkandet och avslag på reservationerna. Det är de små, till
              synes obetydliga stegen som alltid bestämmer vandringens takt
              och lycka. Att röra sig fritt inom Europa är en verklighet som
              vi numera tar för given. Den ökade fria rörligheten ökar också
              behovet av samarbete även inom det rättsliga området. Som Beatrice
              Ask mycket väl påpekar handlar det i grunden om förtroende för
              varandras rättssystem.
            </seg>
            <seg n="03c2c926">
              Det här rambeslutet handlar just om att ett bötesstraff som beslutats
              i ett EU-land erkänns och verkställs i ett annat EU-land utan
              att något nytt beslut ska fattas. Principen att erkänna varandras
              rättsliga avgöranden är numera en hörnsten i det straffrättsliga
              samarbetet inom Europa. Och det är bra. Grundtanken att förstärka
              det rättsliga samarbetet är också någonting som utgår från att
              skydda individens rättigheter.
            </seg>
            <seg n="604d54d0">
              Principen bygger på tanken att EU-länderna inte ska ifrågasätta
              varandras domar och beslut utan i stället verkställa dem, trots
              olika rättstraditioner. Det är riktigt, och det är sant. Det finns
              som bekant olika materiella och processuella förutsättningar.
              Det innebär att systemet av nödvändighet måste bygga på förtroende
              och utgå från att alla respekterar grundläggande mänskliga rättigheter.
              Det är ju grundstenen för det europeiska samarbetet.
            </seg>
            <seg n="4d0eee89">
              Man kan naturligtvis fråga sig vad det här är bra för. Varför
              gör vi detta? Varför har vi så bråttom? Det enkla svaret är att
              det är enklare, det är effektivare och det blir snabbare. Det
              är bra för alla. Det är helt enkelt ett bra samarbete som leder
              till en enklare hantering av bötesstraff jämfört med dagens system.
              I stället för krångliga vandringar genom en massa myndigheter
              och departement med långa handläggningstider kan myndigheterna
              ha direktkontakt med varandra. I stället för flera månaders verkställighetstider
              kan beslut verkställas omedelbart.
            </seg>
            <seg n="7fddef82">
              Dessutom har regeringen sagt i propositionen att man kommer att
              återkomma med förslag till lagstiftning. Den frågan återkommer
              jag till också. Ett annat skäl är att detta leder till effektivitet.
              Juridiska och fysiska personer inom unionen ska inte kunna komma
              undan med att betala bötesstraff. Det skyddar också individens
              rättigheter. Det är självklart en mycket bättre ordning jämfört
              med i dag. Det är vi överens om.
            </seg>
            <seg n="c35fcf59">
              Det är självklart att systemet måste vara begripligt och enkelt
              att genomföra. Samtidigt måste vi se till att det finns nödvändiga
              rättssäkerhetsgarantier. Vi måste upprätthålla kravet på dubbel
              straffbarhet när tryck- och yttrandefrihet med mera berörs. Vi
              måste se till att ingen döms två gånger för samma sak. Vi måste
              också se till att de vägransgrunder som finns tillfredsställer
              de krav som finns i Sveriges grundlagar. Vi har möjlighet att
              vägra verkställa ett beslut vi tycker är fel.
            </seg>
            <seg n="0b0a8cf2">
              Det finns, fru talman, i ärendet två reservationer som kräver
              en viss uppmärksamhet. Det är dels frågan om upprätthållande av
              krav på dubbel straffbarhet när tryck- och yttrandefrihet berörs,
              dels frågan om godkännande av rambeslut utan åtföljande följdlagstiftning.
              Jag ska försöka redovisa hur utskottsmajoriteten resonerar och
              berätta varför dessa bägge reservationer måste avslås.
            </seg>
            <seg n="e9949979">
              Först är det frågan om dubbel straffbarhet. Som jag har nämnt
              tidigare har Sverige som verkställande stat vissa möjligheter
              att ställa krav på dubbel straffbarhet. Jag håller naturligtvis
              helt med om att en del av det som motionären tar upp i motionen
              är riktigt. Jag är övertygad om att vi noggrant kommer att analysera
              frågan om dubbel straffbarhet i det kommande svenska lagstiftningsarbetet.
            </seg>
            <seg n="3f65baea">
              Låt mig också säga att de viktigaste skälen till att jag anser
              att reservationen bör avslås är att det står helt klart och tydligt
              i rambeslutets inledningstext att rambeslutet inte hindrar en
              medlemsstat att tillämpa sina konstitutionella regler om prövning
              i laga ordning, föreningsfrihet, tryckfrihet och yttrandefrihet
              i andra medier. Dessutom har regeringen aviserat att man kommer
              att ta upp andra vägransgrunder i det kommande lagstiftningsarbetet.
              Regeringen kommer också att i samband med den svenska lagstiftningen
              presentera vilka myndigheter som kommer att vara behöriga att
              fatta olika beslut. Jag utgår från att de myndigheterna kommer
              att ha kompetens att göra det.
            </seg>
            <seg n="bc838bee">
              Jag tycker inte att vi ska föregripa regeringens arbete. Däremot
              kan jag säga att grundprincipen om att svenska verkställighetsregler
              ska gälla även när vi ska hjälpa andra länder är rimlig.
            </seg>
            <seg n="87056afc">
              Jag går över till frågan om att riksdagen ska godkänna rambeslut
              utan att följdlagstiftningen presenteras samtidigt.
            </seg>
            <seg n="9cd1639a">
              Fru talman! Jag har tidigare hänvisat till att grundlagen ger
              regeringen rätt att göra så här. Jag tänker göra samma sak i dag.
              10 kap. 2 § regeringsformen ger riksdagen en möjlighet att godkänna
              att ett rambeslut antas utan att en följdlagstiftning presenteras
              samtidigt. Om en ny lagstiftning skulle utarbetas innan rambeslutet
              antas skulle genomförandet av rambeslutet för samtliga medlemsländer
              försenas med två år. Dessutom kräver genomförandet av rambeslutet
              att en helt ny lag ska tas fram. Det finns, enligt mitt sätt att
              se, ingen anledning till varför Sverige ska försena ett rambeslut
              som bygger bland annat på svenskt initiativ och som är bra. Det
              finns ingen anledning att försena detta rambeslut. Det vi gör
              är inte regelvidrigt. Det är konstitutionellt rätt, är i sin ordning
              och äger all riktighet.
            </seg>
            <seg n="d5a50d94">
              Jag vill avslutningsvis konstatera att det finns ett brett stöd
              för förslaget. Så gott som samtliga remissinstanser förutom några
              stycken tycker att det är ett bra förslag. Jag tycker att rambeslutet
              är bra. Det hjälper oss. Verkställighet av bötesstraff kommer
              att bli enklare. Det kommer att bli effektivare, och det kommer
              att bli snabbare. Lagen är nödvändig. Därför tycker jag att riksdagen
              ska bifalla förslaget i betänkandet.
            </seg>
          </u>
          <note type="speaker" n="ffcbb907">
            Anf. 173 BEATRICE ASK (m) replik:
          </note>
          <u who="beatrice_ask_00e90e" xml:id="i-b8bd505e1ee909ae-1" n="cce5c96d">
            <seg n="2428b463">
              Fru talman! Som vanligt får vi höra Joe Frans förklara varför
              regeringen agerar som man gör när det gäller rambeslut. Då får
              vi veta att riksdagen har gett regeringen möjligheten och att
              man har sagt att det är okej.
            </seg>
            <seg n="b0c1be57">
              Det är inte att förvånas över. Det sitter socialdemokrater, vänsterpartister
              och miljöpartister överallt. Hittills har jag aldrig sett att
              ni någon gång ifrågasätter vad regeringen gör. Ni transporterar
              igenom vilka beslut som helst! Det principiella problemet är i
              alla fall att vi som riksdagsledamöter har ett ansvar att fatta
              beslut om lag. Vi ger de facto regeringen genom rambeslut en möjlighet
              att binda Sverige vid konsekvenser som vi inte kan överblicka.
              Det tycker vi moderater är principiellt fel. Vi tycker att det
              är besvärligt. Sida upp och sida ned i propositionen redovisar
              regeringen hur komplicerat det är och att man måste hålla på i
              två år. Det var därför jag sade att regeringen måste börja använda
              sin plats i ministerråd och annat för att se till att tidsplanerna
              blir rätt. En del andra medlemsstater tillämpar en annan ordning.
              De kör rambeslut, och sedan struntar de i att verkställa besluten.
              Det gör vi inte i Sverige, och det tycker jag är en bra hållning.
              Men vi borde se till att vi får en bra tidsplan.
            </seg>
            <seg n="f043db16">
              Joe Frans sade också att små obetydliga steg är viktiga. Jag
              håller med om det när vi ska förändra. Vi vill förenkla och effektivisera
              EU:s brottsbekämpning. Men det är väldigt viktigt var man trampar.
              Det är det vi känner att vi inte vet.
            </seg>
            <seg n="445edd9e">
              Jag skulle vilja veta vad Joe Frans svarar Advokatsamfundet som
              har haft en rad invändningar i just det här ärendet. Man pekar
              på att det här beslutet om ömsesidigt erkännande av bötesstraff
              vilar på principiella idéer som är ganska bra, men det saknas
              materiellt innehåll. Det faktum att rättstraditionen, regelverk,
              straff och så vidare är olika i de olika medlemsstaterna gör att
              vi kan hamna i problem. Vad svarar Joe Frans till exempel Advokatsamfundet?
            </seg>
          </u>
          <note type="speaker" n="3ae94dc3">
            Anf. 174 JOE FRANS (s) replik:
          </note>
          <u who="joe_frans_595e82" xml:id="i-05ee85eec4b7d097-1" n="8c73c50e">
            <seg n="8bc4b15a">
              Fru talman! Jag svarar på samma sätt som jag har gjort tidigare.
              Den här lagstiftningen har ett brett remisstöd. Det är inte så
              att vi trampar på taggtrådar och inte heller på röda rosor. Men
              vi tar nödvändiga steg, och det är steg som måste tas för att
              vi ska förstärka samarbetet för att den frihet vi har att röra
              oss över gränserna ska kunna vara just en frihet för medborgarna.
              I detta måste man skapa rättvisa och rättssäkerhet. Det är det
              det handlar om.
            </seg>
            <seg n="7596c582">
              Jag brukar säga att det är väljarna som har gett oss förtroendet,
              och det är riksdagen som har gett regeringen möjlighet att kunna
              göra så. Det viktiga är som Beatrice Ask tar upp överblickbarhet.
              Regeringen är medveten om det. Regeringen har aviserat att man
              ska återkomma. Jag tycker inte att det är så dramatiskt. Jag förstår
              att Moderaterna gärna vill skapa dramatik. Jag tycker att vi inte
              ska försena detta bara för att vi inte är klara med vårt lagstiftningsarbete.
            </seg>
            <seg n="a53bf1c4">
              Det är så jag ser det. Det handlar om tiden. Det handlar om att
              en ny lag ska tas fram. Det handlar om att vi vill göra noggranna
              analyser. Det handlar om att vi bedömer att vi kommer att kunna
              göra detta på ett tillfredsställande sätt. Därför har utskottsmajoriteten
              efter överväganden kommit fram till att regeringen har rätt att
              gå vidare.
            </seg>
            <seg n="c2c99af3">
              Jag tycker att det krävs en ny lagstiftning, och det är bra att
              vi medverkar till den.
            </seg>
          </u>
          <note type="speaker" n="300c4964">
            Anf. 175 BEATRICE ASK (m) replik:
          </note>
          <u who="beatrice_ask_00e90e" xml:id="i-b8bd505e1ee909ae-2" n="cce5c96d">
            <seg n="6af350f3">
              Fru talman! Jag har också läst att många remissinstanser är positiva
              till förslaget och att Advokatsamfundet är negativt. Jag har gått
              igenom ärendet ganska noga. Det är inte det som är problemet.
              Jag tror inte heller att man trampar på taggtråd eller rosor,
              som jag tror att Joe Frans sade.
            </seg>
            <seg n="c109ca94">
              Det som vi moderater är oroade för är att det rätt vad det är
              blir ett gyttjehål. Dramatiken dyker inte upp här. Dramatiken
              kommer att dyka upp i enskilda ärenden, där de rättsvårdande myndigheterna
              kommer att slita sitt hår.
            </seg>
            <seg n="9f0d3876">
              Det finns ett exempel i propositionen där man inte riktigt vet
              hur man ska agera vid konkurser och utmätningar. Det finns mycket
              krångel här i livet och mycket svåra frågor. Vi kan binda oss
              för principer som inte håller fullt ut, och då sätter vi enskilda
              människor och juridiska personer i kläm på ett sätt som vi kanske
              inte skulle vilja.
            </seg>
            <seg n="231fdbdf">
              Det är möjligt att det är en väldigt ålderdomlig inställning,
              men jag tycker att vi i riksdagen behöver fundera tillräckligt
              mycket för att undvika att man ska hamna i besvärliga juridiska
              tvister och situationer, där myndigheterna inte riktigt vet hur
              de ska hantera det hela. Jag tror att det i grunden är det som
              Advokatsamfundet befarar. De är väl de enda som kommer att tjäna
              pengar på att det blir riktigt krångligt, så man undrar varifrån
              deras ideella inställning kommer.
            </seg>
            <seg n="f992b32c">
              Likväl tycker jag att det ligger i vårt demokratiska intresse
              att försöka se till att medborgare inte hamnar i konstiga situationer.
              Det är det vi vill undvika.
            </seg>
            <seg n="c39b79df">
              I grunden är det väldigt mycket i det här som jag tycker verkar
              självklart och bra, men den här problematiken hade riksdagen behövt
              reda ut innan man tar rambeslutet. Det är den poäng som vi moderater
              vill hålla fram och kommer att hålla fast vid, därför att vi tror
              att det är principen för demokratin.
            </seg>
          </u>
          <note type="speaker" n="0ce8bdfa">
            Anf. 176 JOE FRANS (s) replik:
          </note>
          <u who="joe_frans_595e82" xml:id="i-05ee85eec4b7d097-2" n="8c73c50e">
            <seg n="f5f228ee">
              Fru talman! Jag har full förståelse för Moderaternas ståndpunkt.
              Jag tycker också att när det är möjligt, när det inte möter hinder,
              när det inte försämrar saker och ting och när det inte gör saker
              och ting krångligare ska man kunna göra detta.
            </seg>
            <seg n="9c6038ef">
              Utskottsmajoriteten har övervägt detta. Vi har analyserat detta.
              Vi har kommit fram till att det går att göra så här. Jag inser
              att det alltid är bra om man kan presentera detta samtidigt, men
              det är inte ett absolut kriterium. Om man ska täcka in allting
              på en gång, innan man går vidare, kommer vi nog inte att kunna
              ta ett enda steg. Det är de första obetydliga stegen som är viktiga.
            </seg>
            <seg n="fc2af3f1">
              Jag har förståelse för Moderaternas synpunkter. Jag tror också
              att regeringen har full förståelse för att man när det är möjligt
              kan presentera följdlagstiftning samtidigt. Det gör man ju när
              det är möjligt, och man kommer att göra det också i fortsättningen
              när det är möjligt. Ibland går det inte. Ibland ska vi inte försena
              för alla andra bara därför att vi inte är klara med vårt.
            </seg>
            <seg n="697c9699">
              Det här är ett svenskt initiativ. Jag tycker att det är en nödvändig
              och angelägen åtgärd. Ärendet är rätt berett i sitt konstitutionella
              sammanhang, och det finns ingen anledning att sätta käppar i hjulen
              för regeringen därför att den inte just här har presenterat följdlagstiftning.
              Den har utvecklat resonemanget bra. Det är tillfredsställande,
              och det finns ingen anledning att göra något annat. Jag tycker
              att den här lagstiftningen är bra. Den leder till effektivitet
              och enkelhet och gör det snabbare för oss alla och gör att det
              blir lättare att umgås. Det är en del i det europeiska samarbetet.
              Ibland måste man ta steg som man inte är säker på, men man måste
              göra det.
            </seg>
          </u>
          <note type="speaker" n="75b4db64">
            Anf. 177 JOHAN LINANDER (c):
          </note>
          <u who="johan_linander_ed0b28" xml:id="i-ef1b9e72e8fbdaa6-0" n="2b251704">
            <seg n="63b65115">
              Fru talman! Jag hade inte tänkt gå upp i den här debatten eftersom
              jag i det här fallet ingår i majoriteten i utskottet och ställer
              mig bakom rambeslutet om tillämpning av principen om ömsesidigt
              erkännande av bötesstraff detta även om också jag tycker att följdlagstiftning
              borde presenteras samtidigt som vi förväntas anta rambeslutet.
              Men det är inte detta som jag hade tänkt använda mina fyra minuter
              till i dag.
            </seg>
            <seg n="93f093b8">
              Centerpartiet gick framåt i valet till Europaparlamentet det
              har ni säkert inte missat men ändå tycker jag att valet har gett
              en viss bitter eftersmak, en eftersmak av ett stort missnöje med
              EU, som jag har mött ute i valkampanjen. Visst finns det saker
              att vara missnöjd med allting är långtifrån perfekt. Men vi förtroendevalda
              har inte lyckats föra ut vad som är bra med EU, alla bra saker
              som EU har gjort.
            </seg>
            <seg n="d4ec53bc">
              I dag ska vi till exempel anta ett rambeslut om verkställighet
              av bötesstraff. Det är en alldeles lysande överenskommelse, som
              vi kan göra tack vare EU. En engelsman som blir dömd till böter
              i Portugal för störande av allmän ordning i samband med fotbolls-EM
              ska inte kunna åka tillbaka till de brittiska öarna och därmed
              undgå att betala sina böter. På ett effektivt sätt kan portugisiska
              myndigheter begära hjälp av Storbritannien för att de ska verkställa
              ett bötesstraff för Portugals räkning.
            </seg>
            <seg n="206d547d">
              Åtminstone skulle det fungera så om rambeslutet och nationell
              lagstiftning hade hunnit träda i kraft. Men det kommer ju.
            </seg>
            <seg n="7a9efc90">
              Jag tycker att det är fullt rimligt att en person som blir dömd
              till böter också ska tvingas betala dessa böter, oavsett vilket
              land som dömt ut dem. Svenska medborgare som har gjort någonting
              i Alperna eller kanske på Ibiza, i det tillstånd som många är
              i där, ska inte komma undan. Tyska, lettiska eller kanske cypriotiska
              medborgare ska inte komma undan svenska böter.
            </seg>
            <seg n="2124697e">
              Fru talman! Under den gångna EU-valrörelsen har jag gång på gång
              irriterat mig på Vänsterpartiet och Miljöpartiet, som ständigt
              spelar att de kan både ha kvar kakan och äta upp den, eller rättare
              sagt både gå ur EU och ha EU:s goda sidor kvar.
            </seg>
            <seg n="a2067fa0">
              Vänsterpartiet och Miljöpartiet är emot gemensamma regler inom
              EU om verkställighet av bötesstraff. De vill inte att Sverige
              på ett effektivt och smidigt sätt ska kunna få böter av till exempel
              en fransman verkställda av Frankrike.
            </seg>
            <seg n="4cf8cfdc">
              Visst det finns ingen reservation i dagens betänkande. Det har
              jag också upptäckt. Men ni vill lämna EU, och alltså kan ni inte
              också få stå bakom EU:s positiva sidor. Ni kan inte både ha kvar
              kakan och äta upp den. Ni måste välja hur ni vill ha det.
            </seg>
            <seg n="3fd1017f">
              Framöver kommer jag i varje debatt med EU-anknytning att försöka
              utkräva svar från er i Vänsterpartiet och Miljöpartiet vilka alternativ
              ni har om ni skulle få som ni vill, alltså att Sverige skulle
              lämna EU. Det tycker jag att ni är skyldiga kanske inte oss andra
              ledamöter men åtminstone svenska folket.
            </seg>
            <seg n="c3c87ece">
              De partier som i den nyligen avslutade valkampanjen argumenterade
              för att Sverige ska lämna EU måste också förklara varför de inte
              tycker att ett rambeslut om verkställighet av bötesstraff behövs.
              Det blir givetvis resultatet; är vi inte med i EU kan vi inte
              heller vara med och bestämma i de viktiga rättsliga frågorna.
              Man kan inte både ha kvar kakan och äta upp den.
            </seg>
          </u>
          <note n="270046e7">
            I detta anförande instämde Johan Pehrson (fp).
          </note>
          <note type="speaker" n="97bc2db3">
            Anf. 178 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f6936bf8dd564bd2-0" n="459d72a6" next="i-9149966654bb70d6-0">
            <seg n="8ca51b72">
              Fru talman! Johan Linander irriterar sig på Miljöpartiet, men
              jag ska inte direkt säga vad som gör mig irriterad på Johan Linander.
            </seg>
            <seg n="942d6bc4">
              Situationen är nämligen den att man måste begripa att man kan
              samarbeta i flera olika former. Man behöver inte ge upp sin självbestämmanderätt.
              Man kan mycket väl samarbeta i många olika former.
            </seg>
            <seg n="96c8767b">
              Miljöpartiet har inte heller motsatt sig samarbetet när det gäller
              det ömsesidiga bötesstraffet. Vi har varit med och arbetat på
              det här, och vi har också klagat på att följdlagstiftningen inte
              ligger på bordet.
            </seg>
            <seg n="adecfe6a">
              Hade vi nu inte haft någon plattläggningsparagraf i EU hade vi
              kunnat bestämma att vi ville ta den tiden som behövdes för att
              få fram följdlagstiftningen, och då hade vi haft möjlighet till
              en egen handlingsfrihet. Johan Linander vill hoppa rätt in i tunnan
              och inte bara äta kakan. Han ska dessutom vara med i degen. Vi
              står gärna utanför i det fallet.
            </seg>
            <seg n="7936daad">
              Nu ska jag gå till Joe Frans bäst i klassen. Vi är så väldigt
              duktiga. Vi tar små steg utom när det kommer ett rambeslut, för
              då gör vi gigantiska hopp och vet inte riktigt var vi hamnar.
              Vi kan hamna i den där gyttjepölen som Beatrice Ask sade. Jag
              tycker som flera andra talare har sagt, att det är olyckligt att
              vi tar rambeslut utan att ha klarlagt vad följderna blir för den
              svenska lagstiftningen.
            </seg>
            <seg n="3e431c26">
              Sedan har vi det så att vi har tagit ett rambeslut angående verkställande
              av bötesstraff. Vi glömmer lite lätt bort att det här faktiskt
              är, återigen, ett av de där små stegen, som Joe Frans pratade
              om i början. Det handlar inte bara om bötesstraff. De här bötesstraffen
              ska kunna omvandlas till frihetsberövande straff. Det handlar
              alltså indirekt också om fängelsestraff, och det tycker jag att
              vi ska tala om.
            </seg>
            <seg n="776de107">
              Samtidigt är jag fullt medveten om Johan Linanders bild av vikten
              av att man inte ska kunna vara i Portugal och bråka och sedan
              smita hem till England och komma undan böter. På samma sätt har
              vi sett bilister köra race genom Sverige. De har blivit bötfällda
              15 gånger. Sedan har de hamnat i Tyskland, och vi har inte haft
              en möjlighet att kräva ut detta. Det är inte lyckligt, men det
              är ett samarbete, och Miljöpartiet är för samarbete, inte underkastelse.
            </seg>
          </u>
          <note n="32a1c0d4">
            Anf. 179 ANDRE VICE TALMANNEN:
          </note>
          <u who="leif_bjornlod_77f2e0" xml:id="i-9149966654bb70d6-0" n="459d72a6" prev="i-f6936bf8dd564bd2-0">
            <seg n="01e39bb0">
              Jag vill vädja till ledamöterna att hålla sig till den debatt
              vi för om betänkandet och inte för mycket bege sig in i en debatt
              kring Europeiska unionen. Försök hålla debatten inom det här området!
            </seg>
          </u>
          <note type="speaker" n="8f9bb953">
            Anf. 180 JOHAN LINANDER (c) replik:
          </note>
          <u who="johan_linander_ed0b28" xml:id="i-cddf0af549f4f195-0" n="2b251704" next="i-d81c357859f9470b-0">
            <seg n="6c1de72a">
              Fru talman! Jag ska försöka.
            </seg>
            <seg n="e5b50f8d">
              Miljöpartiet säger att man vad det gäller verkställighet av bötesstraff
              och säkert också annat vill ha andra samarbetsformer. Så måste
              man tolka det. Eftersom ni inte vill ha EU så vill ni ha andra
              samarbetsformer.
            </seg>
            <seg n="aa5a6eec">
              Man kan då tänka sig att vi i stället ska ha mellanstatliga avtal.
              Det har jag hört miljöpartister svara på den här frågan tidigare.
              Vet Leif Björnlod hur många avtal det blir om 25 olika länder
              ska ha mellanstatliga avtal med varandra? Det kan jag berätta.
              Det blir nämligen 300 stycken.
            </seg>
            <seg n="56522253">
              Vi kan bara ta de fyra rambeslut som nu är aktuella. Det gäller
              de två som vi debatterar i dag om verkställighet av bötesstraff
              och olaglig narkotikahandel. Och så har vi två som nu ligger på
              bordet för motionering om förverkande och angrepp mot informationssystemet.
              Det är fyra stycken. Det skulle alltså bli 1 200 mellanstatliga
              avtal bara för att man ska klara av det här. Hinner vi med ett
              i veckan om vi räknar bort sommarmånaderna skulle det ta 30 år
              innan vi är klara med det.
            </seg>
            <seg n="b5ea6981">
              Jag tycker att det är effektivare att vi är med i EU, att EU
              finns och att vi kan samarbeta på de områden där vi faktiskt vill
              nå framåt för att vi som stater, som brottsbekämpare som ska utdöma
              straff också ska bli effektiva. Brottslingarna om några är effektiva.
              Då måste också vi kunna vara det.
            </seg>
          </u>
          <note n="f5bd6273">
            Anf. 181 ANDRE VICE TALMANNEN:
          </note>
          <u who="johan_linander_ed0b28" xml:id="i-d81c357859f9470b-0" n="2b251704" prev="i-cddf0af549f4f195-0">
            <seg n="dbe09413">
              Jag ber Johan Linander att vara ännu mer försiktig.
            </seg>
          </u>
          <note type="speaker" n="b84c46bb">
            Anf. 182 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-0" n="459d72a6">
            <seg n="d3db98b1">
              Fru talman! När det gäller avtalet om bötesstraffen är det ingenting
              som hindrar att Sverige gör ett avtal med EU. EU består av en
              stor grupp som har valt en annan samarbetsform än till exempel
              England som har begärt undantag i vissa fall. Danmark har begärt
              undantag i vissa fall. Vi kan mycket väl vara mer fristående.
              Vi behöver inte huvudstupa vara bäst i klassen och anta allting
              med en gång utan att ha sett konsekvenserna för svensk del.
            </seg>
            <seg n="555248f5">
              Jag tycker att Johan Linanders exempel på avtalsbildning är ungefär
              vad jag förväntar mig bland mina studenter när de går i den första
              klassen.
            </seg>
          </u>
          <note type="speaker" n="0b0fc9db">
            Anf. 183 JOHAN LINANDER (c) replik:
          </note>
          <u who="johan_linander_ed0b28" xml:id="i-ef1b9e72e8fbdaa6-1" n="2b251704">
            <seg n="89fd2675">
              Fru talman! Jag ska vara mycket kort. EU ska alltså finnas kvar.
              EU är inte bra för Sverige men är tydligen bra för andra länder.
            </seg>
          </u>
          <note type="speaker" n="5f6dbeb3">
            Anf. 184 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-1" n="459d72a6">
            <seg n="85102b61">
              Fru talman! Jag kan bara konstatera att det är vad Johan Linander
              tycker. Jag tycker inte att det berör ämnet.
            </seg>
          </u>
          <note type="speaker" n="23c00d80">
            Anf. 185 BEATRICE ASK (m) replik:
          </note>
          <u who="beatrice_ask_00e90e" xml:id="i-b8bd505e1ee909ae-3" n="cce5c96d">
            <seg n="680da0d1">
              Fru talman! Det här är intressant. Jag förstår att Miljöpartiet
              anser att man ska ha ömsesidiga avtal om erkännande av bötesstraff,
              men då bli vän av ordning fundersam. Det finns ju ingenting om
              detta i betänkandet.
            </seg>
            <seg n="eab980d0">
              I huvudanförandet här sade också Leif Björnlod att han var bekymrad
              över att följdlagstiftning saknas. Men varför uttrycker man inte
              det? Ni står på majoritetens sida, men det framgår inte. Det dyker
              upp som en överraskning i debatten här, och det är mycket märkligt.
            </seg>
            <seg n="1294a107">
              Jag tycker att Leif Björnlod är skyldig kammaren och åhörarna
              en förklaring till att ett förslag om hur man borde hantera de
              här frågorna inte har framlagts av Miljöpartiet. Det hade nästan
              varit logiskt med en motion och att man sedan hade gett med sig
              i utskottet eller någonting annat. Det som nu framgår av vad majoriteten
              står för är ju väldigt splittrat.
            </seg>
          </u>
          <note type="speaker" n="a90ac932">
            Anf. 186 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-2" n="459d72a6">
            <seg n="170f44c5">
              Fru talman! Sitter tre partier i en förhandlingssituation finns
              det också flera synpunkter och åsikter, och vi har från Miljöpartiets
              sida konsekvent hävdat att det här sättet att ta rambeslut utan
              följdlagstiftning är olyckligt. Det är också vad vi framför i
              våra förhandlingar.
            </seg>
            <seg n="cf447e09">
              Vi tycker inte i det här fallet att det finns skäl att försöka
              stoppa propositionen genom att framföra en reservation i saken.
              Jag ville bara ge en signal och visa att vi delar oron över, vilket
              även Joe Frans i viss mån gjorde, att man hanterar frågorna med
              en sådan hastighet att man inte hinner sansa sig och ta reda på
              konsekvenserna.
            </seg>
          </u>
          <note type="speaker" n="2423547d">
            Anf. 187 BEATRICE ASK (m) replik:
          </note>
          <u who="beatrice_ask_00e90e" xml:id="i-b8bd505e1ee909ae-4" n="cce5c96d">
            <seg n="f279b87d">
              Fru talman! När man läser propositionen framgår det att överenskommelsen
              är mellan Socialdemokraterna och Vänsterpartiet. Det är alltså
              förhandlingar som har skett senare.
            </seg>
            <seg n="63e642bb">
              Eftersom ni inte var med på propositionen borde det vara fullt
              möjligt att lägga fram ett heltäckande miljöpartistiskt förslag
              om hur man ska lösa bötesproblemen om man lämnar EU, vilket ni
              faktiskt inte har redovisat.
            </seg>
            <seg n="7e9bbb74">
              Det är väldigt märkligt att man inte synliggör den egna politiken.
              Det enda som uppenbarligen händer är att man står vid sidan av
              Rosenbad. Sedan sker det då dolda förhandlingar i Riksdagshuset.
              Det inger inte riktigt respekt för den komplicerade lagmateria
              som vi har framför oss på bordet och som vi ska ta ställning till
              i dag.
            </seg>
          </u>
          <note type="speaker" n="1fcdffdc">
            Anf. 188 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-3" n="459d72a6">
            <seg n="d36c9df8">
              Fru talman! Jag har full förståelse för Beatrice Asks invändning
              i det här fallet. Jag medger att jag inte har klarat av att vara
              tillräckligt tydlig på den här punkten. Jag hoppas att det med
              åren kan förbättra sig.
            </seg>
          </u>
          <note type="speaker" n="d9b372a0">
            Anf. 189 JOE FRANS (s) replik:
          </note>
          <u who="joe_frans_595e82" xml:id="i-05ee85eec4b7d097-3" n="8c73c50e">
            <seg n="6ac753ad">
              Fru talman! Det här lagstiftningsarbetet sker utifrån svenskt
              initiativ och svenskt behov. Leif Björnlod säger att vi försöker
              vara bäst i klassen. Det är inget fel i att anstränga sig och
              försöka göra sitt bästa och att vara bäst i klassen. Dessutom
              är det de svenska behoven som styr.
            </seg>
            <seg n="6bc50768">
              Sedan sade du någonting om att det var väldigt krångligt. Men
              det finns redan i dag internationella avtal inom området. Det
              enda är att alldeles för få länder har ratificerat dem. Därför
              är det ineffektivt. Det vi försöker göra genom det här rambeslutet
              är att få det effektivare. Jag tror att du håller med mig om att
              det redan finns internationella avtal på det här området. Det
              finns över 8 000 ärenden av den här typen, och får vi till stånd
              ett effektivare system kan vi beta av en hel del av dem. Jag hoppas
              att du håller med om den analysen.
            </seg>
          </u>
          <note type="speaker" n="9b639a79">
            Anf. 190 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-4" n="459d72a6">
            <seg n="28f2c89c">
              Fru talman! Jag kan hålla med om den analysen att de flesta av
              oss här tycker att det är väldigt bra att vi kan effektivisera
              den här hanteringen när det gäller bötesstraff och omvandling
              till frihetsberövande straff.
            </seg>
            <seg n="0af164f5">
              Jag tycker att det känns bra. Det är viktigt att man kan sluta
              sådana här avtal. Jag är medveten om den problematik som ligger
              till grund för just det här avtalet.
            </seg>
            <seg n="2ffce9a5">
              I det här fallet låter vi det gå igenom. Jag tycker likafullt
              att man visserligen kan vara bäst i klassen, men det är beklagansvärt
              att vi inte fullt ut har kunnat förutsäga konsekvenserna av vad
              rambeslutet för med sig. Man har försökt göra vissa undersökningar
              och gett vissa signaler, men jag tycker faktiskt att det finns
              fog för Advokatsamfundets invändning.
            </seg>
          </u>
          <note type="speaker" n="10ff571f">
            Anf. 191 JOE FRANS (s) replik:
          </note>
          <u who="joe_frans_595e82" xml:id="i-05ee85eec4b7d097-4" n="8c73c50e">
            <seg n="9a26192f">
              Fru talman! Det må vara så att Advokatsamfundet har en del synpunkter.
              De tjänar naturligtvis pengar på det. Men det är inte bara det.
              Rikspolisstyrelsen säger att det här är viktigt. Riksåklagaren
              säger att det är viktigt. Alla andra säger att det är viktigt.
            </seg>
            <seg n="b17b6884">
              Det vi har att göra som utskottsledamöter och riksdagsledamöter
              är att sammanväga, bedöma och se konsekvenserna. Den bedömning
              vi tillsammans har kommit fram till är att vi nog har en rätt
              så bra bild av konsekvenserna, men att vi måste ta fram en ny
              lagstiftning. Det tar tid. Vi vill göra en noggrann analys. Det
              här rambeslutet ger ramarna. Vi ska inte behöva försena för hela
              Europa.
            </seg>
            <seg n="624ddaa0">
              Jag förstår att Miljöpartiet kanske hade velat att vi inte skulle
              ta detta steg. Ibland måste vi ta vissa steg tillsammans. Det
              här steget är bra. Jag är glad att Miljöpartiet stöder detta.
              Jag hoppas att ni också hjälper till när lagstiftningen kommer
              så att den blir så bra som möjligt.
            </seg>
          </u>
          <note type="speaker" n="a82ed431">
            Anf. 192 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-c0ddce4dbb4ed31a-5" n="459d72a6">
            <seg n="b35c7e06">
              Fru talman! Miljöpartiet har inte motsatt sig detta. Vi ser att
              det finns fördelar i det hela, men vi pratar om hur det har hanterats.
              Där har vi kritiska synpunkter. Vi hoppas att vi kan komma till
              en bättre sakernas ordning längre fram.
            </seg>
          </u>
          <note type="speaker" n="ee7d060c">
            Anf. 193 ROLF OLSSON (v):
          </note>
          <u who="rolf_olsson_4e3cd0" xml:id="i-3de6fc51b90acfd3-0" n="ae875aec" next="i-97555b6ca05fac9b-0">
            <seg n="8944b937">
              Fru talman! Eftersom Johan Linander har tillåtits framföra en
              mer principiell syn på EU-arbetet och vår syn på EU-arbetet måste
              jag ju få chansen att säga några ord om det.
            </seg>
            <seg n="dac18b37">
              Vi i Vänsterpartiet är mycket kritiska till utvecklingen inom
              EU i riktning mot överstatlighet. Det är förvisso sant. Vi är
              motståndare till de ambitioner som finns på många håll mot bildandet
              av Europas förenta stater. Det är allra främst utifrån demokratiska
              hänsyn. För oss handlar det om grundade farhågor för uttunning
              av demokratin och minskade möjligheter till delaktighet för medborgarna.
            </seg>
            <seg n="0d410490">
              Det här tycker vi är allvarliga saker, Johan Linander. Det är
              vår principiella inställning.
            </seg>
            <seg n="5628d2c2">
              Det senaste valet till Europaparlamentet med ett valdeltagande
              på 37 % gav oss knappast någon större anledning att ändra denna
              grundinställning. Den nya konstitutionen är ytterligare ett steg
              mot överstatlighet enligt vår mening.
            </seg>
            <seg n="021b072e">
              Vi vet att vi delar den här inställningen med väldigt många människor.
            </seg>
            <seg n="e6b67225">
              Med detta sagt, fru talman, måste vi alla ta ställning i varje
              enskild fråga, i varje förslag som har bäring på EU, och i denna
              nu föreliggande konkreta fråga väljer vi att stå bakom betänkandet
              därför vi bedömer att innehållet innebär tydliga och kraftiga
              förbättringar.
            </seg>
          </u>
          <note n="3713648f">
            Anf. 194 ANDRE VICE TALMANNEN:
          </note>
          <u who="rolf_olsson_4e3cd0" xml:id="i-97555b6ca05fac9b-0" n="ae875aec" prev="i-3de6fc51b90acfd3-0">
            <seg n="63a27a0d">
              Jag lät Rolf Olsson bemöta detta. Jag tyckte att det var sjyst
              att han fick göra det. Jag hoppas att vi kan slippa ytterligare
              debatt om EU-frågorna, så jag är tacksam om Johan Linander kan
              acceptera att vi avslutar det här nu.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="4067728b">
            12 § Rambeslut om olaglig narkotikahandel
          </note>
          <note type="speaker" n="50a117bf">
            Anf. 195 YILMAZ KERIMO (s):
          </note>
          <u who="yilmaz_kerimo_46536d" xml:id="i-ee1ac3331819e179-0" n="5cec1011" next="i-0ad6f4d73b7ce196-0"/>
          <note n="a7c9dbd4">
            Fru talman! I detta betänkande behandlar utskottet regeringens
            proposition om Sveriges antagande av rambeslut om minimibestämmelser
            för brottsrekvisit och påföljder för olaglig narkotikahandel samt
            två motioner som väckts med anledning av propositionen.
          </note>
          <u who="yilmaz_kerimo_46536d" xml:id="i-0ad6f4d73b7ce196-0" n="5cec1011" prev="i-ee1ac3331819e179-0">
            <seg n="c6ddfcb7">
              Rambeslutet syftar till att möjliggöra en samlad insats på unionsnivå
              i kampen mot olaglig narkotikahandel. Det innehåller bestämmelser
              bland annat om vad som ska anses vara olaglig handel med narkotika
              och med så kallade prekursorer, det vill säga ämnen som kan användas
              vid framställning av narkotika, samt vilka straffrättsliga påföljder
              som dessa gärningar ska leda till. Rambeslutet omfattar inte privat
              konsumtion av narkotika.
            </seg>
            <seg n="33e8d1ce">
              Vidare innehåller rambeslutet regler om effektiva, proportionella
              och avskräckande påföljder. Minsta gemensamma maximistraff för
              olika brott föreskrivs.
            </seg>
            <seg n="07a825b8">
              Propositionen bygger på en överenskommelse mellan den socialdemokratiska
              regeringen, Vänsterpartiet och Miljöpartiet.
            </seg>
            <seg n="b4f56f21">
              I ärendet finns två reservationer och ett särskilt yttrande.
            </seg>
            <seg n="46890589">
              Fru talman! Med denna korta inledning överlämnar jag ärendet
              till debattörerna.
            </seg>
          </u>
          <note type="speaker" n="98535e99">
            Anf. 196 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-36b70b5b2c0dd730-0" n="bf52dad9">
            <seg n="b3a94e2e">
              Fru talman! Knarket måste bekämpas på alla nivåer. Det är lika
              viktigt i stadsparken i Lyon eller i Brighton som det är vid samplaneringsborden
              på Europol mitt i Europa.
            </seg>
            <seg n="3087ef76">
              Vi kan inte på något sätt vika av från helhetsperspektivet och
              från den restriktiva narkotikapolitik vi har stadfäst i vårt land.
            </seg>
            <seg n="338b2841">
              Med det förslag till rambeslut som vi debatterar i dag har vi
              nått en bit i denna strävan, men inte ända fram. Vi har långt
              kvar att gå.
            </seg>
            <seg n="8631b2ef">
              Det är viktigt att EU-länderna har en gemensam syn och en lagstiftning
              på den stora och allvarliga narkotikabrottsligheten, men det får
              inte innebära att den lilla narkotikaproblematiken lämnas vid
              sidan av. Just nu när EU diskuterar strategin för hur narkotikan
              ska bekämpas åren 20052010 är det väldigt viktigt att vi fortsätter
              att hålla den här nivån på hur vi ska bekämpa knarket.
            </seg>
            <seg n="11749451">
              Från Sveriges sida måste vi ställa höga krav inom EU-samarbetet,
              och betydligt högre än det man har lyckats med i förhandlingarna
              om rambeslutet.
            </seg>
            <seg n="1697da4d">
              Min första invändning, fru talman, gäller det som inte finns
              med i rambeslutet, nämligen det som man kallar privat konsumtion
              vad det nu kan vara. Det är det vi dagligdags brukar benämna innehav
              för eget bruk eller eget bruk av narkotika. Det här tas över huvud
              taget inte upp i rambeslutet. Man har från regeringens sida inte
              lyckats få upp denna fråga på agendan i EU.
            </seg>
            <seg n="5f69dd67">
              Så länge vi inte tar ett helhetsgrepp på narkotikafrågan kommer
              kampen att förloras. Så länge det är fredat att inneha knark för
              eget bruk och tillåtet att använda knark kommer det att finnas
              människor som vill förse andra med knark. Narkotikahandlarna kommer
              att förändra sina handlingsmönster för att bättre passa den rådande
              lagstiftningen på EU-nivå.
            </seg>
            <seg n="c7690363">
              Vi ser i vårt land att trots våra inhemska lagar flödar knarket
              in över våra gränser, och det kommer fortsätta att göra det så
              länge man inte på EU-nivå tar ett helhetsgrepp på narkotikahanteringen.
            </seg>
            <seg n="e5b35c8e">
              Regeringen har misslyckats i denna del. Utskottets majoritet
              verkar inte särskilt hoppfull, om man tittar på skrivningarna,
              att det på EU-nivå ska ske en förändring i inställningen.
            </seg>
            <seg n="7fcab7c8">
              Men vi moderater kommer att fortsätta kampen mot drogliberalerna
              på vilken nivå de än kommer att finnas, det kan jag lova, fru
              talman. Och jag lovar att vi moderater tänker fortsätta att vara
              en blåslampa i rumpan på Socialdemokraterna i den här frågan också.
            </seg>
            <seg n="bbd48b49">
              Min andra kritik mot detta rambeslut och regeringens hanterande
              av detsamma gäller prekursorerna. I förslaget till rambeslut åläggs
              Sverige att förändra lagstiftningen vad gäller narkotiska preparat
              så att vi också förbjuder hanteringen av ingredienser eller så
              kallade prekursorer för narkotikaframställning. Frågan är inte
              ny för svensk narkotikadebatt. Och då och då dyker den upp på
              debattarenan på grund av att nya narkotikapreparat återfinns på
              den svenska marknaden. Innehållet i dessa narkotikapreparat är
              snarlikt andra illegala droger. Men det är någon liten förändring
              i sammansättningen. Då är detta knark inte illegalt, och det tar
              lång tid innan detta preparat tas in i lagstiftningen. Då kan
              smarta narkotikahandlare använda detta preparat för att öppna
              nya marknader, och rättsväsendet står handlingsförlamat inför
              dessa nya droger.
            </seg>
            <seg n="eeabccc8">
              Därför har vi många gånger i kammaren diskuterat den här problematiken
              i fråga om den svenska narkotikalagstiftningen. Och diskussionen
              har böljat fram och tillbaka under hela 90-talet eftersom andra
              länder har lagstiftningar där prekursorer finns med och som nu
              föreslås gälla alla EU-medlemmar.
            </seg>
            <seg n="31d340c4">
              Det är anmärkningsvärt att regeringen skriver i sin proposition
              att ett beredningsunderlag grundat på en utförlig och noggrann
              analys av relevanta frågeställningar måste hämtas in. Så står
              det i propositionen. Men har regeringen inte haft tid till detta?
            </seg>
            <seg n="37e338ac">
              Jag kan tala om att våren 2003, för mer än ett år sedan, hade
              jag en interpellationsdebatt där jag lyfte fram den här frågan
              för justitieministern om han mot förmodan inte var medveten om
              detta eftersom man då höll på att förhandla om detta rambeslut
              som vi nu ska ta beslut om. Då hade justitieministern uppfattningen
              att man inte behövde förbereda sig på detta. Men när vi i juletid
              2003 återigen tog upp frågan, beroende på att man inom EU hade
              kommit överens, då hävdade justitieministern att det inom hans
              departement pågick en noggrann analys av rambeslutets konsekvenser.
              Men fortfarande mer än ett halvår senare har man inte hämtat in
              resultaten av dessa analyser.
            </seg>
            <seg n="bf0bb6bd">
              Jag tycker att detta är ett stort underbetyg för regeringens
              effektivitet och kompetens. Någon annan slutsats kan inte jag
              komma fram till, om det inte är så att regeringen vill undanhålla
              riksdagen konsekvenserna av rambeslutet.
            </seg>
            <seg n="d2379465">
              Mina kolleger Beatrice Ask och andra på den borgerliga kanten
              har utvecklat kritiken mot rambeslutshanteringen som regeringen
              hela tiden har ägnat sig åt. Man kan ju bli EU-skeptiker för mindre.
            </seg>
            <seg n="54e54e7b">
              Hur viktig en politisk fråga än må vara får vi inte rucka på
              de demokratiska principer som vi alla är överens om.
            </seg>
          </u>
          <note n="bd1a5428">
            Fru talman! Jag yrkar bifall till reservation 1 under punkt 2.
            Vi kommer inte att delta i beslutet om godkännande av rambeslutet.
          </note>
          <note type="speaker" n="59aefe78">
            Anf. 197 TORKILD STRANDBERG (fp):
          </note>
          <u who="torkild_strandberg_7aec55" xml:id="i-9715b2513ee65061-0" n="e8fbbe2a" next="i-6e60e0b0c1c83f2e-0">
            <seg n="8af6112c">
              Fru talman! Narkotikamissbruket i Sverige tilltar. Missbruket
              sprider sig allt längre ned i åldrarna. Mellan 15 och 20 % av
              de mönstrande pojkarna uppger i Centralförbundet för alkohol-
              och narkotikaupplysnings senaste undersökning att de har provat
              narkotika. I årskurs 9 säger ungefär en av tio elever att de har
              provat narkotika. I skånska Eslöv säger 35 % av pojkarna att de
              vet var de ska få tag i narkotika, och nästan varannan flicka
              vet var man kan köpa knark. Varannan flicka vet var leverantören
              finns. Medelåldern i Eslöv när man provade narkotika första gången
              är 13 ½ år bland de tillfrågade flickorna. Detta är snittåldern.
              En rimlig tolkning av statistiken antyder då att det finns flickor
              som är betydligt yngre än 13 år när de första gången provar narkotika,
              i alla fall i Eslöv. Och det finns väl ingen anledning att tro
              att det är annorlunda på andra håll.
            </seg>
            <seg n="1d903c7a">
              Detta är naturligtvis ett stort misslyckande för samhället. Det
              är ett stort misslyckande för vuxenvärldens normbildning, och
              det är ett stort misslyckande för den förda narkotikapolitiken
              i Sverige.
            </seg>
            <seg n="445ec41b">
              Fru talman! Så här i sommartid är det dags för betygsutdelning
              för dem som går i årskurs 8 och uppåt i den svenska skolan. Det
              kanske också är dags för en betygsättning av den svenska narkotikapolitiken.
            </seg>
            <seg n="8878eb1c">
              För en tid sedan kom den svenska regeringen hem med dagens förslag
              till rambeslut om olaglig narkotikahandel. Regeringen var stolt
              och nöjd och betraktade detta som ett genombrott och en stor svensk
              framgång. Man tyckte kort sagt att man förtjänade ett riktigt
              högt betyg.
            </seg>
            <seg n="1f4de8a3">
              Det råder ingen tvekan om att detta är ett viktigt internationellt
              instrument mot narkotikahandeln. Det är däremot riktigt beklagligt
              att det inte innehåller ett förbud mot innehav av narkotika för
              eget bruk. Hade det gjort det hade vi kunnat tala om ett riktigt
              genombrott. Nu får vi nöja oss med rambeslutet i dess nuvarande
              form.
            </seg>
            <seg n="391ea81c">
              Vi har uppfattningen att regeringen omedelbart måste ta upp diskussioner
              om att förbjuda innehav av narkotika även för eget bruk på en
              europeisk nivå. Innan den hemläxan är gjord kan det knappt bli
              mer än godkänt i den här delen av narkotikapolitiken.
            </seg>
            <seg n="816fb7b1">
              Narkotikapolitiken handlar så mycket mer om detta rambeslut än
              om samarbetet på europeisk nivå. För att denna typ av samarbetsåtgärder
              och harmonisering av lagstiftning ska vara verksam krävs det att
              man har rejäla åtgärder även på hemmaplan. Jag vill kortfattat
              beskriva två av dem.
            </seg>
          </u>
          <note n="17f54427">
            I sitt valmanifest 2002 skrev Socialdemokraterna:
          </note>
          <u who="torkild_strandberg_7aec55" xml:id="i-6e60e0b0c1c83f2e-0" n="e8fbbe2a" prev="i-9715b2513ee65061-0">
            <seg n="e29b3d0b">
              Narkotikasmugglare ska stoppas. Därför kommer en socialdemokratisk
              regering att förbättra gränskontrollen, anställa fler narkotikapoliser
              och intensifiera det internationella polissamarbetet.
            </seg>
            <seg n="802fcd76">
              Slutsatsen så här två år senare är att tullen har avskedat 400
              personer. Det känns inte som om gränskontrollen har förstärkts
              särskilt mycket, och det känns inte som ett inslag i en särskilt
              progressiv narkotikapolitik.
            </seg>
            <seg n="83ae912f">
              Tullen är avgörande i kampen mot narkotikan, och de nedskärningar
              som man har gjort är djupt oroande. De står inte i överensstämmelse
              med de intentioner som förespeglas i dagens beslut.
            </seg>
            <seg n="f700e99d">
              Med tanke på de utställda löftena i valrörelsen 2002 och den
              realiserade verklighet som vi i dag ser kan betyget inte bli annat
              än underkänt i den del som handlar om tullen.
            </seg>
            <seg n="5b6ff54f">
              Ett annat ämne rör polisens och tullens möjligheter att tillsammans
              med andra länder använda så kallade hemliga tvångsmedel i kampen
              mot narkotikan. Ett exempel på detta är den ständigt debatterade
              buggningen. I det här ämnet blir betygsättningen svår eftersom
              regeringen inte ens tycks ha närvarat på lektionerna i ämnet.
            </seg>
            <seg n="d4ed11ae">
              I bekämpandet av den grova narkotikabrottsligheten är möjligheten
              för polisen att avlyssna langarna, handlarna, kurirerna och tillverkarna
              helt avgörande. Det har man insett i Finland där buggning är tillåten.
              Det har man insett i Estland, Lettland och Litauen där buggning
              är tillåten. Det har man insett i Polen och Tyskland där buggning
              är tillåten. Det har man insett i Danmark där poliskommissarien
              Ole Wagner Hansen över huvud taget inte förstår hur vi kan bekämpa
              narkotikabrottsligheten utan att ha tillgång till buggning.
            </seg>
            <seg n="1c77e4f8">
              Ett annat problem i samarbetet med våra bröder i EU-länderna
              runt Östersjön handlar om infiltrationen. Infiltrationsoperationer
              som har inletts i något av de länder som jag nyss har nämnt kan
              inte fortsätta i Sverige därför att vår lagstiftning släpar efter.
            </seg>
            <seg n="0f1bd610">
              Här finns det massor att göra i form av gemensamt arbete mot
              narkotikabrottsligheten inom EU. Betyget för regeringen i grenen
              buggning och hemliga tvångsmedel är Underkänd.
            </seg>
            <seg n="3c0b41ff">
              På punkt efter punkt visar det sig att det vi gör i Sverige inte
              räcker. Dagens förslag om gemensamma regler i Europa är ett steg
              på vägen. Problemet är att det steget inte räcker särskilt långt
              om de nationella insatserna är så otillräckliga, ointressanta
              och ibland rentav kontraproduktiva som i dag.
            </seg>
          </u>
          <note n="1d9a9de6">
            Med detta yrkar jag, fru talman, bifall till reservation nr 2.
          </note>
          <note type="speaker" n="a8bf82f6">
            Anf. 198 PETER ALTHIN (kd):
          </note>
          <u who="peter_althin_598452" xml:id="i-bc8d5a391a24c97b-0" n="4c43f759" next="i-a70c8489ce645646-0">
            <seg n="7f51ad46">
              Fru talman, ledamöter både närvarande och frånvarande samt åhörare!
              Jag hade också hälsat justitieministern välkommen om han hade
              varit med här i dag, men kanske även han har annan sysselsättning.
            </seg>
          </u>
          <note n="6bee3a12">
            Jag yrkar, fru talman, bifall till Kristdemokraternas reservation
            1 under punkt 2 som handlar om rambeslutets omfattning.
          </note>
          <u who="peter_althin_598452" xml:id="i-a70c8489ce645646-0" n="4c43f759" prev="i-bc8d5a391a24c97b-0">
            <seg n="52e963d6">
              Det här rambeslutet syftar till att möjliggöra en samlad insats
              på unionsnivå i kampen mot den olagliga narkotikahandeln. Den
              skapas genom att rambeslutet har gemensamma minimiregler i de
              olika medlemsstaterna när det gäller bland annat vilka handlingar
              som är straffbara och vilka straffrättsliga påföljder som de här
              gärningarna leder till.
            </seg>
            <seg n="2b99fba6">
              Det här det tycker jag att man ska säga när man tycker det är
              bra. Det är ett viktigt internationellt instrument i kampen mot
              narkotikahandeln. Det är alldeles utmärkt och också nödvändigt,
              men det räcker inte. Jag ska peka på detta.
            </seg>
            <seg n="a96e2f0a">
              Den ökade narkotikahandeln kommer, påstår jag, fru talman, att
              bli om den inte redan är det ett av de stora problemen inom EU.
              Kampen mot narkotikan måste bedrivas på alla områden och på alla
              sätt. Den olagliga narkotikahandeln är ju i stor utsträckning
              gränsöverskridande. Det förutsätts därför, och är nödvändigt med,
              ett samarbete mellan medlemsstaterna.
            </seg>
            <seg n="d85b9a9f">
              Men, och detta är det viktiga, bekämpningen av narkotikabrottsligheten
              måste för att vara framgångsrik angripas i första ledet det vill
              säga när det gäller brukandet av narkotika och innehav av narkotika
              för, som vi säger, personligt bruk. Det är där som vi måste sätta
              in angreppet detta för att över huvud taget ha en möjlighet att
              komma till rätta med narkotikaproblematiken.
            </seg>
            <seg n="7227d7ac">
              Jag har, fru talman, sett väldigt många narkotikamissbrukare
              i domstolar. Jag har sett hur de har börjat, hur tidigt de har
              börjat och hur svårt de har att komma ifrån det hela. Insatserna
              måste sättas in mycket tidigt.
            </seg>
            <seg n="f4a2c6e9">
              Enligt Brottsförebyggande rådets statistik för år 2002 för Sverige
              fanns det då drygt 38 000 anmälda brott mot narkotikastrafflagen.
              Av dessa avsåg drygt 34 000 innehav för eget bruk. Den stora mängdbrottsligheten
              är alltså inriktad på innehav och brukande.
            </seg>
            <seg n="b13924e0">
              För år 2003 finns det statistik som visar att antalet anmälda
              brott mot narkotikastrafflagen har ökat med 7 % och nått över
              40 000. Samma variant är det när det gäller bruk och innehav.
            </seg>
            <seg n="d3fb1086">
              Detta visar vad det stora problemet är när det gäller narkotikabrottsligheten.
              Det som måste kriminaliseras finns på gatunivå. Det gäller alltså
              bruket och innehavet av narkotikan. Därför kommer nu kritiken.
              Rambeslutet borde ha omfattat och kriminaliserat även innehav
              av narkotika för, som det sägs, personligt bruk och brukande av
              narkotika. Så är det inte.
            </seg>
            <seg n="f9ee45f9">
              Regeringen har i sitt förhandlingsarbete inte varit framgångsrik
              på den här punkten. Därför innebär detta rambeslut inte någon
              kriminalisering av narkotikainnehav för eget bruk och för konsumtion.
              Detta är djupt beklagligt. Regeringen kan inte anses ha nått dit
              man kan förvänta och begära och dit den egentligen skulle ha nått.
            </seg>
            <seg n="a20b09ce">
              Jag tycker att det skulle vara påkallat för utskottet att göra
              ett uttalande på det sätt som framgår av reservation 1, men så
              är det inte. Det är beklagligt och smärtsamt att det inte finns
              någon kriminalisering i rambeslutet när det gäller nämnda innehav
              och bruk.
            </seg>
            <seg n="deadd466">
              Det är nödvändigt det vill jag säga, och jag menar verkligen
              det att regeringen försöker övertyga medlemsstaterna om vikten
              av en kriminalisering på den här nivån. Därför, fru talman, bör
              regeringen, vilket framgår av vårt yrkande i reservationen, ges
              i uppdrag att genast om vi nu hinner avsluta den här debatten
              till voteringen kl. 17, vilket såvitt jag förstår verkar svårt
              eller säg i morgon ta upp förhandlingar inom EU i syfte att få
              till stånd ett rambeslut som kriminaliserar innehav och bruk av
              narkotika.
            </seg>
            <seg n="436c5615">
              Jag yrkar alltså bifall till reservation 1 just för att få en
              framgångsrik och effektiv kamp när det gäller den olagliga narkotikahanteringen.
            </seg>
            <seg n="77972c30">
              Slutligen tar jag tillfället i akt att önska mina kolleger och
              alla andra, liksom naturligtvis också fru talmannen, en skön,
              trevlig och givande sommar som ger kraft till arbetet i kampen
              mot narkotikan.
            </seg>
          </u>
          <note type="speaker" n="0a69663c">
            Anf. 199 JOHAN LINANDER (c):
          </note>
          <u who="johan_linander_ed0b28" xml:id="i-cddf0af549f4f195-1" n="2b251704" next="i-d81c357859f9470b-1">
            <seg n="d541a76f">
              Fru talman! Inom Europa finns det, det vet vi, stora skillnader
              i synen på narkotikan från Sveriges mycket restriktiva narkotikapolitik,
              som vi ju alla är överens om, till Nederländernas syn på och acceptans
              av coffee shops . Det är därför ett steg i rätt riktning att EU
              gemensamt lyckats förhandla sig fram till ett rambeslut om minimibestämmelser
              för brottsrekvisit och påföljder för olaglig narkotikahandel.
            </seg>
            <seg n="90681369">
              Vi i Centerpartiet har till följd av propositionen motionerat
              om att riksdagen ska tillkännage för regeringen att det hade varit
              önskvärt att rambeslutet även omfattade och kriminaliserade innehav
              av narkotika för personligt bruk och brukande av narkotika.
            </seg>
            <seg n="06c08b28">
              Tyvärr verkar Socialdemokraterna i justitieutskottet inte tycka
              att det är lämpligt att utskottet har några synpunkter på regeringens
              arbete. Man uppfattar varje tillkännagivande som negativ kritik,
              men så behöver alls inte vara fallet.
            </seg>
            <seg n="3c487fdd">
              Jag inser att förhandlingarna har varit besvärliga när det gällt
              att få fram ett rambeslut om minimibestämmelser för brottsrekvisit
              och påföljder för olaglig narkotikahandel. Men det kan ju inte
              hindra justitieutskottet från att ha en åsikt och att faktiskt
              tycka att det skulle ha varit ännu bättre om innehav för personligt
              bruk och brukande av narkotika hade omfattats av rambeslutet.
            </seg>
            <seg n="65d3975d">
              Det tycker jag, och jag vet att mina borgerliga kolleger också
              gör det. Det förvånar mig lite grann om inte Socialdemokraterna,
              Vänsterpartiet och Miljöpartiet tycker detsamma. Om ni gör det,
              vilket jag faktiskt tror att ni gör, varför skulle det då vara
              så hemskt att berätta det för regeringen? Vilken signal ger det
              att majoriteten avstyrker mitt yrkande om att rambeslutet borde
              ha omfattat och kriminaliserat innehav av narkotika för personligt
              bruk och brukande av narkotika? Signalsystemet kan vara viktigt!
            </seg>
            <seg n="1bc82823">
              Vi får aldrig glömma att brukandet av narkotika är, precis som
              vi nyss hört, basen för den internationella narkotikahandeln och
              en förutsättning för att denna ska kunna fortgå. Visst kan varje
              medlemsland nationellt införa lagstiftning precis som här i Sverige
              där innehav för personligt bruk blir kriminaliserat. Dock är det
              tveksamt om de länder som kanske mest skulle behöva det tar sådana
              initiativ.
            </seg>
            <seg n="9dc67b09">
              Det hade varit ett effektivt redskap i Europa och EU om vi hade
              kunnat komma överens i hela unionen om att kriminalisera innehav
              och brukande. Detta tycker vi att riksdagen bör tillkännage för
              regeringen. Därmed vill jag yrka bifall till reservation 1.
            </seg>
            <seg n="885f83a3">
              Då går jag tillbaka till rambeslut och följdlagstiftning. Regeringen
              har tydligt gjort det till sin praxis att lägga fram antagandepropositioner
              om rambeslut utan att samtidigt lägga fram förslag om nödvändig
              nationell följdlagstiftning. Vi från Centerpartiets sida accepterar
              att det händer att regeringen inte hinner lägga fram följdlagstiftning
              och ta fram allt runtomkring så snabbt som det skulle behövas
              för att inte försena rambesluten, men det kan inte vara så att
              vi alltid måste anta rambeslutet först och följdlagstiftningen
              sedan. Inte vid ett enda tillfälle har vi fått följdlagstiftningen
              samtidigt som rambeslutet åtminstone inte under de år som jag
              har suttit i riksdagen.
            </seg>
            <seg n="582627bb">
              Detta är ett sätt att hindra riksdagen från att på allvar kunna
              bedöma vad rambeslutet innebär för den nationella lagstiftningen.
              Regeringen kräver av riksdagen att vi ska anta ett förslag utan
              att ge oss en chans att till hundra procent veta vad det egentligen
              innebär.
            </seg>
            <seg n="d21422c9">
              Vi som är allmänt EU-positiva och tycker att EU gör ett bra arbete
              har ett stort förtroende för att man kommer fram till goda resultat.
              Därför blev jag förvånad och undrar hur Miljöpartiet och Vänsterpartiet
              kan godta detta och förklara det för sina starkt EU-skeptiska
              väljare. Vi har fått en förklaring från Miljöpartiet men väntar
              fortfarande på en förklaring från Vänsterpartiet.
            </seg>
            <seg n="587d1627">
              Vi i Centerpartiet är inte beredda att fälla propositionen på
              grunden att följdlagstiftning saknas, men vi vill definitivt framföra
              att vi kan tänka oss att fälla propositioner om rambeslut om regeringen
              inte åtminstone försöker ta fram en följdlagstiftning och förklara
              vilken nationell lagstiftning som behövs för att uppfylla rambeslutet.
            </seg>
            <seg n="7436ce41">
              Fru talman! Jag tänker upprepa att Centerpartiet var det enda
              riksdagsparti som gick framåt i Europaparlamentsvalet. Nu är det
              ingen som har missat det. Vi gjorde det på ett budskap om ett
              smalare men vassare EU. Kampen mot narkotikan är just ett av de
              områden där EU måste bli vassare. Narkotikahandeln är gränsöverskridande,
              och kampen mot narkotikan måste också vara gränsöverskridande.
            </seg>
            <seg n="9ac8fc84">
              Även om Centerpartiet gick framåt måste vi tillsammans med Socialdemokraterna,
              Moderaterna, Folkpartiet och Kristdemokraterna ta ett större ansvar
              för att förmedla vad EU faktiskt gör som är bra för Sverige och
              bra för alla som bor i Europa. Vi har inte lyckats med detta.
            </seg>
            <seg n="cdf0df84">
              Här har vi ett bra exempel ett rambeslut om olaglig narkotikahandel.
              Det kunde ha varit ännu bättre, men det är ändå ett steg i rätt
              riktning, något som är positivt att EU arbetar med. Ännu en gång
              skulle jag vilja höra vilket alternativ de partier som var motståndare
              till EU har om vi inte hade haft EU. Hur skulle vi då bekämpa
              narkotikahandeln på ett effektivt sätt? Man kan inte både ha kakan
              och äta upp den.
            </seg>
          </u>
          <note n="31ee6ec6">
            Föredrogs
          </note>
          <note n="fea534a2">
            Ajournering
          </note>
          <note n="692c2bf5">
            Kammaren beslutade kl. 16.53 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="johan_linander_ed0b28" xml:id="i-d81c357859f9470b-1" n="2b251704" prev="i-cddf0af549f4f195-1">
            <seg n="e3f102fa">
              Återupptagna förhandlingar
            </seg>
          </u>
          <note n="df82b2e8">
            Förhandlingarna återupptogs kl. 17.00.
          </note>
          <note n="e0195e6c">
            13 § Beslut om ärenden som slutdebatterats vid dagens sammanträde
          </note>
          <note n="38bf58fa">
            Punkt 1
          </note>
          <note n="88171766">
            Punkt 2
          </note>
          <note n="5e18df42">
            Punkt 35
          </note>
          <note n="decc7557">
            Övriga punkter
          </note>
          <note n="8547b02b">
            Punkt 6
          </note>
          <note n="decc7557">
            Övriga punkter
          </note>
          <note n="42c59e92">
            Punkt 8
          </note>
          <note n="57724dbe">
            Punkt 29
          </note>
          <note n="f31d30f5">
            Punkt 36
          </note>
          <note n="a39fa92f">
            Punkt 37
          </note>
          <note n="decc7557">
            Övriga punkter
          </note>
          <note n="38bf58fa">
            Punkt 1
          </note>
          <note n="88171766">
            Punkt 2
          </note>
          <note n="38bf58fa">
            Punkt 1
          </note>
          <note n="88171766">
            Punkt 2
          </note>
          <note n="1002d696">
            Punkt 3
          </note>
          <note n="5f6974f2">
            14 § (forts. fr. 12 §) Rambeslut om olaglig narkotikahandel (forts.
            JuU29)
          </note>
          <note type="speaker" n="9fefdc24">
            Anf. 200 KERSTIN ANDERSSON (s):
          </note>
          <u who="kerstin_andersson_b0577b" xml:id="i-fab551d2155861e9-0" n="19ffe739" next="i-f053bcffd52da4ec-0"/>
          <note n="72c10f21">
            Herr talman! Jag vill börja med att yrka bifall till utskottets
            förslag till beslut och avslag på samtliga reservationer.
          </note>
          <u who="kerstin_andersson_b0577b" xml:id="i-f053bcffd52da4ec-0" n="19ffe739" prev="i-fab551d2155861e9-0">
            <seg n="ebc9f6fb">
              Narkotikamissbruket i Europa skördar varje år flera tusen liv
              och orsakar skador och lidande varje dag. Missbruk av narkotika
              splittrar familjer och förstör människors liv. Mer än en miljon
              européer är missbrukare, och vi vet att i många länder söker sig
              narkotikan allt längre ned i åldrarna och att alltfler dör av
              sitt missbruk. De flesta som dör av överdoser är unga människor
              mellan 20 och 30 år.
            </seg>
            <seg n="f4ffe249">
              Narkotikan och de problem som uppkommer till följd av den stannar
              inte vid nationsgränserna. Den internationella organiserade narkotikabrottsligheten
              fortsätter sin verksamhet och skördar nya liv. Olaglig narkotikahandel
              leder också till annan grov brottslighet och skapar en otrygghet.
              Genom ett effektivt och nära samarbete med andra länder är målet
              att stoppa denna utveckling av mänskligt lidande.
            </seg>
            <seg n="6b752edd">
              Det är mot denna bakgrund som vi ska se på förslaget till rambeslut
              om olaglig narkotikahandel. Syftet är att medlemsländerna ska
              straffa all handel och överlåtelse av narkotika och införa gemensamma
              minimistraff för hanteringen av narkotika. Även illegal tillverkning
              av narkotika och så kallade prekursorer kommer att vara straffbar.
            </seg>
            <seg n="50230608">
              Vi vet att i ett globalt perspektiv är missbruket av olika slags
              amfetaminer och ecstasy det snabbast växande problemet. Enligt
              samstämmiga uppgifter är merparten av den narkotika som missbrukas
              i Sverige tillverkad utomlands. Allt vi kan göra för att förhindra
              att kemiska ämnen, exempelvis prekursorer, används i illegal tillverkning
              av just amfetamin och ecstasy måste göras.
            </seg>
            <seg n="99335533">
              Herr talman! Sverige har sedan länge deltagit mycket aktivt i
              det internationella samarbetet mot narkotikan. Med kraft har de
              svenska rösterna hörts inom FN, Europarådet, EU och i det nordiska
              samarbetet. Budskapet har varit tydligt: Bekämpa alla krav på
              legalisering av narkotika och liberalisering av narkotikapolitiken.
              Det är ett budskap som har gällt härhemma nationellt såväl som
              internationellt från oss socialdemokrater.
            </seg>
            <seg n="c33ccf5d">
              Den 17 januari 2002 antogs regeringens proposition Nationell
              narkotikahandlingsplan . Samma dag utnämndes Björn Fries till
              narkotikasamordnare. Det beslutades också om ett antal miljoner
              kronor, som nu främst har fördelats för förebyggande och samordnade
              insatser ute i våra kommuner.
            </seg>
            <seg n="a7e4b6ac">
              Handlingsplanen mot narkotika, som vi har antagit i riksdagen,
              ligger till grund för vår mobilisering.
            </seg>
            <seg n="79ee8cbd">
              Narkotika måste mötas med såväl förebyggande och brottsbekämpande
              som vårdande insatser. Färre ska börja använda narkotika. Fler
              ska förmås sluta missbruka. Tillgången till narkotika ska strypas.
            </seg>
            <seg n="78cacbcf">
              Den svenska narkotikapolitiken är långtifrån fulländad, men vårt
              narkotikaförbud är kanske ett av de mest framgångsrika i världen.
              Sveriges möjlighet att bedriva en effektiv narkotikapolitik är
              dock beroende inte bara av förhållandena inom landet utan även
              av vad som sker utanför landets gränser. Narkotikan håller sig
              inte inom olika länders gränser. Ska vi bekämpa den krävs det
              också gemensamma tag inom EU.
            </seg>
            <seg n="1ca005f2">
              Herr talman! Det utbredda och ökade missbruket av cannabis i
              västvärlden är en källa till oro. Särskilt oroande är det att
              alltfler unga använder cannabis regelbundet från tidiga år. Många
              uppfattar då cannabis som en relativt harmlös drog. Samtidigt
              har det i flera europeiska länder skett en uppluckring av kontrollen
              av cannabis. I vissa fall kan man även tala om de facto-legalisering.
              Vi måste motverka att felaktiga signaler sprids till våra barn
              och ungdomar. Ingen får luras att tro att cannabis är ofarligt.
            </seg>
            <seg n="9ef11cfe">
              Herr talman! Vi har en lång väg att vandra för att gemensamt
              inom Europa se på narkotika med samma ögon. I förhandlingarna
              om rambeslutet om olaglig narkotikahandel har flera andra medlemsländer
              haft en annan uppfattning än den svenska om vad som ska omfattas.
              Exempelvis har den svenska uppfattningen varit att inga undantag
              ska göras för överlåtelser av små mängder narkotika och att i
              många länders ögon så kallad mindre farlig narkotika inte ska
              särbehandlas i fråga om strafflindring.
            </seg>
            <seg n="5315d6d7">
              Som svar på reservation 1, som vill att regeringen ska ges i
              uppdrag att genast ta upp förhandlingar för att få till stånd
              ett rambeslut om kriminalisering av innehav och bruk av narkotika,
              skulle jag vilja säga följande: Ingen kan väl på allvar tvivla
              på syftet med det aktiva förhandlingsarbete som bedrivits för
              att man ska komma fram till en gemensam definition av vilka handlingar
              som ska utgöra narkotikabrott. Nu har vi nått så långt som rimligen
              kunde förväntas. Vi socialdemokrater ser detta som ett steg framåt.
            </seg>
            <seg n="8c356d6f">
              Många medlemsländer har en lång väg att vandra. Det ska vi ha
              respekt för. De har en lång väg att vandra för att bekämpa attityder
              och värderingar till narkotika men främst också att arbeta för
              social utveckling och trygghet. Vi ska från svensk sida fortsätta
              sprida kunskap och erfarenheter om vår restriktiva narkotikapolitik,
              som också fortsättningsvis ska ligga till grund i allt vi framför
              i internationella sammanhang.
            </seg>
            <seg n="8a58fb0f">
              Det är en framgång att det nu genom detta rambeslut som utarbetats
              inom EU skapas gemensamma definitioner av vilka handlingar som
              utgör narkotikabrott. Detta kommer att underlätta för polisens,
              tullens och hela rättsväsendets gränsöverskridande samarbete.
              Det behövs för att förebygga och bekämpa den gränsöverskridande
              narkotikabrottsligheten.
            </seg>
            <seg n="335df07d">
              Reservation 2 tar upp frågan om att ett godkännande av rambeslutet
              också bör innehålla förslag till svensk följdlagstiftning. Självklart
              är det önskvärt att i samband med att ett rambeslut läggs fram
              för riksdagens godkännande även presentera de eventuella lagändringar
              som måste genomföras för att genomföra rambeslutet. Men det finns
              inga avgörande skäl mot att godkänna ett rambeslut vid ett tillfälle
              och fatta beslut om lagstiftning vid ett senare tillfälle. I detta
              fall är det viktigt att vi inte medverkar till att det blir en
              försening av rambeslutet, för den internationella, organiserade
              narkotikabrottsligheten fortsätter sin verksamhet och skördar
              nya liv. Denna utveckling måste stoppas.
            </seg>
          </u>
          <note type="speaker" n="dac5a587">
            Anf. 201 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-36b70b5b2c0dd730-1" n="bf52dad9">
            <seg n="b4083753">
              Herr talman! Det här väcker många frågor. Vi är angelägna att
              frågorna hanteras på ett sådant sätt i kammaren att deras vikt
              också motsvaras av de förslag som regeringen lägger fram. Och
              vi är inte nöjda med det här förslaget.
            </seg>
            <seg n="78a067af">
              Kerstin Andersson undrade i sitt anförande: Vem kan tvivla på
              att Socialdemokraterna står bakom den restriktiva narkotikapolitiken?
              Nej, jag trodde inte att vi skulle behöva göra det. Men när vi
              nu går i orolig väntan på ett förslag från Socialdemokraterna
              om permanentning av sprutbytesprogram och ser ett rambeslut som
              inte har ett helhetsperspektiv så kan man börja tvivla. Vi moderater
              är väldigt ledsna att behöva tänka denna tanke, men så är faktiskt
              fallet.
            </seg>
            <seg n="2fb604ce">
              När det gäller rambeslut säger Kerstin Andersson att det är önskvärt
              att man lägger fram följdlagstiftning. Nej, det är ett krav! I
              den förra debatten stod Joe Frans, socialdemokrat, här och sade:
              Nästa gång ska vi lägga fram. Det har ju inte hänt en enda gång
              att Socialdemokraterna har kunnat komma fram med följdlagstiftning!
            </seg>
            <seg n="7b0570fd">
              I fråga om detta med ramlagstiftning om narkotika är den svåraste
              frågan den som gäller prekursorerna. Där har det funnits tid för
              analyser och noggranna genomgångar. Varför har ni inte presenterat
              det den här gången?
            </seg>
            <seg n="cd04d99f">
              Och, Kerstin Andersson, när det gäller artikel 5: Ska Socialdemokraterna
              föreslå att vi ska ha kronvittnen i svensk lagstiftning?
            </seg>
          </u>
          <note type="speaker" n="e96f74d3">
            Anf. 202 KERSTIN ANDERSSON (s) replik:
          </note>
          <u who="kerstin_andersson_b0577b" xml:id="i-38d60498c8e22137-0" n="19ffe739">
            <seg n="c5d10f25">
              Herr talman! När jag i mitt anförande talade om att ett rambeslut
              ska följas av en följdlagstiftning sade jag: Självklart är det
              önskvärt. Det är just dessa ord som Cecilia Magnusson kan hitta
              i regeringens proposition, där de också tar upp det här. De har
              också bemödat sig om att förklara varför det inte kunde göras
              vid detta tillfälle.
            </seg>
            <seg n="4c429caf">
              Delvis var det på grund av tidsaspekten. Sverige har varit bland
              de mest pådrivande i denna fråga. Men den kanske främsta anledningen
              är den vikt som det här rambeslutet väntas få som verktyg i kampen
              mot den gränsöverskridande narkotikahandeln. Därför var tiden
              mogen att komma till beslut.
            </seg>
            <seg n="fe92eac4">
              Prekursorerna tog Cecilia Magnusson också upp. I propositionen
              kan man läsa om detta på två sidor. Två sidor har regeringen bemödat
              sig om att skriva om just hur man tänker med lagstiftningen vad
              gäller detta. Egentligen är det ju så att det man är lite tveksam
              till är vilken lagstiftning man ska göra lagändringen i.
            </seg>
            <seg n="78015028">
              Vad gäller rambeslutet över huvud taget är det ju också så att
              vi nu har kommit överens om gemensamma minimibestämmelser. Men
              det hindrar inte den egna nationen att gå betydligt längre i sin
              egen lagstiftning.
            </seg>
          </u>
          <note type="speaker" n="98720ab5">
            Anf. 203 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-36b70b5b2c0dd730-2" n="bf52dad9">
            <seg n="c72ba8c6">
              Herr talman! Ja, i narkotikapolitiken har vi ju tack och lov
              kommit betydligt längre i Sverige. Därför borde det inte vara
              något problem för den svenska regeringen att, för att använda
              Kerstin Anderssons ord, bemöda sig om att till riksdagen presentera
              följdlagstiftning där vi har gått mycket längre.
            </seg>
            <seg n="82678048">
              Från moderat håll frågade vi, efter det att vi fått information
              från förhandlingarna för över ett år sedan, först statssekreteraren
              i Justitiedepartementet och senare justitieministern: Hur ska
              ni göra med prekursorerna? Ett år senare kommer det en proposition
              där det står att man måste hämta in beredningsunderlag grundat
              på en utförlig och noggrann analys av relevanta frågeställningar
              som har pågått under ett halvt års tid. När kommer förslagen?
            </seg>
            <seg n="35facd77">
              Av respekt för riksdagen och dess lagstiftande uppdrag och uppgift
              borde regeringen kunna klara av en sådan här fråga bättre. Den
              är ju så viktig i kampen mot narkotikabrottsligheten. Vi skulle
              ha kunnat ha en sådan lagstiftning för många år sedan, och vi
              skulle ha kunnat ha den på plats innan sommaren och regeringen
              hade bemödat sig lite till.
            </seg>
            <seg n="2cb83c93">
              Jag upprepar den fråga som jag till sist ställde till Kerstin
              Andersson: Nu när beredningsarbete pågår vad gäller artikel 5
              och förmildrande omständigheter tänker Socialdemokraterna införa
              ett system med kronvittnen i den svenska lagstiftningen?
            </seg>
          </u>
          <note type="speaker" n="721fecfe">
            Anf. 204 KERSTIN ANDERSSON (s) replik:
          </note>
          <u who="kerstin_andersson_b0577b" xml:id="i-38d60498c8e22137-1" n="19ffe739">
            <seg n="9efada11">
              Herr talman! Cecilia Magnusson, vi har en tradition i Sverige
              som bygger på att all lagändring kräver ett beredningsunderlag.
              Det kräver också att man tar till vara på och tar in de frågeställningar
              som kan vara relevanta. Jag sade tidigare att man på två sidor
              kan läsa om ett klart och tydligt redogörande för vilka frågeställningar
              vad gäller prekursorerna som man behöver ta in.
            </seg>
            <seg n="af53e47f">
              Jag måste säga att jag är lite tveksam till Cecilia Magnusson
              när hon pratar om varför man ska ha beredningsunderlag. För mig
              är det en viktig demokratisk process som tryggar rättssäkerheten
              i vårt land att vi har beredningsunderlaget. Det är ett beredningsunderlag
              som nu ska fram i de här bägge frågorna som inte tas upp. Det
              gäller lagändringar som behöver göras på två områden, som Cecilia
              Magnusson säkert vet. Detta har tydligt framgått, och man har
              klart och tydligt redogjort för vilka ändringar det är. I stort
              sett följer ju rambeslutet vår svenska lagstiftning. Det är på
              de här två områdena som det ska göras lagändringar, och det kan
              Cecilia Magnusson läsa om i propositionen.
            </seg>
          </u>
          <note type="speaker" n="85f71b87">
            Anf. 205 ROLF OLSSON (v):
          </note>
          <u who="rolf_olsson_4e3cd0" xml:id="i-95ad2270e88f237b-0" n="ae875aec">
            <seg n="be539d88">
              Herr talman! Kampen mot den internationella narkotikahandeln
              är utomordentligt viktig ur många aspekter. Den är viktig för
              folkhälsan, den är viktig för humanismen och den är viktig för
              civiliserade samhällsbyggen över hela världen. Vi vet att narkotikabekämpning
              utgör en avgörande nyckel för brottsbekämpning generellt. Att
              bekämpa narkotikahandeln i alla led är i allra högsta grad brottsförebyggande
              verksamhet.
            </seg>
            <seg n="383f0d27">
              Narkotikabekämpningen är i första hand ett nationellt ansvar
              och ska så förbli enligt Vänsterpartiets mening. Men den är samtidigt
              mycket tydligt en gränsöverskridande verksamhet som kräver internationellt
              samarbete mellan rättsvårdande myndigheter. Det räcker inte att
              vi här i Sverige anser oss vara mål- och resultatinriktade i arbetet
              mot narkotikahanteringen. Det ska vi självfallet eftersträva att
              vara, men bara det faktum att endast en liten del av narkotikan
              har sitt ursprung här i Sverige visar nödvändigheten av internationellt
              samarbete. I denna proposition behandlas arbetet med narkotikabekämpningen
              inom och mellan EU:s medlemsstater. Men det finns anledning att
              understryka att inte minst på detta område måste samarbetet bedrivas
              globalt. Verksamheten är till sin natur just global.
            </seg>
            <seg n="9c4bdfa6">
              Herr talman! Detta rambeslut om narkotikahandeln är naturligtvis
              ett mycket angeläget dokument. Det är ett vitalt intresse att
              förbättra det internationella samarbetet. Det är utomordentligt
              viktigt att slå tillbaka och isolera de starka krafter som vill
              liberalisera narkotikahantering och narkotikamissbruk. Det finns
              sådana krafter, som vi alla vet, i allra högsta grad representerade
              inom EU-området. För att lyckas med denna ambition krävs samarbete
              över gränserna. Likväl finns det anledning att understryka att
              narkotikapolitiken är och ska vara ett ansvar i första hand för
              den nationella politiken. Jag tycker att det var kloka ord som
              Peter Althin sade om nödvändigheten av att bekämpa narkotikan
              i första ledet. Jag vill tillägga att det naturligtvis måste kombineras
              med förebyggande arbete och en bra socialpolitik. Vi i Vänsterpartiet
              ser därför inte detta rambeslut som ett led i en utveckling där
              en allt mindre andel av besluten ska fattas i varje medlemsland.
              Det vore förödande, menar vi, bland annat för narkotikabekämpningen.
              Det finns i föreliggande utkast till rambeslut väldigt lite av
              utblickar som pekar på samband mellan narkotikabekämpning och
              socialpolitik och förebyggande arbete. Det är en brist att inte
              detta synsätt finns i utkastet. Vi har haft ett vid internationell
              jämförelse ganska framgångsrikt arbete mot narkotika under gångna
              årtionden, men tyvärr har ambitionerna när det gäller bland annat
              missbrukarvården sjunkit betänkligt under senare år. Det finns,
              menar vi i Vänsterpartiet, ett alldeles tydligt samband mellan
              låg arbetslöshet, aktiv välfärdspolitik och en framgångsrik narkotikabekämpning.
              Solidaritet och restriktivitet ska gå hand i hand. Det synsättet
              bör gälla också i framtiden och förstärkas.
            </seg>
            <seg n="2359de42">
              Herr talman! Mot den bakgrund jag hastigt har skissat på här
              är det inte svårt att ansluta sig till ett godkännande av rambeslutet.
              Det finns dock anledning att allt framgent ha grundinställningen
              att rambeslut bör åtföljas av förslag till svensk följdlagstiftning.
              Vi kommer med all säkerhet att återkomma till denna principfråga
              i andra ärenden här i kammaren. I detta ärende bedömer vi det
              dock som mycket angeläget att beslut fattas och att ingen fördröjning
              sker i detta dokument som verktyg mot gränsöverskridande narkotikahandel.
              Rambeslutet kräver lagändringar som i sin tur kräver tid och sedvanligt
              noggrant övervägande. Därför kan vi i Vänsterpartiet i detta fall
              ansluta oss till förslaget om att nu anta betänkandet och återkomma
              med följdlagstiftning. Det innebär alltså ingen ändrad grundinställning
              om den lämpliga ordningen, att rambeslut bör åtföljas av följdlagstiftning.
            </seg>
            <seg n="dc8a6602">
              Herr talman! Rambeslutet innebär ingen kriminalisering av innehavet
              av narkotika, och det är självfallet en betydande brist. Nu är
              det ju kriminaliserat här i Sverige, men avsaknaden av skrivningar
              om detta i utkastet speglar en annan inställning i ett flertal
              medlemsstater i EU. Här finns tydliga svårigheter att få med sig
              en del länder i förhandlingarna. Precis som framhålls i betänkandet
              måste arbetet fortsätta och bedrivas med kraft för att få ett
              genomslag för linjen att all olovlig befattning med narkotika
              ska vara kriminaliserad.
            </seg>
          </u>
          <note type="speaker" n="f6a70a0c">
            Anf. 206 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-36b70b5b2c0dd730-3" n="bf52dad9">
            <seg n="d89f93cb">
              Herr talman! Rolf Olsson lät lätt förvånad när han hörde Peter
              Althins ord om hur viktigt det är att bekämpa knarkets första
              led, alltså brukarna och missbruket. Det är oerhört väsentligt,
              och det är det som vi saknar i det rambeslut som Vänsterpartiet
              tillsammans med Socialdemokraterna och Miljöpartiet lägger fram
              här. Det förebyggande arbetet kan ifrågasättas och tvivlet på
              vänstermajoritetens seriositet om den restriktiva narkotikapolitiken
              förstärks när, förutom de exempel jag gav i ett tidigare inlägg,
              Vänstern och Socialdemokraterna i Helsingforss polisstyrelse fattar
              beslut om att dra in all information till skolor från polisens
              sida till ungdomar angående narkotika och dess skadeverkningar.
              Det är inte att undra på att man funderar på om ni har gett upp
              kampen mot narkotikan och tvivlar på den restriktiva narkotikapolitiken.
            </seg>
            <seg n="10c4b6c9">
              Jag fick inte något svar av Kerstin Andersson om artikel 5 i
              förslaget till rambeslut. Och eftersom Rolf Olsson står bakom
              detta och det inte finns något följdlagstiftningsförslag med i
              det här förslaget måste jag få fråga en sak. Kommer majoriteten
              att föreslå att vi inför kronvittnen i svensk rättstillämpning?
            </seg>
          </u>
          <note type="speaker" n="ef5a4d53">
            Anf. 207 ROLF OLSSON (v) replik:
          </note>
          <u who="rolf_olsson_4e3cd0" xml:id="i-95ad2270e88f237b-1" n="ae875aec">
            <seg n="85b48acf">
              Herr talman! Cecilia Magnusson måste ha hört grundligt fel. Jag
              var inte ett dugg förvånad över Peter Althins sätt att uttrycka
              sig. Redan i andra sammanhang har jag sett betydande insikter
              hos Peter Althin om vikten av att börja i rätt ände och se sambanden
              med socialpolitiken till exempel. Där kan väl andra partier ha
              mer att inhämta i kunskaper. Jag har själv en mycket gedigen erfarenhet
              av vikten av att ta med socialpolitiken och det förebyggande arbetet
              i mötet med människor som har missbruksproblem. Det är utomordentligt
              viktigt att man den vägen också minskar efterfrågan. Det vill
              jag understryka.
            </seg>
            <seg n="bd97d605">
              Det talar ju väldigt kraftigt för att vi snarare ska förstärka
              insatserna på hemmaplan i kampen mot narkotika, vilket naturligtvis
              inte på något sätt ska hindra det internationella samarbetet.
            </seg>
            <seg n="01b3d920">
              När det gäller Cecilia Magnussons andra fråga, om särskilt förmildrande
              omständigheter, artikel 5, kan vi läsa oss till att den artikeln
              är fakultativ. Den ställer inget krav på lagstiftning. Däremot
              finns just sådana saker som har att göra med förmildrande omständigheter
              inskrivna i brottsbalken. Vi har inte några avsikter att förändra
              det. Och vi i Vänsterpartiet har definitivt inga krav på införande
              av kronvittnesbestämmelser. Jag har inte hört det från regeringens
              sida heller, men de får ju svara för sig själva.
            </seg>
          </u>
          <note type="speaker" n="72d336a6">
            Anf. 208 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-36b70b5b2c0dd730-4" n="bf52dad9">
            <seg n="c3a9f8ea">
              Herr talman! Eftersom vänstermajoriteten inte har kunnat komma
              med förslag till följdlagstiftning är det ju relevant att vi i
              oppositionen ställer de här frågorna. Artikel 5 ger medlemsländerna
              möjlighet att införa regler som går betydligt längre än vad nuvarande
              svensk lagstiftning gör. Då är det faktiskt inte så konstigt om
              vänstermajoriteten, Socialdemokraterna, Miljöpartiet och Vänstern,
              som står bakom den här propositionen överväger att förändra svensk
              lagstiftning på den här sidan också. Jag skulle gärna vilja ha
              ett mer utförligt svar på den här frågan.
            </seg>
            <seg n="f1bd0a75">
              Det handlar också om den restriktiva narkotikapolitiken när man
              går med på att utöka de förmildrande omständigheterna när det
              gäller narkotikabrottslighet, och framför allt när det gäller
              grov narkotikabrottslighet. Rambeslutet innehåller ingenting om
              eget bruk eller innehav för eget bruk. Därför är det i fråga om
              den stora allvarliga brottsligheten som rambeslutet medger att
              man går längre när det gäller förmildrande omständigheter än vad
              svensk lagstiftning gör i dag. Jag tycker att det är allvarligt.
              Det är ytterligare ett bevis på vikten av att följdlagstiftning
              presenteras när riksdagen ska fatta beslut om förslag till rambeslut.
            </seg>
            <seg n="9e1e0d57">
              Ja, Rolf Olsson, det är viktigt att börja i rätt ände. Det är
              därför vi tycker att det är så allvarligt att bruk och innehav
              för eget bruk inte finns med i det här rambeslutet.
            </seg>
          </u>
          <note type="speaker" n="b8816676">
            Anf. 209 ROLF OLSSON (v) replik:
          </note>
          <u who="rolf_olsson_4e3cd0" xml:id="i-95ad2270e88f237b-2" n="ae875aec">
            <seg n="212ace0e">
              Herr talman! Det är som sagt viktigt att börja i rätt ände. Jag
              tycker att det känns utomordentligt viktigt att vi har ett riktigt
              väl förberett underlag när vi fattar beslut i denna lagstiftande
              församling. Det är detta som fattas i den här frågan. Kerstin
              Andersson har varit inne på vikten av att skaffa fram det. Vi
              har ett väl upparbetat system här i landet och jag tycker att
              det fungerar alldeles utmärkt med remissomgångar som brukar ge
              oerhört värdefulla synpunkter för oss som i slutänden ska vara
              med och fatta de avgörande lagbesluten. Jag avvaktar detta. Jag
              tycker att det är rimligt att vi gör det.
            </seg>
            <seg n="55679630">
              Men vi ska inte fördröja själva principbeslutet. Därför kan vi
              i det här fallet ansluta oss till att vi ska anta det här rambeslutet.
              Men det ska naturligtvis inte vara en princip att vi ska göra
              det. Jag kan garantera Cecilia Magnusson att den här frågan kommer
              tillbaka i andra sammanhang. Den principen får vi anledning att
              återkomma till. Då ställer vi oss kanske lite annorlunda till
              den. Vi kanske till och med kan komma att inta andra ståndpunkter
              i andra frågor, men i den här frågan är det givet för oss att
              det är viktigt att säga ja till detta.
            </seg>
            <seg n="f750248a">
              Vi är inte av princip misstrogna mot regeringen. Då skulle vi
              inte samarbeta. Vi litar på det mycket tydliga besked som också
              ges i betänkandet att regeringen förväntas fortsätta arbeta med
              den här frågan. Vi är övertygade om att så sker. Men som också
              Cecilia Magnusson vet finns det väldigt starka krafter ute i Europa
              som står för en annan linje i narkotikapolitiken. Det kan vi inte
              heller bortse ifrån. Dem ska vi tillsammans fortsätta att kämpa
              mot.
            </seg>
          </u>
          <note type="speaker" n="96c4ad39">
            Anf. 210 JOHAN LINANDER (c) replik:
          </note>
          <u who="johan_linander_ed0b28" xml:id="i-ef1b9e72e8fbdaa6-2" n="2b251704">
            <seg n="3d1a59f0">
              Herr talman! Det är glädjande att även Vänsterpartiet nu tar
              upp frågan om följdlagstiftning i samband med rambesluten. Det
              betyder ju att det är väldigt många av oss som tycker att det
              är viktigt. Jag hoppas att de socialdemokratiska ledamöterna tar
              det med sig och berättar för justitieministern och departementet
              att det faktiskt finns ett tryck i denna fråga.
            </seg>
            <seg n="c717b5ab">
              Som hängiven europé är jag glad för det goda arbetet inom EU
              för att bekämpa narkotikahandeln. Men jag förstår att andra, som
              inte ens vill vara med i EU, inte är lika hängivna. Ni kan givetvis
              tycka att det är bra att man bekämpar narkotikahandeln. Något
              annat skulle jag aldrig komma på att säga. Jag skulle vilja fråga
              Rolf Olsson om han och Vänsterpartiet tror att resultatet av rambeslutet
              om olaglig narkotikahandel skulle kunna ha uppnåtts utan EU, och
              i så fall på vilket sätt.
            </seg>
          </u>
          <note type="speaker" n="e6c23de3">
            Anf. 211 ROLF OLSSON (v) replik:
          </note>
          <u who="rolf_olsson_4e3cd0" xml:id="i-95ad2270e88f237b-3" n="ae875aec">
            <seg n="0cd37154">
              Herr talman! Även i betänkandet kan man utläsa en principiell
              hållning, och den finns vad jag förstår också hos alla här närvarande,
              att det inte är en princip att vi i första hand antar rambeslut
              och därefter följdlagstiftning. Vi är nog relativt överens om
              att det är önskvärt att följdlagstiftningen finns där. Det vet
              alla som har läst betänkandet lite noggrant.
            </seg>
            <seg n="2bf6c4de">
              Jag har flera gånger understrukit i mitt anförande och i andra
              sammanhang att det är nödvändigt med internationellt samarbete
              i kampen mot narkotika. Jag tycker också, som jag också underströk,
              att det primärt är en fråga för varje land. Det är inte så att
              vi i någon allmän eufori över EU-samarbetet ska överlämna arbetet
              mot narkotika i något slags överstatlig riktning. Jag tror inte
              att det är effektivt att göra på det sättet. Jag tror att vi måste
              börja i missbrukarledet, precis som Peter Althin var inne på.
              Det är utomordentligt viktigt. Det är alltså primärt en fråga
              för varje land.
            </seg>
            <seg n="793e9209">
              Men parallellt med det måste det ske ett internationellt samarbete.
              Det kan ske i många former. EU är en sådan form. Jag hörde inte
              Johan Linander säga någonting om FN. I sin eufori nämnde han bara
              EU som den enda möjliga samarbetspartnern. Jag vill veta om till
              exempel WHO eller mellanstatligt samarbete, som vi också har på
              det här området, är intressant för Johan Linander, eller om det
              bara är EU som gäller nu för tiden.
            </seg>
            <seg n="996f36b7">
              Samarbete kan som sagt genomföras i många former, och vi i Vänsterpartiet
              är öppna för olika sådana former.
            </seg>
          </u>
          <note type="speaker" n="7d482536">
            Anf. 212 JOHAN LINANDER (c) replik:
          </note>
          <u who="johan_linander_ed0b28" xml:id="i-ef1b9e72e8fbdaa6-3" n="2b251704">
            <seg n="18722366">
              Herr talman! Man kan faktiskt både vara hängiven europé och tycka
              om FN, men det är tyvärr så att FN inte har några muskler. FN
              har funnits väldigt länge, och så här långt har vi aldrig kommit
              genom FN-samarbetet, men vi kan göra det genom EU eftersom vi
              har beslutat oss för att inom det system som vi kallar Europeiska
              unionen tillsammans gå några steg längre för att nå de mål som
              vi har.
            </seg>
            <seg n="790e9fe3">
              Jag måste vidare säga att jag blev lite förvånad när Rolf Olsson
              sade att varje land ska ha ett självbestämmande i de här frågorna.
              Det måste ju betyda att Rolf Olsson till exempel tycker att det
              var fel av Sverige att trycka på för att Nederländerna inte ska
              ha en så liberal narkotikapolitik. Om det är upp till varje land
              borde Nederländerna få bestämma att man faktiskt ska kunna sälja
              cannabis i små portioner för personligt bruk i så kallade coffee-shops.
            </seg>
            <seg n="a7c99cc6">
              Vi vet att väldigt många europeiska ungdomar, framför allt från
              andra länder, åker dit och får sin första kontakt med narkotikan
              i Holland. Vi har haft samma problem för skåningar med Christiania
              i Köpenhamn, som den borgerliga regeringen nu äntligen har tagit
              tag i.
            </seg>
            <seg n="a8af3f08">
              Jag förstår att Rolf Olsson inte kan svara på hur de här resultaten
              skulle uppnås utan EU eftersom svaret på det inte finns. Nästa
              fråga måste bli: Skulle varje land som nu är medlem i EU självt
              få ha hur liberal narkotikapolitik som helst? Om det nu är upp
              till varje land, skulle vi andra godta till exempel att Holland
              och Belgien tillåter tillverkning av ecstasy, vilket ju faktiskt
              sker i de här länderna?
            </seg>
          </u>
          <note type="speaker" n="d5dde004">
            Anf. 213 ROLF OLSSON (v) replik:
          </note>
          <u who="rolf_olsson_4e3cd0" xml:id="i-95ad2270e88f237b-4" n="ae875aec">
            <seg n="4f2ffc87">
              Herr talman! Jag tror att den här frågan liksom alla andra frågor
              tjänar på en problematisering och av att vi låter bli att låsa
              in oss i dogmer om att den ena eller den andra tesen är en oomkullrunkelig
              sanning, till exempel att överstatlighet i alla lägen är bra och
              att EU inte har några som helst problem. Jag tror inte att det
              är bra.
            </seg>
            <seg n="a14a17b7">
              Vi har i det här fallet valt att säga ja till rambeslutet, samtidigt
              som vi behåller vår kritiska syn på EU. Vi tycker till exempel
              att det är ett jätteproblem att det där ute finns väldigt starka
              narkotikaliberala krafter. Jag tycker faktiskt att vi gemensamt
              skulle diskutera det i stället för att utbringa de här euforiska
              hurraropen för EU.
            </seg>
            <seg n="aa176f73">
              Det är kanske så att en del överstatliga beslut kan gå i riktning
              mot att vi får mindre gehör för vår restriktiva linje och får
              ge upp den. Jag tror inte att vi utan vidare ska blunda för den
              faran.
            </seg>
            <seg n="0ddc3785">
              Men detta dokument går i rätt riktning, och vi vill inte fördröja
              beslutet genom något krav på följdlagstiftning. Vi tycker att
              det vore förödande. Men som sagt: mer av problematisering men
              självklart ja till nödvändigt internationellt samarbete. Själva
              sakfrågan kräver det.
            </seg>
          </u>
          <note type="speaker" n="cd162ac7">
            Anf. 214 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-c0ddce4dbb4ed31a-6" n="459d72a6">
            <seg n="b179c43e">
              Herr talman! När man kommer sist i en sådan här debatt har det
              sagts väldigt många saker, och man behöver inte ha ett skrivet
              manus eftersom det är så många saker som dyker upp under diskussionen.
            </seg>
            <seg n="4cd5649c">
              Cecilia Magnusson gladde mig med att hon höll på att bli EU-skeptiker.
              Jag tycker att det är ett klokt förhållningssätt att ha en kritisk
              attityd till det som man ska vara med i. Det känns väldigt bra.
              Hon tycker också att det är lite tråkigt att resten av EU:s medlemsstater
              inte vill gå med på Cecilias och för all del Sveriges narkotikalagstiftning
              när det gäller personligt innehav.
            </seg>
            <seg n="ba13d5b0">
              Jag delar uppfattningen att det är synd att man inte har lyckats
              med detta, men man kommer så långt det går i en förhandling. Det
              finns andra drogpolitiska frågeställningar som vi inte alls har
              nått speciellt långt i utan snarare precis tvärtom, och det gäller
              i alkohollagstiftningen, som just visar att den kaka som Johan
              Linander envisas med att hålla fram närmast liknar ett slags supermaktskryddad
              federalstatskaka eller deg, som tvingar människor in i olika ställningstaganden
              som de inte vill ha, av typen vår alkoholpolitik.
            </seg>
            <seg n="5f8f71de">
              För att återgå till narkotikapolitiken delar jag uppfattningen
              att det är tråkigt att man inte nådde ända fram. Jag delar också
              den uppfattning som Rolf Olsson gav till känna att varje land
              har rätt att föra sin egen narkotikapolitik. Men om den narkotikapolitiken
              påverkar vårt lands narkotikapolitik, som fallet är med Christiania
              och Nederländerna, har vi också rätt att bekämpa den.
            </seg>
            <seg n="53ff9418">
              I det här fallet ser vi att en av vägarna att bekämpa den typen
              av narkotikapolitik som stör oss och förstör för oss är att samverka
              i ett sådant beslut som vi har på bordet i dag. Därför har Miljöpartiet
              i det här fallet aktivt varit med om att samarbeta om den här
              propositionen. Vi tycker att det ligger i den överenskommelse
              som vi har gjort.
            </seg>
            <seg n="493a4b65">
              Vi har precis som alla andra talare haft kritiska synpunkter
              när det gäller följdlagstiftningen, men vi ser att det i det här
              fallet till skillnad från det föregående ärendet kommer följdlagstiftningen
              att bli av mindre omfattning eftersom Sverige har så mycket strängare
              regler än vad EU-länderna i allmänhet har.
            </seg>
            <seg n="4d7e855e">
              Jag ska också passa på att svara på Cecilia Magnussons fråga
              när det gäller artikel 5. Där står det att varje medlemsstat får
              vidta de åtgärder som är nödvändiga. Det innebär alltså inte att
              vi ska vidta dem. Här finns en möjlighet för en del länder som
              redan har infört vissa eftergifter i straff för att kunna klara
              vissa undersökningar. Vi ska enligt min mellanstatliga inställning
              inte gå in och reglera hur andra ska ändra på den punkten. Jag
              tycker att EU:s klåfingrighet på många områden går alldeles för
              långt, men i det här fallet, herr talman, tycker jag att det är
              ett steg framåt i det allmänna bekämpandet av narkotikan. Därför
              tillstyrker vi det utsända förslaget.
            </seg>
          </u>
          <note n="17a85fc3">
            Överläggningen var härmed avslutad.
          </note>
          <note n="b825f6b3">
            15 § Handel med utsläppsrätter I
          </note>
          <note n="31ee6ec6">
            Föredrogs
          </note>
          <note n="57c0b7f5">
            Förste vice talmannen konstaterade att ingen talare var anmäld.
          </note>
          <note n="6d17be01">
            16 § Halvtidsöversynen av den gemensamma jordbrukspolitiken
          </note>
          <note type="speaker" n="e77f03e1">
            Anf. 215 ANN-KRISTINE JOHANSSON (s):
          </note>
          <u who="ann-kristine_johansson_a61a9a" xml:id="i-25e49d593f8dcbf1-0" n="0f08f1d9">
            <seg n="fc1c49d0">
              Herr talman! Den här debatten handlar om halvtidsöversynen av
              den gemensamma jordbrukspolitiken. I juni 2003 kom EU:s jordbruksministrar
              överens om en reform av den gemensamma jordbrukspolitiken. Utgångspunkten
              för förslaget till reformen var en strategi om hållbar utveckling
              som Europeiska rådet enades om i Göteborg våren 2001. Övergripande
              mål med reformen var att stärka konkurrenskraften i europeiskt
              jordbruk.
            </seg>
            <seg n="6b808b6c">
              Överenskommelsen innebär två principiellt viktiga förändringar
              av den gemensamma jordbrukspolitiken. Den ena förändringen består
              i att de nuvarande växtstöden till jordbrukaren omvandlas till
              ett inkomststöd, alltså det nya, frikopplade gårdsstödet. Stödet
              utgår till jordbrukaren oberoende av produktionens inriktning
              eller omfattning. Villkoret för att stödet ska betalas ut är att
              de så kallade tvärvillkoren uppfylls.
            </seg>
            <seg n="5a893e5a">
              Den andra förändringen är att medlemsstaterna ges större inflytande
              över hur jordbrukspolitiken ska utformas i det egna landet.
            </seg>
            <seg n="8f6e49f0">
              Den politiska överenskommelsen innebär dessutom att direktstöden
              genom den så kallade moduleringen kommer att dras ned successivt
              med 3 %, för att år 2007 dras ned med ca 5 %. De medel som därigenom
              frigörs kan användas till att förstärka medlemsländernas miljö-
              och landsbygdsprogram. Genom reformen tas ett steg mot att begränsa
              en kostsam överproduktion. Frikopplingen av produktionsstödet
              innebär större frihet för lantbrukarna att producera det konsumenterna
              efterfrågar och innebär därmed ett mer konsumentanpassat utbud
              samt mindre handelsstörningar, vilket gynnar handeln med livsmedel.
            </seg>
            <seg n="84d2c0de">
              Mat behöver vi alla. Frågan är hur och var den produceras.
            </seg>
          </u>
          <note type="speaker" n="f8d83934">
            Anf. 216 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-8043cc575d1725fa-0" n="b6128e14" next="i-5021f4c08a8083c4-0"/>
          <note n="98ea72d5">
            Herr talman! Jag vill först yrka bifall till reservation nr 16.
          </note>
          <u who="bengt-anders_johansson_e22bc9" xml:id="i-5021f4c08a8083c4-0" n="b6128e14" prev="i-8043cc575d1725fa-0">
            <seg n="02f78f76">
              Herr talman och vänner här i kammaren! Det har talats om den
              här halvtidsöversynen under ganska lång tid nu. Vi hade en reform
              som började gälla 2000, som också hette Agenda 2000 och som skulle
              vara till och med 2006. Det var alltså en överenskommelse med
              Europas bönder, men halvtidsöversynen skulle alltså genomföras.
            </seg>
            <seg n="a1534687">
              En halvtidsöversyn behöver ju nödvändigtvis inte innebära några
              dramatiska förändringar, men i det här fallet blev det en mycket
              omfattande förändring. Det blev en fullständig reform, som nu
              är på väg att sättas i sjön.
            </seg>
            <seg n="299f6ea6">
              Översynen är mycket omfattande, men den är också omvälvande av
              det skälet att för den enskilde lantbrukarens resultaträkning
              och budgeterande kommer det att vara stor skillnad jämfört med
              hur man har gjort tidigare. Jag är inte säker på att alla har
              riktigt greppat detta ännu. Det har myntats ett uttryck som lyder
              the devils are in the details, och man kan nog bara skriva under
              på det. Jag tror att många kommer att få en och annan överraskning
              när man ska sätta det här i sjön för sitt eget företag.
            </seg>
            <seg n="768284fc">
              Vi hade från moderat håll hellre sett en annan lösning på det
              här förändringsarbetet, nämligen att det inte skulle genomföras
              under pågående avtalsperiod, att man hade avvaktat den här periodens
              utgång, alltså fram till och med 2006, och därefter gjort förändringar.
              Vi förespråkade, när de här reglerna var långtifrån färdigförhandlade
              och regeringen satt i diskussion med kommissionen och övriga länders
              representanter, att man i stället borde ha behållit de nuvarande
              reglerna och kanske gjort en neddragning med ungefär 5 % per år.
              Då hade vi inte alls skapat en sådan oreda och en sådan förändring
              som det nu kommer att bli. Det blir dessutom en väldigt dyr lösning
              rent administrativt, ska vi ha klart för oss. Det kommer att kosta
              betydligt mycket mer att administrera det här nya förslaget. Då
              hade vi också fått en neddragning av stöden. Långsiktigt är det
              ju inte rimligt att nästan hälften av EU:s budget upptar just
              stöd till jordbruket.
            </seg>
            <seg n="1a09811d">
              Men regeringen valde att inte lyssna, eller åtminstone inte framföra
              de här synpunkterna där nere vad jag vet. Det är möjligt att ministern
              kan ge oss en annan bild av det. Nu står vi inför den förutsättning
              som kommissionen har föreslagit och som rådet har beslutat, och
              det innebär att vi har befäst en bidragsnivå som är ganska hög
              som vi nu kommer att få leva med framöver.
            </seg>
            <seg n="351268b7">
              Jag tror inte att de svenska bönderna egentligen är intresserade
              av de här bitarna. Jag har inte fått någon reaktion om att man
              vill ha mer bidrag. Tvärtom möter jag allt oftare uppfattningen
              att vi måste avreglera den här marknaden. Man vill vara företagare
              fullt ut och också få betalt för sina produkter.
            </seg>
            <seg n="58169f5c">
              Sedan är jag naturligtvis fullständigt medveten om att vi inte
              ensidigt kan göra detta. Vi måste naturligtvis göra det gemensamt
              i Europa, men vi måste också göra det tillsammans med övriga världen
              för att vi inte ska få obalanser.
            </seg>
            <seg n="6b28033d">
              Herr talman! Långsiktigheten är nu borta när det gäller jordbrukspolitiken.
              Det har varit ganska lugnt och stillsamt från 1995 och fram tills
              nu, vilket jag vet att jordbrukarkåren uppskattat. Man har kunnat
              veta att reglerna stämmer någorlunda år efter år. Nu får vi den
              här förändringen. Sedan ska vi ha en översyn av landsbygdsutvecklingsprogrammen.
              Det kommer en ny finansiell period som förmodligen kommer att
              påverka nivåerna, och sedan, 2009 om jag inte missminner mig,
              ska vi ha nästa avstämning, vilket gör att man nu allt snabbare
              kommer att få översyner etcetera.
            </seg>
            <seg n="950eacb5">
              Jag vågar påstå att det är en onödig omväg att som företagare
              behöva vara beroende av politiska beslut för sin dagliga gärning
              för att man ska få stöd. Det är ingen som egentligen önskar detta.
            </seg>
            <seg n="e3cde122">
              Jag vill dock ge regeringen och ministern en eloge för tillskapandet
              av den referensgrupp som riksdagen hade möjlighet att delta i
              med representanter från de olika partierna. Jag tyckte att det
              var ett klokt beslut. Det gav oss också möjlighet att fortlöpande
              under diskussionen om hur implementeringsreglerna skulle utformas
              för Sverige ha ett tankeutbyte. Jag vill också nämna att statssekreterare
              Ingrid Petersson gjorde ett bra arbete i detta sammanhang, naturligtvis
              med sina medarbetare.
            </seg>
            <seg n="5c0d7605">
              Herr talman! Jag ska också säga något om sakinnehållet i detta.
              Vi tycker att det är märkligt att regeringen inte kan tillmötesgå
              de svenska lantbrukarna vad gäller att kunna få en utbetalning
              i euro. Vi tycker att det är ogint, när vi dessutom föreslår att
              i den mån det skulle innebära en merkostnad får man ta det själv.
              Jag förstår inte varför man inte kan ha den möjligheten.
            </seg>
            <seg n="e823b813">
              Vi är kritiska till regeringens sätt att använda lantbrukarnas
              pengar som regleringspost när statsfinanserna inte hänger ihop
              över jul och nyår. Det är inte rimligt att Sveriges bönder ska
              vara en utjämningsfaktor åt en regering som inte kan hålla finanserna
              i styr. Därför kräver vi att man ska ha utbetalning samma år som
              stöden gäller.
            </seg>
            <seg n="9e902544">
              När det gäller konkurrensvillkoren ville jag i ett tidigt skede
              i referensgruppen ta upp de här frågorna och att vi skulle ta
              dem samtidigt, därför att det tror jag skulle gagna frågan väldigt
              mycket. Nu gick det fram till februari, och då förstod jag att
              ministern tog till sig LRF Konsults rapport och medgav att vi
              har konkurrensproblem, och sedan började det talas om sänkt dieselskatt.
              Och det var väl gott så, men det har varit mycket prat genom åren
              och väldigt lite verkstad. Jag har inte sett någonting än, och
              jag hoppas att det kommer. Men det gäller inte bara dieselskatten
              utan andra skatter också, och det handlar också om andra miljövillkor
              etcetera där vi pinar de svenska bönderna.
            </seg>
            <seg n="ac78c005">
              Nationell reserv anser vi att man ska ha på minst 3 %. Från moderat
              håll menar vi att man som företagare ska kunna vara försäkrad
              om att man inte får en sänkning på mer än max 20 % av stöden.
              Man skulle då använda den nationella reserven till att kunna gå
              in och täcka detta så att man har en förutsägbarhet.
            </seg>
            <seg n="6909c326">
              Beträffande nationellt kuvert är det återigen den avbetalning
              som Socialdemokraternas hämningslösa trånad efter regeringsmakten
              lägger på Sveriges medborgare att betala som en avbetalningskostnad
              för samarbetet med Vänstern och Miljöpartiet. Det är ett otal
              felaktiga lösningar som det här samarbetet kostar. Man säger så
              här: Nu är det bara 0,5 %. Men vi vet också att samarbetspartierna
              ville ha 10 %. Det var de som sade, en gång i tiden när momsen
              infördes: Det är ju bara 3 %. Ja, sade någon, men den kan till
              och med bli 10 %! Sedan behöver jag inte säga mer. Inför man verktyget
              så finns det där, och då kommer man också att använda det.
            </seg>
            <seg n="8cd076d4">
              Avslutningsvis, herr talman, tycker vi att det är osmakligt att
              produktionsjordbrukets pengar, som man betalat in i form av olika
              avgifter för sina produktionsmedel, ska användas till landsbygdsutveckling.
              Det innebär alltså att man lägger en extra börda på produktionsjordbruket
              i Sverige, något som andra inte behöver bära. Det är okej med
              de modulerade medlen dem har vi ingenting emot men att ta pengar
              från produktionsjordbruket för landsbygdsutveckling är direkt
              stötande.
            </seg>
            <seg n="c8a1110d">
              Herr talman! Äntligen! Efter åtskilliga turer där EU-jordbrukets
              framtid stötts och blötts under lång tid, och där många engagerat
              sig, är det dags för ett slutgiltigt ställningstagande i kammaren.
            </seg>
            <seg n="3c76563f">
              Jag vill börja med några internationella utblickar innan jag
              landar i den svenska myllan.
            </seg>
            <seg n="03d198e3">
              Det råder nog ingen tvekan om att Folkpartiet energiskt driver
              frågan om ett återupptagande av WTO-förhandlingarna, förhandlingar
              som har betydelse inte minst för om tredje världens bönder ska
              beredas möjlighet att odla och sälja sina produkter och som har
              direkt bäring på om världsfattigdomen ska kunna minskas radikalt.
            </seg>
            <seg n="78ce17a4">
              Jag vill i detta sammanhang också säga att vi anser att det är
              mycket viktigt att sockerodlingen snabbt reformeras.
            </seg>
            <seg n="c12f852f">
              Det råder nog inte heller någon tvekan om att Folkpartiet verkat
              för en kraftig reformering av EU:s jordbrukspolitik. Folkpartiet
              önskar en snabbare avreglering och har satt 20132015 som en möjlig
              tidsperiod. Skulle utvecklingen visa att det vore möjligt med
              en snabbare gemensam avreglering välkomnar vi naturligtvis det.
            </seg>
            <seg n="aaeebd30">
              Folkpartiet anser att den reformering som nu görs är ett första
              viktigt steg mot att duktiga företagare och tydliga konsumentkrav
              ska styra produktion och utveckling i stället för ett snårigt
              bidragssystem. Ett bidrag som för övrigt snabbt måste avvecklas
              är exportbidraget.
            </seg>
            <seg n="aabda1f6">
              Folkpartiet säger nej till en åternationalisering av jordbrukspolitiken,
              eftersom det skulle innebära en återgång till nationella subsidier.
              Det skulle dessutom minska möjligheterna för viktiga gemensamma
              beslut samt försvåra för en konkurrensutsatt gemensam marknad.
            </seg>
            <seg n="d79f8a40">
              Så till den svenska myllan. Det är en mylla fylld av möjligheter,
              för det är just möjligheterna som vi vill lyfta fram. Alltför
              ofta talas i debatten om jordbruks- och landsbygdsproblemen. Vi
              har ett stort politiskt ansvar att vända den debatten och nu erbjuda
              möjligheter. Det handlar om möjligheter till tillväxt på landsbygden
              i dubbel bemärkelse vilket också i stor utsträckning bidrar till
              landets BNP.
            </seg>
            <seg n="3b525ca2">
              Landsbygden kan bara utvecklas om det finns livskraftiga jord-
              och skogsbruk. När jag frågar bönder runtom i landet vad de allra
              mest behöver för att kunna fortsätta och utveckla sitt företagande
              svarar alla med en mun: Långsiktiga och förenklade regelverk och
              likvärdiga villkor. Folkpartiet har deltagit i den referensgrupp
              som vi hörde om tidigare, och det har vi uppskattat. Där har vi
              kunnat diskutera och framföra våra synpunkter.
            </seg>
            <seg n="600c045c">
              Folkpartiet förordar en blandmodell, eftersom den mer baseras
              på nuläge och framtid än på historik. Vi har envist upprepat det
              orimliga i regelverket, som innebär att exempelvis am- och dikoersättningarna
              kommer att baseras på gårdsnivå. Vi anser fortfarande att jordbruksministern
              ska försöka få till stånd en ändring på denna punkt i EU.
            </seg>
            <seg n="59ab6d28">
              Vi accepterar fem arealstödsområden men anser att de på sikt
              bör minskas och bli lika i hela EU.
            </seg>
            <seg n="d43d3f84">
              En av utgångspunkterna för implementeringen av den nya jordbrukspolitiken
              var administrativa förenklingar för såväl lantbrukare som myndigheter.
              Folkpartiet har därför yrkat på att en målsättning och en plan
              för ett förenklat regelverk och förenklad byråkrati ska upprättas.
              Vi ställer oss också frågande till den stora summa 150 miljoner
              kronor 20042005 som nu kommer att användas till att utöka administrationen.
              Vi förstår att den hade behövts om gårdsmodellen valts, för då
              hade vi kunnat förvänta oss ett stort antal överklaganden. Nu
              känns summan emellertid inte befogad.
            </seg>
            <seg n="25c5ef22">
              Folkpartiet har varit kritiskt till att moduleringsmedel avsedda
              för miljö- och landsbygdsåtgärder skulle användas till administrativa
              utgifter. Så blev inte fallet, vilket vi välkomnar. Däremot anser
              vi att det är fel att detaljstyra användningen av LBU-medlen.
              Vi tror mer på målstyrning. Folkpartiet anser också att bönderna
              ska ersättas för sina allmänna nyttigheter.
            </seg>
            <seg n="7553fbcd">
              Vad gäller det nationella kuvertet, som nämnts tidigare i debatten,
              har vi varit öppna för diskussioner. Vi tycker att det är en klok
              landning som regeringen gjort på 0,5 %, men eftersom vi förstått
              att detta blivit en symbolfråga gör vi bedömningen att regeringen
              bör återkomma till riksdagen om det finns förslag till en ändring
              av procentsatsen.
            </seg>
            <seg n="4c164c1a">
              Den nationella reserven har kommit att bli en livlina för flera
              bönder. Vi vill därför understryka vikten av att jordbruksministern
              driver detta i EU så att möjligheter öppnas upp för bönder som
              drabbas hårt av reformeringen på grund av ändrade spelregler.
            </seg>
            <seg n="9c7a9de7">
              Vid alla reformer har det visat sig att olika grupper drabbas
              och kommer i kläm. Jag vill lyfta fram ett exempel där en lösning
              ännu inte är nådd. Foderärter klassas som spannmål, medan konservärter
              klassas som grönsaker. Detta visar hur viktigt det är att vi fortsätter
              med förenklingen och förändringen av jordbrukspolitiken för att
              befria bönderna så att de själva kan besluta om vad de ska odla.
              I denna specifika fråga kan man inte vänta på framtida revidering
              2009, utan det behövs en snabb lösning.
            </seg>
            <seg n="7ae801f8">
              Sist, men inte minst, herr talman, handlar det om bättre konkurrensvillkor,
              men också om möjligheter att bedriva företagsamhet. Folkpartiet
              är övertygat om att det viktigaste för enmans- och fåmansföretagen
              där merparten finns på landsbygden är en mer företagarvänlig politik.
              Den problemställningen löses snabbast genom ett regimskifte.
            </seg>
            <seg n="954bb435">
              Vi är förvånade över att majoriteten inte mer utnyttjat möjligheterna
              att genom ännu tydligare ekonomiska incitament övergå till alternativa
              drivmedel. Vi har ofta talat om och pekat på RME, rapsmetylester,
              som ett exempel på förnybara drivmedel som skulle kunna användas.
              EG-direktivet om en ökad användning driver på utvecklingen. Enligt
              den senaste rapporten kommer Sverige inte att nå de uppsatta målen.
              Varför föreslår inte majoriteten förbättrade konkurrensvillkor
              i kombination med ett rejält kliv från det fossila användandet?
            </seg>
            <seg n="f4c09342">
              Avslutningsvis, herr talman, vill jag säga att den svenska bondenäringen
              står inför ännu en omställning. Det är ett luttrat släkte, som
              många gånger tvingats anpassa sig till nya beslut. För att möta
              framtidens utmaningar och krav vad gäller miljö, djurskydd och
              livsmedelssäkerhet i ett lönsamt företagande krävs både stor yrkesskicklighet
              och kreativitet i kombination med långsiktiga spelregler, bättre
              konkurrensvillkor och medvetna konsumenter. Det är både en företagsmässig
              och en politisk utmaning.
            </seg>
            <seg n="d1c58200">
              Jag står givetvis bakom Folkpartiets samtliga reservationer,
              men för tids vinnande yrkar jag bifall endast till reservation
              16.
            </seg>
          </u>
          <note n="ba9b8eaf">
            Anf. 217 ANITA BRODÉN (fp):
          </note>
          <note type="speaker" n="53f24554">
            Anf. 218 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-ed0870712c9f1db8-0" n="c3443c00">
            <seg n="c6ed3fcd">
              Herr talman! Hur mycket kommer dieselskatten för jordbrukets
              arbetsmaskiner att sänkas, och kommer skogsbrukets arbetsmaskiner
              också att få en sänkning? Hur avser regeringen att utforma den
              nationella reserven, skyddsnätet för dem som råkar mest illa ut
              vid genomförandet av reformen?
            </seg>
            <seg n="efc99d8f">
              Vad har regeringen egentligen för avsikter med det nationella
              kuvertet? Kan jordbruksministern i dag lova att det så kallade
              kuvertet inte kommer att användas för ytterligare överföringar
              från produktionsjordbruket till finansiering av exempelvis satsningar
              inom landsbygdsutvecklingsprogrammet?
            </seg>
            <seg n="a64dfd75">
              Kommer regeringen att ytterligare försämra de svenska jordbruksföretagens
              konkurrensvillkor genom strängare tvärvillkor än andra länder
              för att få eller gå miste om stödrättigheterna?
            </seg>
            <seg n="f2ee5cfd">
              Kommer regeringen att fortsätta att använda utbetalningstidpunkten
              för jordbruks- och landsbygdsstöden som regulator för att klara
              utgiftstaken med den osäkerhet för enskilda företagare som detta
              för med sig?
            </seg>
            <seg n="49f8ef92">
              Hur ser regeringen på tendenserna till åternationalisering av
              jordbrukspolitiken?
            </seg>
            <seg n="579562f0">
              Herr talman! Även om de stora pusselbitarna i tillämpningen av
              den gemensamma jordbrukspolitiken snart finns på plats vill jag
              med de frågorna peka på de osäkerheter som fortfarande råder hos
              en näring som är satt under ett mycket stort tryck vad gäller
              lönsamhet och andra möjligheter att bedriva sin verksamhet och
              bedriva den vidare. Jag hoppas att jordbruksministern eller Rolf
              Lindén kan prioritera att svara på de frågorna i sina anföranden
              framför att återupprepa det som redan är känt och som vi arbetat
              med under något års tid.
            </seg>
            <seg n="d362fe91">
              För oss kristdemokrater är svenskt jordbruk en mycket viktig
              basnäring, som framför allt producerar livsmedel av hög kvalitet
              med kanske världens bästa djuromsorg och högsta miljökrav. Under
              lång tid har den socialdemokratiska regeringen bestraffat svenska
              jordbruksföretagare för detta genom högre produktionsskatter än
              i de viktigaste konkurrentländerna och ett företagsklimat som
              i övrigt befinner sig i strykklass när det gäller skatter, byråkrati
              och krångel. När nu de nya förutsättningarna för jordbruksstöden
              börjar komma på plats, där frikopplingen är den avgörande faktorn,
              kommer konkurrenssnedvridande särregler och pålagor att få en
              avgörande betydelse för de svenska jordbruksföretagens möjligheter
              att hävda sig.
            </seg>
            <seg n="78b9de9c">
              Det är alltså helt nödvändigt att den av regeringen utlovade
              dieselskattesänkningen kommer snabbt och att den ger en nivå på
              högst den genomsnittliga EU-nivån. Handelsgödselmedelsskatten
              måste återföras fullt ut eller avskaffas och inte, som föreslås,
              omfördelas till olika insatser inom miljö- och landsbygdsutvecklingsprogrammet.
              Förenklingar av regelverket och sänkningar av vissa tillväxtfientliga
              skatter måste också finnas med när det gäller att förbättra företagsklimatet.
            </seg>
            <seg n="e32c20ed">
              Egendomsskattekommitténs förslag när det gäller arvs- och gåvoskatten
              är lovande. Men vis av erfarenheten kan jag inte förmå mig att
              tro på förbättringar förrän de finns på plats. Denna brist på
              förtroende för regeringen gäller också i hög grad dieselskatten,
              där löften har svikits gång på gång, på gång.
            </seg>
            <seg n="86775afa">
              Herr talman! De olika modeller som var möjliga att välja inom
              ramen för den beslutade reformen har alla sina för- och nackdelar.
              Regeringen och stödpartierna valde snabbt bort den så kallade
              gårdsmodellen och lade inte ned så mycket arbete på att analysera
              hur denna modell kunde utvecklas vidare för att komma till rätta
              med de uppenbara brister som initialt kunde konstateras.
            </seg>
            <seg n="b7f337b3">
              Kristdemokraterna kan acceptera den blandmodell som regeringen
              föreslår som en kompromiss mellan en renodlad gårdsmodell respektive
              regionmodell. Den valda modellen innebär fortfarande en viss omfördelning
              från produktionsjordbruket till mer extensiv naturvård. Detta
              leder till att jordbruksföretag som utvecklat, utvecklats och
              investerat enligt de förutsättningar som gällt hittills kan få
              uppenbara lönsamhetsproblem. Här måste den nationella reserven
              under en övergångstid kompensera dem som råkar mest illa ut. Det
              ser jag som ett anständighetskrav. Jag hoppas att socialdemokratiska
              representanter i debatten kan ge ett entydigt besked om ambitionerna
              på den punkten.
            </seg>
            <seg n="42a9acb1">
              Regeringens förslag innebär att fördelning av stödrättigheter
              kommer att bestämmas utifrån vem som brukar marken vid ansökningstidpunkten
              det år systemet träder i kraft. Det innebär att ytterligare tid
              ges för markägare att säga upp arrendatorer för att själva kunna
              tillgodoräkna sig stödrätterna. Det kan leda till att mark som
              aktivt brukas tas ur produktion. Regeringen bör överväga möjligheten
              att fastställa ett tidigare datum som grund för fördelningen för
              att möta detta problem.
            </seg>
            <seg n="95e63087">
              Herr talman! Senast den 1 augusti i år ska regeringen redovisa
              till kommissionen hur reformen kommer att tillämpas i vårt land.
              Jag tar mig därför friheten att skicka med ett antal synpunkter
              på sådant som regeringen bör fundera en gång till på innan slutversionen
              skickas in.
            </seg>
            <seg n="afa26500">
              Hur kan det vara möjligt att redan i föreliggande skrivelse slå
              fast att handjursbidragen ska frikopplas helt år 2009? Det gäller
              att har fjärrsyn. Är det inte marknadssituationen för kött och
              slaktverksamheten som ska bestämma detta?
            </seg>
            <seg n="cdf54feb">
              Regeringen bör vidare skaffa sig utrymme att vidta särskilda
              åtgärder för stöd till vallfröodlingen, framför allt timotejfrö,
              om Finland skulle få för sig att rikta särskilt stöd till denna
              produktion.
            </seg>
            <seg n="81567316">
              Odlare av stärkelsepotatis får med nuvarande förslag konkurrensnackdelar
              i förhållande till andra länder. Förslagsvis 15 % av det frikopplade
              stödet till denna näringsgren bör därför utgå som gårdsstöd.
            </seg>
            <seg n="b3e41727">
              Det är vidare viktigt att det finns gemensamma regler för vilka
              krav som ska ställas på jordbruksföretagen för att erhålla de
              nya EU-stöden. De krav som anges i direktiv och förordningar bör
              gälla som grund för kontroll, sanktioner och utbetalningar av
              frikopplade ersättningar. Överträdelser av svensk lagstiftning
              där den går utöver EU:s krav bör hanteras av svenskt rättsväsende.
            </seg>
            <seg n="c5548c00">
              Herr talman! Min utmätta tid börjar närma sig sitt slut. Med
              förhoppning om att få svar på de inledande frågorna vill jag avslutningsvis
              yrka bifall till reservation nr 16.
            </seg>
          </u>
          <note type="speaker" n="c1b6a9d9">
            Anf. 219 JAN ANDERSSON (c):
          </note>
          <u who="jan_andersson_2e5dcb" xml:id="i-8297459e8c9a24dd-0" n="619c3393">
            <seg n="8dfb8403">
              Herr talman! Jag ska börja med mitt yrkande. Även om jag står
              bakom samtliga reservationer yrkar jag bifall endast till reservation
              16.
            </seg>
            <seg n="9886ab74">
              De förändringar som vi nu har att debattera vad gäller den framtida
              jordbrukspolitiken är sannolikt de största förändringarna för
              svensk lantbruksnäring sedan EU-inträdet. De har oerhörd betydelse
              för lantbrukssektorn. De kommer också att ha stor betydelse för
              om svenska konsumenter i framtiden kommer att ha möjlighet att
              välja svenska råvaror och svensk mat av god kvalitet.
            </seg>
            <seg n="620cd74e">
              Det som var sagt skulle vara en halvtidsöversyn blev en helrenovering
              av jordbrukspolitiken. Det kommer självklart att påverka mycket.
              Jag vill börja med att beskriva tre inriktningar som jag ser för
              svenskt jordbruk, svensk landsbygd och svenskt lantbruk framöver.
            </seg>
            <seg n="ccc71ca4">
              Den första inriktningen är den som kanske syns tydligast. Det
              är större produktionsenheter och strukturrationalisering. Det
              är en positiv utveckling om vi ska lyckas konkurrera på världsmarknaden
              och den lokala marknaden.
            </seg>
            <seg n="fc95e41c">
              Den andra inriktningen är nischföretag där det inte handlar om
              volymerna utan där man siktar mer på att vidareförädla och höja
              förädlingsvärdet på det man producerar.
            </seg>
            <seg n="84f2d788">
              Den tredje inriktningen är vad jag kallar intresselantbruk. Där
              har man sitt lantbruk inte för det ekonomiska utbytet utan därför
              att man värderar boendet, har det som avkoppling och så vidare.
            </seg>
            <seg n="aed68bdf">
              Ibland målar vi upp konflikter de olika typerna emellan. Det
              tycker jag inte att vi behöver göra. De olika inriktningarna behöver
              varandra. De som producerar de stora volymerna kan mycket väl
              dra nytta av den glans som nischprodukterna ger. De som kanske
              har sitt intresselantbruk bidrar självklart på ett bra vis till
              den sociala strukturen på landsbygden som bryts ned om vi bara
              har stora enheter med långt mellan varandra. Jag tycker inte att
              vi ska måla upp motsättningar som kanske egentligen inte finns.
            </seg>
            <seg n="2252fc74">
              När vi nu ändrar politik är det alldeles uppenbart att det är
              den första kategorin, de lite större och intensivare enheterna,
              som riskerar att ta stryk.
            </seg>
            <seg n="0c3cabe8">
              Som jag bedömer det är det frikopplingen som är det dramatiska
              i förändringen, om man ser till helheten och sektorerna. Det är
              en frikoppling som har till syfte att det som produceras mer ska
              styras av vad marknaden efterfrågar och mindre av bidragssystemen.
              Det tycker jag är en bra utveckling.
            </seg>
            <seg n="9060a2bc">
              Samtidigt är det ju så att när vi gör oss mer beroende av marknaden
              är det mer betydelsefullt vilka konkurrensvillor vi har på marknaden.
              Det har vi varit inne på tidigare.
            </seg>
            <seg n="b422faa3">
              Det är oerhört viktigt att sektorn får konkurrensvillkor som
              gör att man på ett vettigt sätt kan konkurrera på den marknad
              som vi nu ska närma oss och låta oss styras mer av.
            </seg>
            <seg n="d2b0a54a">
              Som vi vet handlar den gröna sektorn om 810 % av BNP. Det har
              självklart stor betydelse både för kringnäringar som slakterier
              och livsmedelsförädling och för sysselsättningen att produktionsvolymerna
              hålls uppe.
            </seg>
            <seg n="552d9326">
              Vi står helt bakom majoritetens förslag till modell. Det är en
              blandmodell som vi tycker är det vettiga på sikt.
            </seg>
            <seg n="0fe0fcfb">
              Det ställs dock stora krav på att vi kan hantera de företag som
              kanske tappar mest i ersättningsnivå. Det är ofta företag som
              har investerat stora belopp och som är förhållandevis nystartade.
              Som företagare i lantbrukssektorn har man avskrivningstider att
              förhålla sig till. Det finns en avskrivningstid för byggnader.
              Hur länge håller byggnaden? 20, 25 eller 30 år? Det finns en ekonomisk
              avskrivningstid för hur länge utrustningen är ekonomiskt effektiv.
              Det kan röra sig om 10, 12 eller 15 år. Den kortaste avskrivningstiden
              är den politiska avskrivningstiden. Hur snabbt ändrar sig de politiska
              besluten? Tyvärr hänger de inte ihop.
            </seg>
            <seg n="0c6bedac">
              Jag är oroad över att den politiska avskrivningstiden blir kortare
              och kortare, särskilt med det sällskap som regeringen har i de
              här frågorna. Det är tveklöst så att man som enskild företagare
              har med detta i sina beräkningar. Det kommer att vara en av de
              större frågorna, att se till att vi har långsiktiga beslut som
              gör att man vågar investera långsiktigt utan att behöva vara rädd
              för att den politiska avskrivningen ska bli kortare.
            </seg>
            <seg n="9f7f2cf5">
              Det handlar alltså om den nationella reserven och hur vi ska
              nyttja den för att på bästa sätt kunna fånga upp de företag som
              riskerar att tappa kanske hundratusentals kronor i ersättning.
              Hur ska vi göra för att de här företagen ska klara övergångarna?
            </seg>
            <seg n="bc74328f">
              Swedish Meats har kontaktat oss i utskottet och pekat på att
              det rör sig om 250300 företag som i snitt tappar en halv miljon
              kronor. Det rör då nötköttssektorn.
            </seg>
            <seg n="19a5e1f3">
              Det är bra att vi har ministern närvarande som kan ge ett svar
              till svenska lantbrukare om hur den nationella reserven kommer
              att nyttjas. Kommer man att arbeta för att den ska bli tillräckligt
              stor och effektiv för att kunna fånga upp de här företagen?
            </seg>
          </u>
          <note type="speaker" n="e47f23bf">
            Anf. 220 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-612f65d205d020a1-21" n="7afe7f46">
            <seg n="38e589ea">
              Herr talman! Låt mig inledningsvis konstatera att jordbruket
              är viktigt för Sverige. Sammantaget står den gröna näringen för
              så mycket som 10 % av BNP och 10 % av sysselsättningen. Ca 70
              % av råvarorna till den svenska livsmedelsindustrin är inhemska.
              Livsmedelsindustrin med sin omslutning på 129 miljarder kronor
              är den fjärde största industrisektorn om man ser till omsättning,
              och den är större än klassiska svenska näringar som pappers- och
              metallindustrin.
            </seg>
            <seg n="f811cb53">
              Jag vill också lyfta fram att det svenska jordbruket producerar
              mat av högsta kvalitet med stor hänsyn till miljön och med en
              världsledande omsorg om djuren.
            </seg>
            <seg n="8d433683">
              Den förändring som vi nu ska genomföra skulle jag vilja kalla
              lika nödvändig som radikal. Vi tar de första viktiga stegen bort
              från en föråldrad jordbrukspolitik som inte är långsiktigt hållbar.
              Den nya politiken innebär att Europas jordbrukare ska producera
              det som konsumenterna efterfrågar, inte det som ger de största
              bidragen.
            </seg>
            <seg n="4e026a80">
              En annan principiellt viktig förändring är ju att medlemsländerna
              ges ett större inflytande över hur jordbrukspolitiken ska utformas
              i det egna landet. Det gör att vi måste göra ett antal nationella
              val. Vi har arbetat hårt med att hitta den rätta modellen för
              Sverige. Vi har valt blandmodellen.
            </seg>
            <seg n="bddda479">
              Jag vill i det här sammanhanget passa på att tacka de ledamöter
              från riksdagens samtliga partier som har deltagit i den här parlamentariska
              kontaktgruppen. Jag tycker att vi har haft ett positivt och resultatinriktat
              arbetsklimat. Jag vågar påstå att vårt arbete har varit framgångsrikt.
            </seg>
            <seg n="199625ac">
              Den skrivelse som vi diskuterar här i dag och som bygger på en
              överenskommelse mellan regeringen, Vänsterpartiet och Miljöpartiet
              har mottagits väl och har beskrivits som en balanserad lösning
              av företrädare både för jordbruket och för miljöintressen.
            </seg>
            <seg n="82c91655">
              Strukturrationaliseringen i svenskt jordbruk har pågått i en
              relativt jämn takt under hela efterkrigstiden. Färre och större
              jordbruk, investeringar för mer rationell produktion, satsning
              på mer högavkastande djur och växtmaterial och skickliga företagare
              har gett en ökande produktivitet.
            </seg>
            <seg n="17363382">
              Vi vet alla att priserna på insatsvaror har ökat mer än avräkningspriserna,
              och generellt är lönsamheten i svenskt jordbruk ansträngd. Det
              finns uppenbara behov av att stärka det svenska jordbrukets konkurrenskraft.
            </seg>
            <seg n="0d00a1f0">
              Regeringens linje är offensiv när det gäller att nationellt genomföra
              den beslutade EU-reformen. Vi föreslår att den nya modellen införs
              redan den 1 januari 2005.
            </seg>
            <seg n="1bd36b6c">
              Ersättningarna till bönderna riktas så att problematiska omfördelningar
              och svårigheter för framför allt produktionen av kött och mjölk
              undviks. Sambanden är enkla. Primärproduktionen ger inhemsk livsmedelsförädling
              som ger arbetstillfällen och konsumenterna mat av hög kvalitet.
              De svenska mervärdena säker mat, god djuromsorg och miljöhänsyn
              kan, om de förmedlas till konsumenterna, ge det svenska jordbruket
              konkurrensfördelar och även en potential för export av livsmedel.
            </seg>
            <seg n="8d7cbde6">
              Regeringen vill använda 30 miljoner kronor för att förmedla de
              mervärdena. Vi vill värna konkurrenskraften genom att sänka dieselskatten
              för jordbrukets arbetsmaskiner från och med den 1 januari 2005.
            </seg>
            <seg n="31a64b8a">
              Jordbruket och framför allt de betande djuren ger oss förutom
              livsmedel ett öppet landskap och en biologisk mångfald. Reformeringen
              av EU:s jordbrukspolitik innebär att det kommer att läggas mer
              resurser på ersättningar som går till en hållbar utveckling av
              landsbygden.
            </seg>
            <seg n="908329e5">
              Det handlar om insatser för att hålla landskapet öppet, förbättra
              miljön och utveckla landsbygden. Moduleringsmedlen tillsammans
              med det nationella tillskott som vi föreslår innebär att 400 miljoner
              kronor kommer att tillföras miljö- och landsbygdsutveckling.
            </seg>
            <seg n="a37e74b9">
              Regeringen har höga ambitioner när det gäller att skapa tillväxt
              och sysselsättning i alla delar av vårt land. Här finns kopplingarna
              till lantbruket. Två tredjedelar av befolkningen på landsbygden
              är sysselsatt i småföretag. Vart femte arbete i glesbygd har sin
              bas i jord- och skogsbruket. En levande landsbygd och goda förutsättningar
              för lantbruket går alltså hand i hand.
            </seg>
            <seg n="27efc35e">
              Redan i dag har många jordbruk spännande verksamheter som kompletterar
              den traditionella produktionen. Ett bra exempel är den utvecklingskraft
              som för närvarande finns i företag som har verksamhet kopplad
              till hållande av hästar.
            </seg>
            <seg n="378a1e35">
              Landsbygden behöver jordbruket och övriga areella näringar men
              också en bredare bas för att kunna utvecklas. Regeringen vill
              ta ett samlat grepp för att skapa ökade möjligheter att med jordbruket
              som bas skapa förutsättningar för en mångsidig utveckling på landsbygden,
              och regeringen har i dag beslutat att tillsätta en parlamentarisk
              utredning som ska utarbeta en långsiktig strategi för den nationella
              politiken för landsbygdsutvecklingen. Utredningen ska identifiera
              såväl hinder som möjligheter för företagande i landsbygd och lämna
              förslag som bidrar till framtidstro när det gäller att bo och
              verka på landsbygden. För att skapa ett attraktivt boende ska
              kulturmiljöns betydelse särskilt uppmärksammas.
            </seg>
            <seg n="ee2fd6fb">
              Myndigheternas roll och former för samarbete i frågor som rör
              landsbygdens utveckling ska beaktas. Och jag väntar mig idéer
              som minskar byråkratin och kortar vägarna från idé till handling.
              Jag ser också fram mot förslag som stärker kvinnors och mäns lika
              förutsättningar, ungdomars möjligheter att bo och verka på landsbygden
              och förslag som gör att människor med utländsk bakgrund ses som
              en resurs för att utveckla landsbygden. Behovet av mångsidighet
              och utveckling av produktion inom såväl livsmedelssektorn som
              andra områden ska övervägas. Förslagen från utredningen kommer
              att hamna inom ett brett fält. Det kan handla om exempelvis att
              underlätta för turism, småskalig livsmedelsproduktion och utveckling
              av service på landsbygden.
            </seg>
            <seg n="57b64143">
              Regeringen pekar särskilt på behovet av ett ekologiskt hållbart
              och etiskt försvarbart jordbruk. Konsumenternas efterfrågan på
              säkra produkter av hög kvalitet, krav på god djuromsorg, skyddet
              av miljön och hänsyn till den globala utvecklingen ska vägas in
              i utredningens förslag.
            </seg>
            <seg n="6286dbbb">
              Herr talman! Fortfarande står den gemensamma jordbrukspolitiken
              för halva EU:s budget. Vi hörde siffran här tidigare. Regeringen
              kommer att fortsätta att med kraft driva att EU ska minska och
              avveckla sina handelsstörande jordbruksstöd och tullmurar. Det
              gynnar alla, inte minst utvecklingsländerna. Vi socialdemokrater
              verkar för en jordbruks- och livsmedelspolitik inom EU som är
              långsiktigt hållbar också ur ett globalt perspektiv. Vi vill fortsätta
              att utveckla jordbrukspolitiken i riktning mot ökad rättvisa.
            </seg>
            <seg n="e406c3a8">
              I de flesta u-länder är jordbruket den viktigaste försörjningskällan
              och en viktig drivkraft för utveckling av handel, transporter
              och småindustri. Det är därför inte acceptabelt att varor dumpas
              på världsmarknaden och därigenom slår undan benen för framför
              allt småjordbrukare i u-länder, att EU:s gränsskydd försämrar
              exportmöjligheter för odlare i u-länder och att den så kallade
              tulleskaleringen hindrar utvecklingen av förädlingsindustrin i
              u-länderna.
            </seg>
            <seg n="5a5c736f">
              Jag menar att det jordbrukspolitiska beslut som togs i EU i juni
              förra året ger ett bra läge för att gå på offensiven i jordbruksfrågor
              inom ramen för WTO-förhandlingarna. Det gynnar alla, särskilt
              utvecklingsländerna. Sverige stöder därför kommissionens initiativ
              som innebär att EU är berett att fasa ut samtliga exportstöd under
              förutsättning att exportkrediter, livsmedelsbistånd och statshandelsföretag
              omfattas och ett balanserat slutresultat kan nås.
            </seg>
            <seg n="4b558b4f">
              Herr talman! När man talar om en hållbar jordbrukspolitik kan
              man inte bara tala om produktionsjordbruk eller miljövärden. Både
              ekologiska, ekonomiska och sociala aspekter måste finnas med ur
              både det nationella och globala perspektivet. Regeringen har varit
              mån om att ta fram ett balanserat förslag om hur EU:s jordbruksreform
              ska genomföras i Sverige.
            </seg>
          </u>
          <note type="speaker" n="7633aa90">
            Anf. 221 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-d24e01acb022da61-0" n="b6128e14">
            <seg n="6d031410">
              Herr talman! Jag vill tacka ministern först och främst för att
              hon har valt att skjuta upp sin resa ett par timmar för att kunna
              vara med här i dag. Men jag vet att det är tajt, och jag ska därför
              försöka att skynda på för mina andra vänners skull.
            </seg>
            <seg n="d7885967">
              Jag skulle ändå vilja att ministern kunde lova att ge en utfästelse
              till svenskt lantbruk att EU-stöden i fortsättningen kommer att
              betalas ut på rätt sida om årsskiftet. Eller är det så att jordbruksministern
              går i ledband på Bosse Ringholm i den frågan?
            </seg>
            <seg n="4c2bcc64">
              Sven Gunnar Persson tog upp tvärvillkoren. Anser ministern att
              det är rimligt att svenskt jordbruk ska ha en annan regelbedömning
              av om EU-stöden ska betalas ut än deras yrkesbröder i övriga länder?
              Jag tycker inte det. Kan jordbruksministern inte vara överens
              med mig och stödja den tanken?
            </seg>
            <seg n="9cfaa9df">
              Sedan har jag en fråga om det nationella kuvertet. Vad ser ministern
              i framtiden? Kommer det att bli 10 %, eller vad blir det?
            </seg>
            <seg n="93b95984">
              Ministern nämnde att det är pressat för jordbruket. Ändå fortsätter
              ministerns parti och regeringen att pressa jordbruket med de höga
              avgifterna. Då är frågan: Kommer jordbruksministern att omvärdera
              behovet av att sänka övriga avgifter också som just svenskt jordbruk
              har?
            </seg>
          </u>
          <note type="speaker" n="c1b1bc06">
            Anf. 222 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-612f65d205d020a1-22" n="7afe7f46">
            <seg n="d31f5034">
              Herr talman! Det är alltid lätt att säga att man inte ska ta
              hänsyn till olika budgetkonsekvenser beroende på hur man hanterar
              utbetalningar. Vi har noga analyserat hur vi ska hantera den frågan.
              Vi har ett problem när det gäller att hantera de budgettekniska
              frågorna på en generell nivå. Vi har en budgetlag att följa. När
              man tittar på dessa stöd finns det ett utrymme inom ramen för
              EG-regelverket att utbetala vid olika tidpunkter. Vi följer EG-regelverket,
              och vi tar ett ansvar för den svenska ekonomin, och vi ger också
              bönderna ett besked i god tid. Det tycker jag är angeläget att
              göra.
            </seg>
            <seg n="80393f21">
              När det gäller tvärvillkoren har jag lite svårt att förstå den
              här upprördheten. Jag tycker att det skulle vara väldigt utmanande
              om vi inte hade en ambition att säga att om vi har en svensk lag
              är det rimligt att man följer den lagen om man ska kunna få dessa
              bidrag. Det skulle vara väldigt utmanande om vi hamnade i ett
              annat läge. Sedan tycker inte jag att man ska överdriva detta
              problem. Vi sitter för närvarande på departementet och analyserar
              vilka rent faktiska problem som vi kan hamna i. Och jag vill inte
              säga att de är omfattande. Det är klart att vi ska minimera problemen,
              men att säga att det är okej att få dessa bidrag även om man bryter
              mot svensk lag tycker jag är utmanande. Vi har redan haft en diskussion
              om djurförbud och utbetalning av bidrag.
            </seg>
            <seg n="65290364">
              När det gäller det nationella kuvertet är förslaget nu att det
              ska vara 30 miljoner. Något annat finns inte. Sedan är det klart
              att vi vill ha en öppenhet inför framtiden om vi har andra behov.
              Men i dag är det 30 miljoner som gäller.
            </seg>
          </u>
          <note type="speaker" n="b83749be">
            Anf. 223 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-d24e01acb022da61-1" n="b6128e14">
            <seg n="45eaf54c">
              Herr talman! Det är nog få som sitter i en likviditetskris och
              som säger: Jag fick i alla fall beskedet i tid.
            </seg>
            <seg n="b17b4d73">
              Det hjälper inte när räkningarna ska betalas att veta att det
              kommer pengar, därför att pengarna behövs, annars får man själv
              ligga ute med dem och betala ränta. Därför tycker jag att det
              är synd att regeringsföreträdaren inte kan ha så pass mycket finansiell
              disciplin att man faktiskt klarar detta. Det handlar nämligen
              om likviditetsplanering även från regeringens sida. Men nu lägger
              man över det på jordbruket i stället, och det får vi uppenbarligen
              leva med.
            </seg>
            <seg n="73fe17bc">
              Talartiden gick ut för ministern så jag fick inget svar på frågan:
              Är det Socialdemokraternas uppfattning att det är pressat för
              jordbruket och varför, om det är så, deltar man i denna press
              genom att behålla höga skatter som ligger utöver vad andra länders
              jordbrukare har? Det är ju ingen marknadsomständighet som har
              skapat denna situation, utan det är regeringen som har skapat
              det som alltså ger det svenska jordbruket en tagelskjorta.
            </seg>
            <seg n="a83e6aa6">
              Vidare skulle det vara intressant om ministern, åtminstone mycket
              kort, kunde berätta vilka idéer som finns när det gäller den nya
              utredning som regeringen uppenbarligen har beslutat om i dag.
              Är det en parlamentarisk grupp, eller är det en enmansutredare?
              Vilka är tankarna?
            </seg>
          </u>
          <note type="speaker" n="73f83a5e">
            Anf. 224 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-612f65d205d020a1-23" n="7afe7f46">
            <seg n="c88ebf72">
              Herr talman! När det gäller avgifter vidtas ett antal åtgärder.
              Vi har ett program för återföring av gödselmedelsavgifter och
              bekämpningsmedelsavgifter, och tidigare har vi haft växtodlingsplaner.
              Den fasen är nu över. Nu återför vi de här pengarna i en annan
              form och då för väldigt angelägna ändamål. Vi kommer att sänka
              dieselskatten, att gälla från och med den 1 januari. Också andra
              åtgärder vidtas för att underlätta för företagande i allmänhet.
              Jag tycker därför att det är en felaktig bild som här tecknas
              det var den delen.
            </seg>
            <seg n="ed753883">
              Den sista frågan gällde utredningen. Jag sade, hoppas jag, i
              mitt anförande att det ska vara en parlamentarisk utredning som
              ska titta på landsbygdsutvecklingsfrågorna. Det är klart att det
              finns en koppling till nästa finansiella perspektiv och LBU.
            </seg>
          </u>
          <note type="speaker" n="239148ed">
            Anf. 225 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-ed0870712c9f1db8-1" n="c3443c00">
            <seg n="d8e3acc5">
              Herr talman! Först vill jag returnera tacket för arbetet i kontaktgruppen.
              Också jag tycker att det var väldigt konstruktivt. Det var imponerande
              att se det arbete som ministern, statssekreteraren och medhjälpare
              utfört under den här perioden.
            </seg>
            <seg n="09e8a971">
              Men sedan blir jag lite ledsen i ögat. Jag måste säga att jag
              är innerligt trött på talet om bönder som något slags dreglande
              Pavlovska hundar betingade att stoppa plogen i jorden bara där
              bidragen är som störst som ju framgick av ministerns anförande.
              Har inte ministern träffat tillräckligt många halvt ihjälslitna
              lantbrukare som trots minimala stöd och bidrag kämpar på fädernegården
              för att hålla marken öppen, odla och fortsätta arbetet? Nej, här
              målas en bild upp av bönder som bara satsar på det som ger största
              bidragen!
            </seg>
            <seg n="b49d16a8">
              Jag skulle vilja ha svar på några av de frågor som jag ställde
              i mitt anförande. På frågan om hur mycket dieselskatten kommer
              att sänkas lär jag väl inte få något svar, men kanske kunde jag
              få en liten inriktningsbeskrivning.
            </seg>
            <seg n="1df56415">
              Sedan vill jag ställa samma fråga som den som Bengt-Anders inte
              fick svar på, nämligen hur man tänker utforma den nationella reserven.
              Hur mycket ska man alltså behöva förlora i det här systemet?
            </seg>
            <seg n="d55b227c">
              Vidare gäller det frågan om hur jordbruksministern ser på användningen
              av det nationella kuvertet. Kan jordbruksministern garantera att
              det nationella kuvertet inte kommer att användas till fortsatta
              överföringar från produktionsjordbruket till miljöprogrammet?
            </seg>
          </u>
          <note type="speaker" n="1312fc88">
            Anf. 226 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-612f65d205d020a1-24" n="7afe7f46">
            <seg n="63cd5125">
              Herr talman! När det gäller bidragsbehovet måste vi konstatera
              att svenskt jordbruk i dag i stor utsträckning är bidragsberoende.
              Samtidigt tycker jag att det framgår när jag träffar bönder och
              jag träffar väldigt många bönder att det finns en framtidstro,
              ett engagemang och en kreativitet. Många säger: Javisst är detta
              med dieselskatten och en sänkning av dieselskatten viktigt. Men
              detta har också väldigt mycket blivit en symbolfråga. Jag tror
              således att det bland många jordbrukare inte riktigt är samma
              dystra bild som vi här får höra Sven Gunnar Persson tala om.
            </seg>
            <seg n="14e8c296">
              Vi har varit väldigt angelägna om att utforma den nationella
              reserven på ett sådant sätt att vi får ett effektivt och rationellt
              användande av pengarna. Om vi får en alltför stor nationell reserv
              undandrar det ju pengar från annan verksamhet. Någonstans blir
              det mindre pengar till de aktiva bönderna.
            </seg>
            <seg n="9b74df4b">
              Här har Statens jordbruksverk gjort bedömningen att vi har behov
              av en nationell reserv som kan vara mindre än 1 %. Siffran 20
              % verkar mycket överdriven. Vi vill använda den nationella reserven
              för dem som har utökat och för dem som är nyinvesterare, nykomlingarna,
              och vi prövar givetvis om vi kan hjälpa dem som på något sätt
              har drabbats. Men hela blandmodellen går också ut på att minimera
              antalet jordbrukare som kommer negativt ut ur den här reformen.
            </seg>
            <seg n="93c55092">
              När det sedan gäller det nationella kuvertet har vi sagt att
              det ska vara till för marknadsfrämjande åtgärder. Det gäller då
              generellt. Sedan prövar vi var pengarna gör bästa nyttan.
            </seg>
          </u>
          <note type="speaker" n="50ba4b74">
            Anf. 227 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-ed0870712c9f1db8-2" n="c3443c00">
            <seg n="a7e8b05b">
              Herr talman! Vad jag reagerade på i jordbruksministerns anförande
              är det som hon nämnt i alla anföranden som jag hört henne hålla,
              nämligen att nu kan bönderna producera det som konsumenterna vill
              ha, inte producera det som ger mest bidrag. Det är i det avseendet
              som jag gör tolkningen om de Pavlovska hundarna.
            </seg>
            <seg n="5f8b6f20">
              När det gäller den nationella reserven är det ingen som nämnt
              20 % storlek, utan det gällde en 20-procentig stödminskning. De
              som får mer än 20 % minskning skulle kunna komma i fråga för den
              nationella reserven. Vi får tydligen inget besked om hur man tänkt
              utforma den nationella reserven. Att den ska finnas är vi överens
              om. Men hur mycket ska man behöva förlora i det nya systemet för
              att kunna få kompensation, en stötdämpare, från den nationella
              reserven?
            </seg>
            <seg n="f7636141">
              Frågan var om jordbruksministern kan garantera att det nationella
              kuvertet i framtiden inte kommer att användas till överföringar
              från produktionsjordbruk till miljöprogram.
            </seg>
          </u>
          <note type="speaker" n="6482f6d4">
            Anf. 228 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-612f65d205d020a1-25" n="7afe7f46">
            <seg n="bfd0f539">
              Herr talman! Detta med att det är konsumenternas efterfrågan
              som ska styra trodde jag att vi var alldeles överens om i denna
              kammare. Det fina med den här reformen är att vi kommer bort från
              de här direktbidragen som direkt styr produktionen och där vi
              får en överkapacitet som inte är till nytta för våra konsumenter
              i Europa och som också drabbar fattiga länder.
            </seg>
            <seg n="81d7d54e">
              Sedan har vi diskussionen om att pengar förs bort från produktionsjordbruket
              och kommer till någon annan typ av produktion. Jag hörde också
              i något av anförandena här slutsatsen att det finns en fördel
              med att vi har ett produktionsjordbruk som kompletterar ett mer
              småskaligt och det tycker jag är väldigt klokt. Jag tycker inte
              att vi ska göra den här uppdelningen, utan vi ska se till att
              vi får en jordbrukspolitik som är balanserad och som stöttar det
              hållbara jordbruket. Då kan det gälla satsningar såväl på produktionsjordbruket
              som på annan, mer småskalig, produktion. Vi ska inte underskatta
              kraften i den småskaliga produktionen i Sverige. Det finns ett
              antal entreprenörer som till och med är av den digniteten att
              de hittar sina nischer på exportmarknaden.
            </seg>
          </u>
          <note type="speaker" n="ebc39b7b">
            Anf. 229 JAN ANDERSSON (c) replik:
          </note>
          <u who="jan_andersson_2e5dcb" xml:id="i-8297459e8c9a24dd-1" n="619c3393">
            <seg n="c3e0995e">
              Herr talman! Jag tror att vi måste borra ytterligare lite grann
              i detta med den nationella reserven. Endera är det jag eller också
              är det ministern som inte har förstått det här fullt ut. Hur avser
              man att utforma den? Det var en väldig sammanblandning av procentsatser
              hit och dit. Vi är väl nyfikna. Men framför allt är väl också
              de som är beroende av den nationella reserven, kanske för att
              företaget inte ska gå i konkurs, oerhört nyfikna på hur den kommer
              att utformas.
            </seg>
            <seg n="6fb9cc74">
              Jag måste också säga att jag reagerar på inställningen till utbetalningstidpunkten.
              Om man ser på detta omvänt och ser till de företagare som ska
              betala till staten, vad tycker då ministern om att få skjuta lite
              grann på betalningen bara man talar om det i god tid innan?
            </seg>
          </u>
          <note type="speaker" n="96d52208">
            Anf. 230 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-612f65d205d020a1-26" n="7afe7f46">
            <seg n="4ade211e">
              Herr talman! För den nationella reserven har vi ett regelverk
              som säger att den kan användas av företag som har investerat eller
              utökat sin produktion, så ställer vi frågan: Är det rimligt att
              reserven används för dem som har fått en stödminskning, dem som
              vi inte har lyckats hjälpa med vår blandmodell? Jag är medveten
              om att för stödminskning har siffran större än 20 % nämnts.
            </seg>
            <seg n="b34644b1">
              Jag är inte negativ till att hitta en modell för att hjälpa dem
              som får en stödminskning. Men det innebär att vi måste hitta en
              modell som är förenlig med regelverket, det regelverk som är gemensamt
              inom EU. Där har vi ännu inte fått de besked som vi behöver. Men
              generellt är jag väldigt angelägen om att vi använder pengarna
              effektivt och att vi inte bygger upp en nationell reserv som ger
              oss ett större utrymme än vad vi egentligen behöver.
            </seg>
            <seg n="2e1a76ba">
              Vad gäller dessa tre de som har investerat, de som har utökat
              och de som har fått en stödminskning tycker jag att det är rimligt
              att vi också prövar om de senare kan omfattas av systemet.
            </seg>
            <seg n="f3e6d249">
              Vad gäller utbetalningstidpunkten har jag inget ytterligare att
              tillägga. Vi har i vårbudgeten redovisat våra bevekelsegrunder,
              och vi har redovisat den modell som vi tycker är rimlig. Har man
              några andra, ännu bättre idéer om hur man ska kunna hantera de
              budgettekniska frågorna kommer det att finnas ett utrymme för
              att framföra de synpunkterna.
            </seg>
          </u>
          <note type="speaker" n="9b7c96ce">
            Anf. 231 JAN ANDERSSON (c) replik:
          </note>
          <u who="jan_andersson_2e5dcb" xml:id="i-8297459e8c9a24dd-2" n="619c3393">
            <seg n="7f7ad2b4">
              Herr talman! Man kan av det dra slutsatsen att lantbrukarkåren
              är den enskilda kår av personer som ska dra det tyngsta lasset
              för att vara budgetregulator. Det tycker jag är en ganska cynisk
              inställning.
            </seg>
            <seg n="94e56d25">
              Det hade varit väldigt intressant att få en liten hint om nivån
              på dieselskattesänkningen. Jag tycker dessutom att trovärdigheten
              i löftet är oerhört begränsad. Vad som har utställts är ett gammalt
              med betoning på gammalt löfte som har upprepats. Vad som har hänt
              i verkligheten är att vi sedan 2000 inte fått en sänkning utan
              tvärtom en höjning av dieselskatten på i runda slängar 40 öre.
              Då rör det sig om trekronorsstrecket i nivå. Det är en märkbar
              höjning trots att löften har utställts om sänkning. Tror ministern
              att trovärdigheten kommer att öka efter nyår?
            </seg>
          </u>
          <note type="speaker" n="ad6326f1">
            Anf. 232 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-e8f58241905d7b28-3" n="7afe7f46">
            <seg n="991056c9">
              Herr talman! Jag är alldeles övertygad om att trovärdigheten
              kommer att öka. Regeringen har tillsammans med samarbetspartierna
              Miljöpartiet och Vänsterpartiet uttalat att dieselskatten ska
              sänkas den 1 januari 2005. Det är mitt svar på frågan.
            </seg>
          </u>
          <note n="191a6429">
            Anf. 233 ANITA BRODÉN (fp) replik:
          </note>
          <u who="unknown" xml:id="i-c22f62ea6f192c7a-3" n="7afe7f46">
            <seg n="7df2977d">
              Herr talman! Jag vill börja med att tacka jordbruksministern
              för att ministern är närvarande under denna debatt. Det känns
              oerhört värdefullt.
            </seg>
            <seg n="666fb000">
              Ett par frågor skulle jag vilja få belysta här. Hur avser ministern
              att arbeta eller att göra en plan för att administrationen över
              huvud taget ska förenklas? Jag nämnde också utgifterna. Finns
              det någon plan? Finns det någon målsättning för detta arbete?
            </seg>
            <seg n="cf9cb66b">
              Den andra frågan som jag skulle vilja ta upp handlar om diesel.
              Vi har här hört talas om dieselskatteminskning. I mitt anförande
              nämnde jag min förvåning över att man inte passat på tillfället
              att kombinera en skattelättnad med att arbeta för att bli av med
              användandet av det fossila, eller att åtminstone minska radikalt
              på det. Det går att använda morötter i detta sammanhang också.
            </seg>
          </u>
          <note type="speaker" n="a4426849">
            Anf. 234 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-e8f58241905d7b28-4" n="7afe7f46">
            <seg n="6fd22f9f">
              Herr talman! När det gäller administrationen är jag den första
              att beklaga att vi inte kunde få ett suveränt enkelt system när
              vi reformerar EU:s jordbrukspolitik. Det hade jag önskat. Det
              som var bäst för det svenska jordbruket, blandmodellen, hade den
              konsekvensen att vi fick en del krångligheter. Men givetvis ska
              vi se till att vi bygger upp det enklaste systemet. Vi är duktiga
              på att använda ny teknik. Det finns också en topp, och när vi
              kommer in i systemet och börjar tillämpa det, så planar det hela
              ut. Jag hoppas att vi till och med ska kunna göra det lite mer
              kostnadseffektivt efter några år. Jag är hoppfull om att kunna
              begränsa administrationskostnaderna.
            </seg>
            <seg n="9863fd4b">
              De förnyelsebara energikällorna är någonting mycket spännande,
              och där har vi ett arbete som pågår i departementet. En del av
              de 400 miljoner kronor som nu tillförs genom modellering och de
              nationella tillskotten ska användas för att jobba med de förnyelsebara
              energikällorna. Det är en kraft, och det finns mycket spännande
              på gång.
            </seg>
            <seg n="84d712da">
              Morötter har jag inte hört om, men om havre, raps och andra förnyelsebara
              energikällor som har varit en stor framgång. Det här är någonting
              som vi arbetar med.
            </seg>
          </u>
          <note n="39d191ec">
            Anf. 235 ANITA BRODÉN (fp) replik:
          </note>
          <u who="unknown" xml:id="i-c22f62ea6f192c7a-4" n="7afe7f46">
            <seg n="3fd48d1c">
              Herr talman! Ministern säger att hon är hoppfull, men finns det
              någon skarp målsättning vad gäller just byråkratin och administrationen?
              Ämnar man ha en ordentlig plan för hur man ska kunna minska radikalt
              från år till år genom att både samordna och genom ett effektivt
              regelverk så att byråkratin inte bara växer?
            </seg>
            <seg n="0a4321a6">
              Vad gäller diesel kan jag ändå tycka att det är förunderligt
              att man inte tar det här tillfället och ställer krav och säger
              att om vi sänker skatten och ger skattelättnader förväntar vi
              oss, eller kräver, en inblandning av förnybara drivmedel. Det
              är på det viset, genom ekonomiska incitament, som vi kan peka
              på en färdriktning, och då slår vi två flugor i en smäll. Vi underlättar
              för bönderna, som får möjligheten till likvärdiga och bättre villkor,
              och vi gynnar miljön.
            </seg>
          </u>
          <note type="speaker" n="979b093c">
            Anf. 236 Jordbruksminister ANN-CHRISTIN NYKVIST (s) replik:
          </note>
          <u who="unknown" xml:id="i-e8f58241905d7b28-5" n="7afe7f46">
            <seg n="169a781b">
              Herr talman! Vi har en mycket bra dialog med Jordbruksverket,
              och givetvis har vi en plan för hur Jordbruksverket ska arbeta
              med de administrativa frågorna. Jag ser fram emot att i relation
              till Jordbruksverket och länsstyrelserna hantera de frågorna.
              Men man kan inte trolla med knäna. Det är komplicerade regler
              som vi ska tillämpa, och vi kommer inte att få ett helt enkelt
              system. Men vi kommer att kunna hålla i kostnaderna på ett bra
              sätt.
            </seg>
            <seg n="e83027e6">
              Sänkningen av dieselskatten och relationen till förnyelsebara
              energikällor finns givetvis med i de överväganden vi gör, men
              vi har ännu inte presenterat förslaget. Jag vill inte i detalj
              kommentera vad som kan bli resultatet av det arbete som vi nu
              har i departementet.
            </seg>
          </u>
          <note n="0679e5b8">
            Anf. 237 ROLF LINDÉN (s):
          </note>
          <u who="unknown" xml:id="i-c22f62ea6f192c7a-5" n="7afe7f46">
            <seg n="c3a61542">
              Herr talman! När vi talar om jordbruk i dag kan vi inte bara
              prata om svenska förhållanden. Vi har med en internationell utblick
              i det Anita var också inne på det.
            </seg>
            <seg n="4088e3cc">
              Jordens befolkning ökar med ungefär 80 miljoner om året. Större
              delen av ökningen sker i utvecklingsländerna. Dessa länders andel
              av jordbruksproduktionen kommer naturligtvis att öka, och också
              betydelsen av handel med livsmedel kommer att öka. Jordbrukets
              betydelse kan inte nog understrykas om de fattiga länderna ska
              ha en chans att utveckla sina ekonomier och försörja sin befolkning.
            </seg>
            <seg n="bf666df2">
              Det finns redan i dag u-länder som kan konkurrera med utvecklade
              länder när det gäller jordbruksprodukter. Men om vi ska få det
              som vi kallar livsmedelssäkerhet i världen krävs det att vi tar
              ytterligare steg på vägen mot frihandel. Reformeringen av EU:s
              jordbruksstöd är ett sådant steg på vägen.
            </seg>
            <seg n="e82b7d56">
              Vi har snart varit medlemmar i EU i tio år och kunnat ta del
              av den gemensamma jordbrukspolitiken och tillämpat den. När de
              nya medlemsländerna kom med i våras utökades jordbruksarealen
              med 40 %, och det blev 74 % fler gårdar och 53 % fler jordbrukare.
              Men här finns problem.
            </seg>
            <seg n="a9f9d1d2">
              Produktiviteten är låg, priserna har börjat att närma sig EU-nivå
              och man lider brist på insatsvaror såsom bekämpningsmedel och
              gödsel. Många produkter har bristande kvalitet, och behovet av
              att förbättra den hygieniska standarden är stor i många anläggningar.
            </seg>
            <seg n="e19a5b3d">
              Mot den bakgrunden menar jag att det svenska jordbruket har ett
              försprång. Internationaliseringen på livsmedelsområdet har kommit
              för att stanna. Det ger oss möjligheter, men det innebär också
              hot.
            </seg>
            <seg n="ea3c4b5a">
              Vi kommer att möta en stenhård konkurrens när vi exporterar.
              Likaså kommer konkurrensen på hemmamarknaden att skärpas genom
              importen. Men man ska inte heller glömma att vi nu har 75 miljoner
              nya konsumenter på den gemensamma marknaden. Även om de för närvarande
              har låg köpkraft är jag alldeles övertygad om att den kommer att
              stärkas på sikt. Detta gynnar det svenska jordbruket med sin kvalitet
              och effektivitet.
            </seg>
            <seg n="725f104c">
              Herr talman! Det är allom bekant att det svenska jordbruket för
              närvarande brottas med lönsamhetsproblem flera av er har tagit
              upp det tidigare. En fortsatt strukturomvandling, ansträngningar
              för att minska kostnaderna och öka produktiviteten är nödvändigt
              för att öka intäkterna.
            </seg>
            <seg n="701b9847">
              Men jordbrukets konkurrenskraft vilar inte bara på åtgärder som
              näringen själv kan vidta. En rad andra faktorer påverkar också.
              Vid sidan av lagar och regler, som kan tynga den svenska jordbrukaren,
              är det givetvis en fördel med de låga mark- och arrendepriserna
              och den låga belåning av jordbruksfastigheter som vi har i Sverige.
            </seg>
            <seg n="72cad1ef">
              Främst är det dock punktskatter som varit i fokus när det gäller
              jordbrukets konkurrensförutsättningar. Man har då talat om den
              så kallade ryggsäcken, och den har varit uppe också i dag.
            </seg>
            <seg n="e90c31ea">
              Skatterna på handelsgödsel och bekämpningsmedel har börjat att
              återföras. Jordbrukarna har fått stöd för 30 000 växtodlingsplatser,
              och medel har återförts kollektivt till näringen. Elskatten och
              skatten på eldningsolja har återförts, något som har inneburit
              lättnader för jordbruket på mer än 400 miljoner kronor per år.
              Man glömmer ofta bort att den här återföringen har påbörjats.
              Nu tar vi ytterligare ett steg genom sänkningen av dieselskatten
              från den 1 januari 2005.
            </seg>
            <seg n="d6e565f4">
              Herr talman! Miljö- och jordbruksutskottets betänkande MJU22
              handlar om reformeringen av den gemensamma jordbrukspolitiken.
              Motiven för reformen är kända, men de tål att upprepas. Ytterst
              handlar det om att stärka konkurrenskraften i det europeiska jordbruket.
              Genom att frikoppla stöden från produktionskraven kan vi få ett
              mer konsument- och marknadsorienterat jordbruk. Bonden kommer
              alltså i större utsträckning att producera det som konsumenten
              vill köpa.
            </seg>
            <seg n="a7b301a3">
              I betänkandet förordar utskottet att Sverige väljer en blandmodell.
              Om vi hade valt en ren regionmodell skulle sannolikt omfördelningseffekterna
              ha fått en sådan omfattning att många existerande företag skulle
              få stora problem med likviditeten. En gårdsmodell där stöden fördelas
              utifrån den verksamhet som fanns i företaget 20002002 kan i extrema
              fall leda till att stöden helt faller bort från den enskilda lantbrukaren.
            </seg>
            <seg n="ff039949">
              Detta undviker vi med blandmodellen eftersom stödrättigheterna
              kommer att bestämmas utifrån vem som brukar marken vid ansökningstidpunkten
              det år då systemet träder i kraft, nämligen nästa år.
            </seg>
            <seg n="bd62ac47">
              Det är sant att blandmodellen i sig också medför en stor omfördelning
              av stöden från regionerna 1, 2 och 3 till regionerna 4 och den
              nya 5:an, eller om vi så vill från syd till nord. Samtidigt är
              det sannolikt så att den kommande sänkningen av dieselskatten
              gynnar framför allt bönderna i syd.
            </seg>
            <seg n="4e047744">
              Bland fördelarna med blandmodellen kan nämnas att all mark ges
              ett relativt högt grundstöd som omfattar i princip all jordbruksmark.
              Dessutom får betesmarkerna också stödrättigheter. En annan fördel
              är att de förändringar som skett efter referensperioden 20002002
              kan till stora delar beaktas. Detta minskar behovet av en nationell
              reserv, vilket flera debattörer varit inne på tidigare.
            </seg>
            <seg n="40379b2d">
              Herr talman! En annan viktig del är den så kallade moduleringen.
              Den innebär bland annat en avtappning från direktstöden till landsbygdsutveckling.
              Det har nämnts tidigare att de minskar med 3 % redan nästa år,
              med 4 % 2007 och från 2007 minskar det med 5 %. Det innebär att
              överföringen till landsbygdsutveckling kommer att ligga någonstans
              runt 3 ½ miljarder.
            </seg>
            <seg n="85c0947a">
              Inom ramen för reformen har varje medlemsland också möjlighet
              att utnyttja ett nationellt kuvert som får uppgå till högst 10
              % av det totala direktstödet. Hade vi valt gårdsmodellen hade
              vi sannolikt behövt att utnyttja denna möjlighet. Men i blandmodellen
              är behovet av ett nationellt kuvert inte så framträdande eftersom
              denna modell också ger ett garanterat lägsta stödvärde även på
              betesmarker.
            </seg>
            <seg n="34990beb">
              Men vi vill inte stänga dörren helt för ett nationellt kuvert.
              Om det visar sig att vi behöver det i framtiden ska vi också ha
              möjlighet att använda det. Men ingen av oss vet hur vi tänker
              2009 när denna översyn ska göras. Därför ska vi inte stänga dörrarna
              helt för detta.
            </seg>
            <seg n="36368d79">
              Som har sagts tidigare föreslår vi alltså ett begränsat kuvert
              på 30 miljoner kronor för säljfrämjande åtgärder, till exempel
              informationskampanjer om svenska jordbruksprodukters kvalitet
              och utmärkta egenskaper.
            </seg>
            <seg n="7f8605a8">
              Herr talman! Vi har under ett års tid arbetat med den här reformen
              i en arbetsgrupp där samtliga av riksdagens partier har varit
              representerade. Jag tycker att det har varit en väldigt bra form
              med stor öppenhet och mycket konstruktiva diskussioner.
            </seg>
            <seg n="68646127">
              Som företrädare för majoriteten vill jag också tacka alla som
              har varit med i arbetsgruppen och bidragit med de djupa kunskaper
              som finns i det här gänget. Vi har haft ett gott samarbete. Vi
              är överens om de stora dragen i reformen, men vi skiljer oss på
              en del punkter, som den här debatten har visat, och så ska det
              vara. Men i det stora hela är vi överens. Skillnaderna är inte
              större än att jag hoppas att vi vid kommande översyner av jordbrukspolitiken
              kan arbeta i samma konstruktiva andra.
            </seg>
          </u>
          <note n="8b9fecf5">
            Herr talman! Med detta yrkar jag bifall till förslagen i betänkandet
            och avslag på samtliga reservationer.
          </note>
          <note type="speaker" n="fec62a07">
            Anf. 238 JAN ANDERSSON (c) replik:
          </note>
          <u who="jan_andersson_2e5dcb" xml:id="i-35545b3300a0f1e6-0" n="619c3393" next="i-afa34209d708c8f6-0">
            <seg n="911c65c5">
              Herr talman! Rolf Lindén sade i sitt anförande att via blandmodellen
              undviker man att brukare blir helt utan ersättning.
            </seg>
            <seg n="3aa91ad3">
              Då måste jag fråga Rolf Lindén: Vad säger du till de brukare
              som blir helt utan mark därför att man på grund av fördelningstidpunkten
              för stödrättigheterna blir uppsagd från arrendet av en markägare
              som har för avsikt att bara bruka oerhört extensivt, som inte
              har någon som helst avsikt att bedriva produktion utan bara vill
              plocka in det frikopplade stödet? Vad säger du till dessa arrendatorer?
            </seg>
          </u>
          <note n="13bee665">
            Anf. 239 ROLF LINDÉN (s) replik:
          </note>
          <u who="jan_andersson_2e5dcb" xml:id="i-afa34209d708c8f6-0" n="619c3393" prev="i-35545b3300a0f1e6-0">
            <seg n="ca012aff">
              Herr talman! Jag har rest runt rätt mycket i landet under den
              period som vi har jobbat med dessa frågor, men jag har inte stött
              på detta. Jag tror att det är överdrivet att det skulle vara så
              många som så att säga plockade hem sin arrenden. Det är självklart
              att det kan finnas en och annan som gör det, men jag tror att
              problemet är klart överdrivet. Vi ska inte blåsa upp det för mycket.
              Men ibland kan det låta som att det är detta som kommer att hända.
            </seg>
          </u>
          <note type="speaker" n="56ed8281">
            Anf. 240 JAN ANDERSSON (c) replik:
          </note>
          <u who="jan_andersson_2e5dcb" xml:id="i-35545b3300a0f1e6-1" n="619c3393" next="i-afa34209d708c8f6-1">
            <seg n="5604b137">
              Herr talman! Så svaret till de brukare som blir uppsagda från
              arrendet är att det hela är överdrivet?
            </seg>
          </u>
          <note n="44f7d1b6">
            Anf. 241 ROLF LINDÉN (s) replik:
          </note>
          <u who="jan_andersson_2e5dcb" xml:id="i-afa34209d708c8f6-1" n="619c3393" prev="i-35545b3300a0f1e6-1">
            <seg n="41c605f5">
              Herr talman! Om det är någon som råkar ut för detta är det givetvis
              ett problem. Risken finns att man kan råka ut för det. Det här
              är en affär mellan ägaren och den som har arrenderat marken. Jag
              tror att de i de flesta fall kan komma överens. Återigen vill
              jag säga att jag har inte stött på detta någonstans när jag har
              rest runt.
            </seg>
          </u>
          <note type="speaker" n="233badf0">
            Anf. 242 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-f619802450fa2ce0-0" n="c4a315a6">
            <seg n="79e5066c">
              Herr talman! EU:s jordbrukspolitik blev efter BSE-kriser, djurtransportskandaler
              och mul- och klövsjukeutbrott oerhört ifrågasatt av konsumenter
              och medborgare inom EU. Jag tror att kommissionen och andra strukturer
              inom EU för en gångs skull började lyssna på medborgarna och såg
              en del av konsumenternas problem.
            </seg>
            <seg n="cb70745e">
              Den uppgörelse som EU:s jordbruksministrar kom överens om i juni
              2003 syftade också till en budgetdisciplin; ett tak har satts
              för jordbruksbudgeten. Men MTR handlar också om anpassning till
              WTO där stora krav ställs på att produktionsgynnande stöd ska
              avvecklas, vilket betyder att direktstöd och exportstöd ska fasas
              ut. Ytterligare en anledning till reformen är en anpassning till
              marknaden, det vill säga konsumenternas efterfrågan.
            </seg>
            <seg n="1d8eaa12">
              I Vänsterpartiet har vi varit positiva till reformen. Mycket
              mer hade egentligen behövt göras, men reformen i sig är ett steg
              i rätt riktning. I stället för att låta ibland orättvisa bidragssystem
              styra produktionen ska produktionen orienteras mot det som konsumenterna
              efterfrågar. Reformen innebär också att när de direkta produktionsstöden
              successivt dras ned kommer det att skapa ett ökat utrymme för
              miljö- och landsbygdsutvecklingen.
            </seg>
            <seg n="5c102316">
              I Vänsterpartiet hoppas vi även att jordbruksreformen kan genomföras
              på ett sådant sätt att den ger goda konkurrensvillkor för näringen,
              att den bidrar till biologisk mångfald, ett öppet landskap och
              en utveckling i hela landet.
            </seg>
            <seg n="5c9d9dee">
              Det finns säkert både vinnare och förlorare av reformen, men
              de kommentarer som jag har mött har mest varit positiva. En snabb
              avveckling eller den så kallade frikopplingen av direktstöden
              skulle samtidigt innebära svårigheter för de enskilda brukarna
              i Sverige att kunna anpassa sig och ändra färdriktningen i sin
              produktion i syfte att möta de nya kraven. Och för att så många
              som möjligt ska klara kraven har vi ansett att en viss koppling
              måste finnas kvar under en övergångstid. Här gäller det i första
              hand nötkött och mjölk. Däremot anser vi att det är bra att vi
              så snabbt som möjligt utnyttjar maximal modulering. Detta innebär
              att vi, förutom att flytta pengar mellan direktstöden och miljö-
              och landsbygdsprogrammen, måste matcha EU-medel med nationella
              medel, då miljö- och landsbygdsprogrammet till cirka 50 % kräver
              en nationell medfinansiering.
            </seg>
            <seg n="752ee945">
              Herr talman! Som marknaden ser ut i dag tas det inte någon hänsyn
              till människors hälsa, god miljö och djuromsorg. I stället för
              att som brukare ha en konkurrensfördel om hänsyn tas till dessa
              kvaliteter är förhållandet det omvända i dag. Det är i regel mindre
              lönsamt för en brukare att vidta åtgärder för att minska spridningen
              av bekämpningsmedel i grundvattnet eller att hålla sina djur mer
              friska genom att hålla en lägre tillväxttakt än vad det är för
              en brukare med en intensiv produktion.
            </seg>
            <seg n="997f5d2f">
              Jag tror att så länge som konsekvenserna för människors hälsa
              och miljö inte avspeglas i priset måste LBU finnas kvar och stärkas.
              Annars tror jag inte att det svenska jordbruket med det klimat
              som råder arbetskostnader, skatt på insatsmedel samt miljö- och
              djurskyddskrav kan konkurrera med övriga EU. Samhället måste betala
              för vissa viktiga kollektiva nyttigheter.
            </seg>
            <seg n="5264a094">
              Det är en historisk reform som genomförs, och medlemsstaterna
              ges för en gångs skull lite större inflytande över hur jordbrukspolitiken
              ska utformas i det egna landet. När jag ser lite mer demokrati
              och konsumentmakt blir jag som vänsterpartist jätteglad. Riksdagsåret
              kan ju inte sluta bättre.
            </seg>
            <seg n="022ac60b">
              Avslutningsvis vill jag tacka Socialdemokraterna och Miljöpartiet
              för ett, som jag tycker, konstruktivt samarbete. Men samarbetet
              i utskottets kontaktgrupp har också varit bra. Trots att man riskerar
              att få tuffa och skarpa repliker från vissa av partierna, är det
              väl inte så att vi är som hund och katt i alla sammanhang, utan
              i denna fråga har vi alla varit ganska överens.
            </seg>
            <seg n="3b982dff">
              Sist men inte minst vill jag yrka bifall till utskottets förslag
              till beslut.
            </seg>
          </u>
          <note type="speaker" n="03c5adc0">
            Anf. 243 GUNNAR GOUDE (mp):
          </note>
          <u who="unknown" xml:id="i-e8f58241905d7b28-6" n="7afe7f46">
            <seg n="7423bdf3">
              Herr talman! Innan Sverige blev medlem i EU hade vi långt gångna
              planer på en avreglering av jordbruket. De här planerna fick vi
              avbryta när vi blev medlemmar, och sedan dess har vi haft en i
              detalj reglerad jordbrukspolitik där böndernas verksamhet har
              styrts genom olika bidrag.
            </seg>
            <seg n="7fe154b6">
              Det finns inget politiskt parti som anser att EU:s jordbrukspolitik
              är i linje med det som vi skulle vilja ha. Och nu kommer alltså
              från EU förslaget om en förändring av jordbrukspolitiken. Det
              ligger fortfarande en bra bit ifrån det som vi från svensk sida
              skulle vilja se.
            </seg>
            <seg n="688c1b1a">
              Man skulle möjligen kunna se förslaget som ett första steg till
              en avreglering, men det är oklart om det har varit syftet. Om
              frikopplingen underlättar en framtida mer långtgående avreglering
              är i dag svårt att se. Bengt-Anders Johansson påpekade den svårigheten
              och var också undrande inför om det här är ett genomtänkt första
              steg mot en avreglering.
            </seg>
            <seg n="c664decb">
              Den förändring som nu föreslås är emellertid viktig och välkommen
              av andra skäl. Genom den frikoppling av jordbruksstödet från riktade
              bidrag för vissa produkter till arealstöd som nu föreslås ökar
              bondens frihet att anpassa produktionen efter samhällets behov
              och gårdens möjligheter.
            </seg>
            <seg n="a050b3b1">
              Naturligtvis kommer Sveriges bönder även i fortsättningen att
              producera vegetabilier, kött och mjölk för den inhemska livsmedelskonsumtionen.
              Det finns för närvarande en väl tilltagen kapacitet för att klara
              uppgiften, och det är naturligtvis viktigt att de nya reglerna
              för jordbruksstöd inte försvagar de ekonomiska förutsättningarna
              för den här verksamheten. Fördelningen mellan gårdsstöd och arealbidrag,
              enligt det nu liggande förslaget, bör tillsammans med den nationella
              reserven kunna uppfylla det kravet.
            </seg>
            <seg n="23d49f49">
              I takt med samhällets utveckling uppstår nya behov som öppnar
              för nya verksamheter inom lantbruket, och jag skulle vilja ta
              upp den sidan av det framtida svenska lantbruket. Så har till
              exempel människors ökade fritid i kombination med en fortsatt
              inflyttning till städerna ökat behovet av tillgång till natur
              och landsbygd för rekreation och friluftsliv. Biologisk mångfald
              och en levande landsbygd har ett värde i sig, men har också stor
              betydelse för den framtida utvecklingen av turistnäringen. Så
              kallad ekoturism såväl som turistattraktioner med anknytning till
              gårdens och bygdens olika kulturella värden kommer med säkerhet
              att vara en framtidsbransch.
            </seg>
            <seg n="e7ebdcff">
              Det är på bondgården som kompetens och resurser finns att utföra
              de många nya uppgifter som det moderna samhället har ett växande
              behov av. Det behövs såväl små som medelstora gårdar fördelade
              över hela landet som kan ta hand om det utvecklingsarbete och
              den skötsel som gårdens och lantbrukets tillgångar kräver. Det
              kan gälla allt från bevarande av biologisk mångfald och värdefulla
              kulturmiljöer till egen förädling och försäljning av gårdens produkter.
              Man har redan nu börjat tala om bondens nya uppgift. Kanske skulle
              man snarare kalla det för bondens nya marknad för att poängtera
              att det gamla bidragstänkandet måste bort om lantbruket ska vitaliseras.
              Bonden ska ha betalt för det som han eller hon producerar, och
              kunderna är inte bara privatpersoner eller företag, utan det är
              också samhället som ska betala för olika tjänster, till exempel
              när det gäller bevarande av natur- och kulturlandskap.
            </seg>
            <seg n="f874d4f2">
              I samband med den nu aktuella omställningen av jordbruksstödet
              har det avsatts närmare 400 miljoner kronor för bevarande av naturbeten
              för att stimulera utvecklingen av lokal livsmedelsförädling för
              att kompensera lantbruk i mindre gynnade områden i de norra och
              mellersta delarna av landet och för stöd till vallodling och utveckling
              av speciellt goda djurmiljöer åtgärder som ger det föreslagna
              jordbruksstödet en nationell grön profil.
            </seg>
            <seg n="c66b0024">
              Riktlinjerna för den framtida omställningen av lantbruket har
              skisserats i en departementsskrivelse som Janken Myrdal på uppdrag
              av jordbruksministern skrev 2001 om jordbrukets framtid i ett
              historiskt perspektiv. Den hade titeln Den nya produktionen det
              nya uppdraget och ger en utmärkt analys av de nya uppgifter som
              sannolikt väntar lantbruket. I skrivelsen påpekar Myrdal att vi
              behöver en fördjupad, mer omfattande utredning för att i mer preciserad
              och konkret form ta fram förslag till hur en landsbygdspolitik
              som inkluderar de areella näringarna ska utformas. Regeringen
              kommer, som jordbruksministern just har talat om, att tillsätta
              den utredningen. Det är en parlamentarisk utredning, och vi väntar
              naturligtvis med intresse på vad utredningen kan komma fram till.
            </seg>
            <seg n="90cddbd1">
              Den frikoppling av EU:s jordbruksstöd som föreslås i propositionen
              kan i det här perspektivet ses som en bra öppning av möjligheterna
              för Sveriges lantbruk att utvidga sitt verksamhetsfält. Med den
              nationella inriktning som stödet nu får skapas utrymme för initiativ
              från lantbrukens sida att pröva nya ramar för verksamheten. Propositionen
              har arbetats fram i samverkan mellan regeringen, Miljöpartiet
              och Vänsterpartiet. Den har stöd av en bred majoritet i utskottet,
              och jag yrkar bifall till förslaget i betänkandet i dess helhet.
            </seg>
          </u>
          <note n="4c8932ec">
            Anf. 244 ANITA BRODÉN (fp) replik:
          </note>
          <u who="unknown" xml:id="i-c22f62ea6f192c7a-6" n="7afe7f46">
            <seg n="da5726f6">
              Herr talman! Det var en del ledamöter från miljö- och jordbruksutskottet
              som hade möjlighet att besöka Ungern och Slovakien för en tid
              sedan. Då fick vi tillfälle att möta parlamentariker och ministrar.
              Det som då framkom var med vilken kraft man hade accelererat miljö-,
              djurskydds- och livsmedelssäkerhetsarbetet tack vare att man skulle
              gå in i den europeiska gemenskapen, i EU. Min fråga till Miljöpartiet
              mot bakgrund av detta ställs då till Gunnar Goude: Vilka slutsatser
              drar Gunnar Goude om hur vi framöver skulle kunna fatta sådana
              här gemensamma beslut i dessa viktiga frågor om vi skulle lämna
              EU?
            </seg>
            <seg n="27adae10">
              Min andra frågeställning till Gunnar Goude handlar om diesel
              och det som vi också har varit inne på tidigare med vår jordbruksminister.
              Varför verkar inte Miljöpartiet för att kunna kombinera skattelättnader
              och bättre konkurrensvillkor för bondenäringen med ett miljöarbete
              där man kan få tydliga miljövinster och minimera, eller åtminstone
              minska, användandet av fossila bränslen?
            </seg>
          </u>
          <note type="speaker" n="53801371">
            Anf. 245 GUNNAR GOUDE (mp) replik:
          </note>
          <u who="unknown" xml:id="i-e8f58241905d7b28-7" n="7afe7f46">
            <seg n="7de34973">
              Herr talman! Dagsläget är väl inte riktigt sådant att vi kan
              gå in på vad som händer om vi inte är med i EU. Vi har ju en planering
              för en avreglering av jordbruket i Sverige. Det har vi sedan gammalt.
              Att det föreligger vissa hinder på grund av medlemskapet när det
              gäller att gå före i miljöarbetet känner vi till. Jag måste personligen
              säga att det intressanta nu är att vi i den situation som vi är
              i kan utnyttja möjligheterna så gott det går att få en bra planering
              av den framtida landsbygdspolitiken så vi får en långsiktigt hållbar
              lösning på frågan om samverkan mellan de areella näringarna och
              landsbygdens utveckling, inklusive miljöproblemen. Den nu tillsatta
              utredningen är väl ett exempel på hur man i samverkan kan komma
              framåt på den punkten. Vi ser fram emot att delta i det arbetet.
            </seg>
            <seg n="ea443ec3">
              När det gäller de fossila bränslena pågår det ju en lång rad
              aktiviteter inte bara från Miljöpartiet men självklart från oss
              också för att komma framåt och få en avveckling av de fossila
              bränslena och få de alternativa bränslena till hands. Det gäller
              allt från handel med utsläppsrätter och skatteväxling till stöd
              för alternativa bränslen, forskningsstöd till alternativ energi
              som går till Energimyndigheten och så vidare. Självklart har vi
              där ett gemensamt intresse, och vi deltar tillsammans i det arbetet.
            </seg>
          </u>
          <note n="345813f9">
            Anf. 246 ANITA BRODÉN (fp) replik:
          </note>
          <u who="unknown" xml:id="i-c22f62ea6f192c7a-7" n="7afe7f46">
            <seg n="c43364a5">
              Herr talman! Det är inte dagsläge, säger Gunnar Goude. Men det
              här handlar ju både om dagsläge och framtidsfrågor. De punkter
              jag tog upp, som handlar om djurskydd, miljö och livsmedelssäkerhet,
              är ju övergripande beslut som vi gemensamt har att fatta. Det
              är då jag menar att EU är ett oerhört bra verktyg som gör att
              vi kan klara av det. Det var därför jag tyckte att det var intressant
              att höra Gunnar Goudes reflexioner kring detta eftersom det hade
              skett en så påtaglig förbättring. Ministrarna sade att man hade
              fördubblat sina arbetsinsatser för att kunna nå de mål som var
              uppsatta.
            </seg>
            <seg n="1d94d04b">
              Den riktigt konkreta frågan handlar just om det här med dieselskattesänkningar,
              där Folkpartiet tycker att det är viktigt att vi ger likvärdiga
              och bättre konkurrensvillkor. Det är där vi också skulle vilja
              kombinera med att minska användandet av fossila bränslen. Det
              exemplifierade jag med bland annat RME, rapsmetylester, men det
              finns också andra exempel. Det var här jag var intresserad av
              att höra hur Miljöpartiet hade resonerat.
            </seg>
          </u>
          <note type="speaker" n="9af05338">
            Anf. 247 GUNNAR GOUDE (mp) replik:
          </note>
          <u who="unknown" xml:id="i-612f65d205d020a1-27" n="7afe7f46">
            <seg n="9b7b9210">
              Herr talman! När det först gäller djurskyddet och livsmedelssäkerheten
              är det naturligtvis så att vi ska arbeta inom EU för att få en
              förbättring. Vi har ju gjort starka insatser från EU:s sida. Alla
              partier är väl i stort sett eniga om sådana saker som till exempel
              djurtransporterna. Där har det skett förändringar. I fråga om
              livsmedel har vi vissa problem med att få igenom de krav som vi
              i Sverige är vana vid att ställa i EU. Det kan vi väl se som ett
              arbete som det i detta hänseende är viktigt att vi kan vara föregångsland
              i. Kemikaliedirektivet, som vi arbetar med nu, berör de här frågorna.
              Du vet väldigt väl vilka svårigheter som finns att komma fram
              där. Det får vi gemensamt lägga kraft bakom.
            </seg>
            <seg n="2aab4837">
              När det gäller dieselskattesatsen är det intressant att vi ser
              en lösning på problemet. Något detaljförslag har jag inte rörande
              hur man skulle gå in och ha speciella möjligheter i fråga om alternativa
              bränslen för just den del av dieselanvändningen som sker inom
              lantbruket. Vi har tidigare arbetat med frågan om hur man kan
              ersätta diesel med alternativa bränslen i stor skala. Jag kan
              tänka mig att det är den väg som man i första hand ska gå. Dieselanvändningen
              är ju rätt stor i andra verksamheter än just lantbruket. Men jag
              har inte något konkret förslag om vilken strategi som är den mest
              effektiva för att få in det. Det låter lockande och trevligt.
              Jag skulle gärna vara med på den diskussionen.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="3fa24268">
            17 § En hållbar svensk politik i fråga om valar
          </note>
          <note type="speaker" n="5fdb9957">
            Anf. 248 ALF ERIKSSON (s):
          </note>
          <u who="alf_eriksson_a5e4bb" xml:id="i-3c3d994476c346d3-0" n="5bcfe131" next="i-35987986228fd587-0">
            <seg n="51851be2">
              Herr talman! Då lämnar vi jordbruket och vårt vackra odlingslandskap
              och ger oss ut på världshaven, för nu ska vi debattera dagens
              sista ärende, som handlar om svensk politik i fråga om valar.
            </seg>
            <seg n="5db0b8e5">
              Hösten 2003 beslutade riksdagen att den svenska politiken i valfrågor
              ska formuleras grundligt och att regeringen därför för riksdagen
              bör redovisa händelseutvecklingen de senaste tio åren och lämna
              förslag till hur den framtida politiken ska utformas. Detta ligger
              till grund för den proposition som regeringen lämnade till riksdagen
              i april i år, och efter behandling i miljö- och jordbruksutskottet
              ligger denna nu färdig för debatt i kammaren.
            </seg>
            <seg n="0a703b2a">
              I propositionen redovisas hur århundradens överexploatering av
              valbestånden kraftigt minskat både beståndens storlek och deras
              utbredningsområde. Bildandet av den internationella valfångstkommissionen
              har så småningom möjliggjort en kontroll av valjakten.
            </seg>
            <seg n="462ef745">
              Sverige har agerat för att tillsammans med andra bevarandeinriktade
              länder skapa en internationellt accepterad förvaltningsplan som
              garanterar valfångstkommissionens fortsatta kontroll av jakten.
            </seg>
            <seg n="afe47aab">
              Den svenska uppfattningen för framtiden är att bestånden av stora
              valar ska tillåtas växa så att de kan fylla sina naturliga funktioner
              i ekosystemet och att förvaltningen bör ske genom valfångstkommissionen.
            </seg>
            <seg n="fb6c1c56">
              Hotet mot valarna är inte enbart den riktade jakten utan de är
              också bifångster vid fiske. Det handlar också om den fysiska och
              den kemiska miljön. Regeringen redovisar i propositionen åtgärder
              för att minska dessa hot, och jag är övertygad om att dessa frågor
              kommer att belysas i den debatt som strax ska komma i gång.
            </seg>
          </u>
          <note n="d977367a">
            I utskottets betänkande behandlas också fem följdmotioner till
            regeringens proposition med totalt 17 yrkanden. De avstyrks av
            majoriteten i utskottet, och det har resulterat i fem reservationer
            och ett särskilt yttrande från minoriteten.
          </note>
          <u who="alf_eriksson_a5e4bb" xml:id="i-35987986228fd587-0" n="5bcfe131" prev="i-3c3d994476c346d3-0">
            <seg n="4390bc38">
              Herr talman! Det var en kort sammanfattning av ärendets innehåll
              allt med syfte att göra debatten lättare att följa för den intresserade
              allmänheten. Nu kommer valen att stå i centrum för kammarens talarstol
              under resten av dagen.
            </seg>
          </u>
          <note type="speaker" n="00d02a66">
            Anf. 249 CATHARINA ELMSÄTER-SVÄRD (m):
          </note>
          <u who="catharina_elmsater-svard_2bd47c" xml:id="i-fcb10c3bf7b96606-0" n="ba318b8a">
            <seg n="385dd88a">
              Herr talman! Det är inte varje dag vi för en debatt om en hållbar
              svensk politik i fråga om valar detta världens största djur. Det
              är dessutom ett däggdjur, och har egentligen många likheter med
              oss människor trots att vi inte lever i vatten.
            </seg>
            <seg n="7d47fb03">
              Herr talman! Vi har erfarenheten att resultatet av vissa tillkännagivanden
              som görs i denna kammare har en förmåga att aldrig dyka upp. Somliga
              gör valet att komma något snabbare. Det här är ett sådant tillkännagivande.
              Här i Sveriges riksdag uppmärksammade vi att Sverige höll på att
              sjabbla internationellt när det gällde Islands hållning och hur
              landet skulle agera i sin jakt på valar. Svenska valar är väl
              ingenting som vi är så där väldigt bekanta med. En del vet inte
              ens en gång om att vi har någonting liknande i svenska vatten.
              Det har vi egentligen inte men vi har tumlare.
            </seg>
            <seg n="b0c0a787">
              När jag läste propositionen var det en sak som slog mig; den
              var väldigt intressant! Det var också oerhört lärorikt att läsa
              den, så jag kan rekommendera den. Dock kan jag inte frångå några
              sidor i texten där det verkade som om skribenten plötsligt var
              tvungen att bli lite politisk. Det var när man historiskt redovisade
              från den borgerliga tiden. Där blev det en märkbar skillnad, säkert
              av förklarliga skäl.
            </seg>
            <seg n="4729741d">
              Det som vi har valt att haka upp oss på gäller den principiella
              politiken för djur som är hotade. Då bör man inte ha djurslagsspecifika
              skillnader. Alla djur som är hotade borde rent principiellt behandlas
              på liknande vis. Jag upplever att mycket av det som gäller framtiden
              för hållning av valen bygger på spekulation, och inte så mycket
              på fakta. Därför tycker vi inte att detta egentligen är en tillfredsställande
              grund för att riksdag eller regering ska kunna fatta beslut. Därför
              har vi skrivit en reservation, som jag härmed yrkar bifall till.
              Det är reservation nr 1, som just handlar om principer för svensk
              valpolitik.
            </seg>
            <seg n="4d60c12c">
              Jag tycker att det är viktigt att vi får den här återredovisningen
              från regeringen, som vi också bad om. Därför vill jag säga tack
              för den. Även om inte valpolitiken är den mest framträdande frågan
              i utskottet så är det viktigt att vi är med.
            </seg>
            <seg n="8d6f8e09">
              Herr talman! Jag vill passa på att göra någonting helt annat
              när jag ändå står här uppe, eftersom detta är utskottets sista
              träff här i kammaren: Jag önskar alla en god sommar, och framför
              allt riktar jag ett tack till Gunnar Goude, som har fått hoppa
              in och ut under hela detta år och som nu ska gå på sommarledighet
              i och med att vår vice ordförande Åsa Domeij kommer tillbaka.
              Men vem vet du kanske kommer tillbaka någon gång senare i höst
              igen, och då är du varmt välkommen!
            </seg>
          </u>
          <note type="speaker" n="8088b56f">
            Anf. 250 MARIE WAHLGREN (fp):
          </note>
          <u who="marie_wahlgren_e7505d" xml:id="i-9fc8a2c3748b4423-0" n="ad106b3c">
            <seg n="f2b1c8c2">
              Herr talman! Det finns få djur som imponerar så mycket på människor
              som valar. Kombinationen av storlek, smidighet, skönhet och kraft
              är för många av oss fascinerande. Jag tror därför att engagemanget
              för den här utrotningshotade djurarten är större än för många
              andra. Det speglas också i den debatt som ofta uppstår om valar,
              trots att valar i huvudsak inte är ett svenskt djur i alla fall
              inte de större valarna. Tanken att vi människor genom vårt oförstånd
              och vår girighet skulle beröva framtida generationer möjligheten
              att uppleva dessa havets skönheter är direkt plågsam. Vi har alla
              ett ansvar för att framtida generationer ska få rätten att njuta
              av vitval och späckhuggare, bardval och tumlare.
            </seg>
            <seg n="9f237fea">
              Det förklarar säkert också de starka reaktioner som kom när Sverige
              2002 lyckades sjabbla i frågan vid IWC-mötena. Därför är det bra
              att vi nu får den här propositionen, som återigen lägger fast
              den gemensamma grundinställningen i Sverige när det gäller valfångst.
              Jag kan ändå inte låta bli att tycka att den kunde ha varit bättre.
              Det kunde ha varit tydligare vad man tänker göra för att förhindra
              att liknande misstag kommer upp igen. Framför allt tycker jag
              att det är synd att majoriteten i utskottet inte gick på Folkpartiets
              linje att arbeta för att tydligare involvera riksdagen i arbetet
              kring till exempel IWC-mötena. Man nöjer sig i stället med löften
              från regeringskorridorerna om att regeringen avser att hålla riksdagen
              informerad om viktigare förändringar och centrala frågeställningar
              rörande politiken för bevarande av hållbar förvaltning av valar.
              Det är rätt bra att vara kontinuerligt aktiv och delaktig i arbetet.
              Då ser man på ett annat sätt om förändringarna är på väg.
            </seg>
            <seg n="82e9c3f7">
              Herr talman! Om det finns tämligen god samstämmighet i valpolitiken
              i Sverige så är det långt ifrån så på det internationella planet.
              Här finns tydliga krafter, framför allt i Norge och Japan, som
              driver på för ökad jakt. I detta läge krävs starka motkrafter.
              USA har varit en sådan motkraft genom att man har använt sin ekonomiska
              styrka för att bland annat vara pådrivande gentemot Japan när
              det gäller restriktiv jakt. EU har inte kunnat spela samma roll,
              framför allt därför att EU-länderna inte har samordnat sitt agerande
              tillräckligt mycket. EU är till exempel inte medlem i IWC, och
              man samordnar inte heller arbetet inför IWC-mötena. Folkpartiet
              tycker att om EU valde att vara en starkare kraft och enade arbetet
              inom EU så hade vi kunnat göra mer gemensamt också i de här frågorna.
            </seg>
            <seg n="7361842c">
              Folkpartiet har också i sin motion pekat på åtgärder som skulle
              kunna vidtas för att förbättra för den svenska valen tumlaren.
              Då gäller det naturligtvis framför allt miljön i Östersjön. Här
              har vi fört fram ett antal traditionella folkpartikrav, men jag
              tänkte lägga vikt bara vid en just nu. Det är vårt krav på en
              marin forskningsinstitution vid Östersjön finansierad med EU-medel.
              Jag vet att det finns ett ganska märkligt svar i utskottets beredning
              av detta som pekar på de svenska marina institutioner som finns.
              Jag vill påpeka att det som vi hela tiden har pratat om är att
              Sverige borde verka för att EU startar en miljöforskningsinstitution
              i Östersjöområdet.
            </seg>
            <seg n="5726809d">
              Jag vill också därmed yrka bifall till reservation 6, och samtidigt
              tacka för det här året. Jag tackar ordföranden för det trevliga
              arbete hon utför och för den stämning som hon ger till utskottet!
            </seg>
          </u>
          <note type="speaker" n="50d52787">
            Anf. 251 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-ed0870712c9f1db8-3" n="c3443c00">
            <seg n="e638f559">
              Herr talman! Jag vill inleda med att instämma i Marie Wahlgrens
              anförande.
            </seg>
            <seg n="f0237387">
              Efter det att den socialdemokratiska regeringens agerande i samband
              med Islands medlemskap i Internationella valfångstkommissionen
              kraftigt ifrågasattes, enades miljö- och jordbruksutskottet om
              att det fanns ett behov av att få en bred redovisning av Sveriges
              politik när det gäller valar, hur arbetet hade bedrivits under
              senare tid samt hur inriktningen ser ut framöver. Riksdagen ville
              att regeringen skyndsamt skulle redovisa detta, vilket man faktiskt
              också gjort. Denna för regeringen osedvanligt raska hantering
              är mycket berömvärd.
            </seg>
            <seg n="6ecdfd39">
              Vi har fått en bred beskrivning av hur Sverige historiskt har
              agerat i olika valfrågor där just bevarande och hållbart nyttjande
              har varit vägledande principer. Även när det gäller det framtida
              arbetet delar Kristdemokraterna de utgångspunkter som regeringen
              presenterar i sin proposition.
            </seg>
            <seg n="b7da624f">
              Det handlar om principerna om bevarande av biologisk mångfald
              och hållbart nyttjande, ekosystemansatsen och försiktighetsprincipen
              utifrån bästa tillgängliga vetenskapliga bedömningar, högt ställda
              jaktetiska principer och internationell samverkan.
            </seg>
            <seg n="5579d4b8">
              Valbestånden är, och ska även i fortsättningen vara, en fascinerande
              och omistlig del av världens biologiska mångfald. De har en stor
              betydelse för hur ekosystemet fungerar.
            </seg>
            <seg n="ad7f8771">
              Herr talman! Självklart ska arbetet med att minska bifångster
              av småvalar fortsätta och intensifieras. För Sveriges del är det
              tumlarna som är mest aktuella. Det här sker framför allt genom
              utveckling av mer selektiva redskap och andra begränsningar. Det
              är angeläget att de restriktioner som införs i samband med olika
              bevarandeinsatser upplevs som meningsfulla och proportionerliga
              och att de fiskare som berörs så långt möjligt hålls skadeslösa.
              Den rådsförordning som jordbruksministern varit med om att besluta
              om och som på sikt förbjuder drivgarnsfiske i Östersjön kan på
              goda grunder om inte ifrågasättas så i alla fall ställas frågor
              kring.
            </seg>
            <seg n="a905c00c">
              Enligt uppgift från ansvariga myndigheter har en, säger en, tumlare
              fångats som bifångst i Östersjön sedan 1996. Ett av delmålen i
              miljökvalitetsmålet, Hav i balans och levande kust och skärgård,
              föreskriver att bifångsten av tumlare får vara högst 1 % av bestånden.
              Denna målsättning torde alltså redan vara uppfylld. Att då ta
              i med åtgärder som av allt att döma skulle omöjliggöra ett kommersiellt
              laxfiske i Östersjön är tveksamt.
            </seg>
            <seg n="72e5bcba">
              Utskottet säger i betänkandet att man erfarit att regeringen
              kommer att analysera läget och utifrån rådsförordningen, miljökvalitetsmålet
              samt myndigheternas åtgärdsplan för tumlare överväga vilka eventuella
              ytterligare åtgärder som behöver genomföras. Därefter avser regeringen
              att återkomma i frågan.
            </seg>
            <seg n="ffa9befa">
              Herr talman! Jag hoppas verkligen att regeringen tar sig en riktig
              funderare på om de föreslagna åtgärderna är rimliga. Ljudpingers
              och medföljande observatörer kommer att kosta svenska fiskare
              stora pengar. Om man står fast vid drivgarnsförbud och andra åtgärder
              som allvarligt hotar de svenska fiskarnas möjligheter att fortsätta
              sin verksamhet bör det vara ett krav att de kompenseras ekonomiskt
              för dessa inskränkningar.
            </seg>
            <seg n="86d9ecf6">
              I väntan på att regeringen analyserat färdigt nöjer jag mig,
              herr talman, med att yrka bifall till reservation 3.
            </seg>
          </u>
          <note type="speaker" n="00cab28f">
            Anf. 252 GUNNAR GOUDE (mp):
          </note>
          <u who="unknown" xml:id="i-612f65d205d020a1-28" n="7afe7f46">
            <seg n="218c45d8">
              Herr talman! Jag vill gärna inleda med att tacka för den här
              tiden i utskottet eftersom jag lämnar mitt vikarieuppdrag nu.
              Det har varit en trevlig och jätteskojig tid. Det är många frågor
              som har varit intressanta. Jag har lärt mig mycket och uppskattar
              naturligtvis kamratskapet i utskottet. Jag vill rikta ett särskilt
              tack till ordföranden som hjälpte och stöttade när man som nykomling
              i utskottet inte riktigt visste vad man skulle göra.
            </seg>
            <seg n="57fc0c50">
              Eftersom jag har en positiv grundinställning och känner mig positiv
              till det mesta just nu, kan jag inleda med att säga att jag tycker
              att propositionen är alldeles utmärkt. Den ger den historiebeskrivning
              som vi i riksdagen begärde. Den beskriver det elände som man har
              haft under åren när det gäller att försöka komma framåt i frågan
              om ett skydd för världens valar. Arbetet i IWC och på många andra
              ställen har varit hårt och motigt. Sveriges insats har kanske
              inte alltid varit stark, men vi har funnits på plats. Vi får en
              beskrivning av de svårigheter som finns, inte minst från vissa
              länder som aktivt vill bedriva valjakt.
            </seg>
            <seg n="60dd10a7">
              Beskrivningen av hur valarna har haft det är en bra historisk
              beskrivning av ett bedrövligt lågvattenmärke i jaktens historia
              med brutal jakt och utrotning av många arter av valar. De flesta
              valarter som vi har nu är utrotningshotade.
            </seg>
            <seg n="7fae9845">
              I propositionen får vi också en bra beskrivning av valarnas ekologi,
              vad de äter och var de vistas någonstans. Jag skulle vilja ta
              upp en annan aspekt som inte berörs. Jag är lite förvånad över
              det och har funderat över hur det kommer sig att man, när man
              skriver så många sidor om valar och problemen med valar, inte
              tar upp den aspekten. Det handlar om vad valarna är för djur.
              Vad är det som karakteriserar valarna?
            </seg>
            <seg n="a94fe130">
              Det är alltså en djurart som i vissa avseenden liknar oss. Det
              är ett däggdjur. De liknar schimpanser, gorillor och elefanter
              på det sättet att det är en art där individerna har en lång livslängd.
              De lever i många år. De har barn som utvecklas mycket långsamt
              tillsammans med föräldrarna under en period när de ska lära sig
              mycket. Det är väldigt mycket en liten val måste lära sig för
              att klara sig. De har få ungar.
            </seg>
            <seg n="aba15f3e">
              De är sociala och lever i grupper. De sociala banden är starka.
              De flesta valarter har en emotionell begåvning, som vi brukar
              tala om, som är hög. Det gäller naturligtvis inte minst banden
              mellan mamman och ungarna. Ungen följer alltså mamman under lång
              tid och vistas sedan i gruppen och lär sig av de vuxna. De vuxna
              tar hand om ungarna i gruppen och så vidare. Det finns en empatisk
              förmåga hos individerna i de här arterna som är mycket starkt
              utvecklad. Det betyder också att de har ett mycket starkt utvecklat
              sorgearbete när ett emotionellt band bryts, till exempel mellan
              en mamma och en unge som skiljs åt genom att ungen omkommer eller
              plockas bort genom jakt.
            </seg>
            <seg n="5054303c">
              Jag tror att en sådan beskrivning där vi påminner oss om vad
              det egentligen är för djur gör att man läser den här propositionen
              lite annorlunda och undrar hur den skulle ha sett ut om det i
              stället för jakt på valar hade handlat om jakt på schimpanser,
              gorillor eller elefanter. Då hade tonen varit lite mer upprörd.
              Vi hade haft något fler rader med plats för lite mänsklig empati
              för de här djuren.
            </seg>
            <seg n="f43e77c0">
              Risken är alltså stor att vi genom jakt åstadkommer en mycket
              hög grad av djurplågeri, inte bara på grund av de skador som en
              oskicklig jakt åstadkommer vid själva slakten av en individ, utan
              på grund av de skador och det djurplågeri som man får som ett
              resultat av att man plockar bort en eller flera individer ur en
              grupp som har en så stark emotionell samvaro som de här djuren
              har.
            </seg>
            <seg n="35217597">
              Lite av den här bakgrundstonen finns med i en motion som har
              skrivits av Marietta de Pourbaix-Lundin, där hon också reagerar
              mot språkbruket i till exempel skrivningarna om hur vi bäst ska
              nyttja valar. I propositionen talar regeringen också om kommersiell
              jakt på valar.
            </seg>
            <seg n="c796c1b6">
              Läget för valarna, med länder som alltså fortfarande vill ha
              kommersiell jakt på dessa närmast utrotningshotade djur, är att
              vi har en illegal jakt och jakt under rubriken vetenskaplig jakt,
              något som alla vet inte har med forskning att göra utan bara är
              ett förtäckt sätt att komma åt kött och den olja som man kan utvinna
              av de här djurens fettlager.
            </seg>
            <seg n="69070e28">
              Jag skulle alltså vilja invända lite grann mot beredskapen att
              tillmötesgå, kanske av förhandlingstekniska skäl, kraven på kommersiell
              jakt. Vi måste alltså från svensk sida mycket kraftfullt säga
              ifrån att det är oacceptabelt, att vi inte kan acceptera jakt
              av något slag och att det finns alla möjliga skäl att skydda de
              här djuren från djurplågeri. Vi måste se till att få upp stammarna
              så att de kan behållas, inte bara till glädje för människor utan
              naturligtvis för att de ska ha sin plats i det ekologiska systemet
              och vara ett värde i sig själva.
            </seg>
            <seg n="09feaca2">
              Jag yrkar bifall till reservation 5 som vi har skrivit med hänvisning
              till den motion som jag just nämnde. Jag tycker alltså att själva
              andan i propositionens skrivningar inte är någonting som jag vill
              invända mot och på något sätt yrka avslag på. Jag hade bara önskat
              lite större utrymme för en empatisk förmåga även hos regeringen.
            </seg>
          </u>
          <note type="speaker" n="8b4619ad">
            Anf. 253 JAN-OLOF LARSSON (s):
          </note>
          <u who="jan-olof_larsson_ef8df9" xml:id="i-f7ccf0814cad41ea-0" n="4709a06b">
            <seg n="8fa126be">
              Herr talman! Det är i dag Islands nationaldag, och vad den här
              riksdagen diskuterar och beslutar just i dag i den här frågan
              bryr sig nog islänningarna bra mycket mer om än vad svenskarna
              gör. När jag har varit ute och pratat om valfrågan i Sverige har
              det inte varit många som har vetat om att vi har valar längs vår
              kust, att vi har över 9 000 tumlare vid västkusten och att det
              faktiskt dyker upp en och annan delfin och emellanåt också en
              späckhuggare. Så är dock faktiskt fallet.
            </seg>
            <seg n="82894176">
              Som här har sagts gav riksdagen för ett år sedan regeringen i
              uppdrag att skyndsamt för riksdagen redovisa den svenska politik
              i valfrågor som förts under de senaste tio åren samt att lägga
              fram förslag om hur den framtida politiken ska utformas och organiseras.
              Vi har nu också hört att regeringen till och med har fått beröm
              för sitt arbete med detta. Det var första gången på två år som
              jag hörde Sven Gunnar Persson berömma regeringen. Jag tror att
              den tog till sig det.
            </seg>
            <seg n="357f0e79">
              I propositionen redovisas också hur århundradets överexploatering
              av valbestånden har lett till en mycket kraftig minskning av beståndens
              storlek och utbredning. Det är framför allt en alltmer effektiv
              jakt på val som nästan utrotat bestånden, men även senare tiders
              miljöförstöring är en stor bidragande faktor.
            </seg>
            <seg n="ac738925">
              I betänkandet finns det ett antal reservationer, av vilka jag
              ska kommentera några. Jag vill dock först yrka bifall till förslagen
              i betänkandet och avslag på samtliga reservationer.
            </seg>
            <seg n="5ddac9a3">
              Herr talman! Sverige påverkas direkt av försöken att minska bifångster
              av tumlare runt vår kust. EU:s ministerråd antog under våren en
              förordning som ska minska bifångster av småvalar inom fisket.
              Detta innebär att det senast år 2008 blir förbjudet att fiska
              med drivgarn i Östersjön. De konsekvenser detta får för yrkesfisket
              har redan i dag delvis mötts genom att laxfisket i ökad utsträckning
              inriktas på kustfiske. Genom en lång övergångsperiod kommer fiskarna
              att kunna ställa om till andra redskap och fiske efter andra arter.
              Dessutom kommer fisket utmed kusten att gynnas av denna förändring.
            </seg>
            <seg n="6f7648cb">
              Kristdemokraterna har i en reservation begärt att regeringen
              ska återkomma till riksdagen med förslag till hur berörda fiskare
              ska kompenseras fullt ut för eventuella förluster på grund av
              fattat EU-beslut. I de fall det skulle finnas någon fiskare som
              inte har möjlighet att ställa om till annat fiske och som eventuellt
              drabbas ekonomiskt förutsätter jag att myndigheten i fråga använder
              de medel som finns tillgängliga i strukturfonderna för fisket.
              Det är för mig en självklarhet.
            </seg>
            <seg n="f3151c30">
              Regeringen har i diskussionerna inom EU också bidragit till att
              EU-medel kan användas i ökad utsträckning.
            </seg>
            <seg n="80abb560">
              Sverige intar nu efter ett långvarigt moratorium, ett tillfälligt
              stopp, när det gäller valjakt och i enlighet med alla tidigare
              regeringars strävan en position där vi åter kan diskutera en eventuell
              återgång till en jakt på valar. Detta har sin grund i behovet
              av att stärka Internationella valfångstkommissionens, IWC:s, roll
              genom att alla valfångstländer deltar i IWC:s arbete och till
              fullo accepterar en ny förvaltningsplan för valarna.
            </seg>
            <seg n="e3312b4b">
              Grunden för en eventuell återgång till valjakten är att vi internationellt
              kommer överens om en förvaltningsplan för valarna och att ingen
              jakt kan ske som inte fullt ut grundas på vetenskapliga bedömningar.
            </seg>
            <seg n="8b4bed8c">
              En förvaltningsplan för valar bygger på samma principer som för
              torsk, varg, björn och så vidare. Det gäller att bygga upp ett
              bestånd som är biologiskt säkert innan det kan förekomma någon
              kommersiell jakt. Men accepterar man en förvaltningsplan så accepterar
              man också att vi kan nå ett stadium där det kan ske en kommersiell
              jakt. Vi kan inte bara plocka russinen ur kakan.
            </seg>
            <seg n="407eb042">
              När IWC omprövade moratoriet 1990 agerade såväl Japan och Norge
              som Island för ett avslutande. När så inte blev fallet lämnade
              Island IWC. Risken är uppenbar att om vi inte lyckas få igenom
              en ny förvaltningsplan i IWC, kan återigen Japan och andra valjaktsländer
              ta sin mats ur skolan och lämna organisationen. Folkrättsligt
              finns då inga hinder för dessa länder att bedriva en mycket omfattande
              valjakt. Sker detta är IWC helt uddlöst och valbestånden utom
              all kontroll.
            </seg>
            <seg n="35c1bea4">
              Miljöpartiet har ställt sig bakom en moderatmotion som motsätter
              sig en förvaltningsplan och vill att riksdagen och regeringen
              ska driva frågan om ett fortsatt moratorium. Detta strider mot
              principen om ett hållbart nyttjande som alla länder, inklusive
              Sverige, skrivit under både i Rio 1992 och i Johannesburg förra
              året liksom i många andra fördrag. Dessutom strider det mot vad
              jag tidigare anfört, nämligen att det skulle utsätta världens
              valbestånd för en mycket stor risk.
            </seg>
            <seg n="a996b5eb">
              Visst kan Sverige driva opinion mot valjakt, men vi kan inte
              styra besluten i Norges, Islands, Japans eller andra valjaktsländers
              parlament. Dessa regeringars fortlevnad är inte beroende av det
              svenska Miljöpartiets eller den svenska riksdagens stöd, och därför
              är det svårt att ställa ultimativa krav på dem.
            </seg>
            <seg n="db0b9652">
              Herr talman! I och med att jakttrycket minskat på valarna har
              det uppstått en möjlighet för en viss tillväxt av antalet djur.
              Valarna har genom sin storlek och sitt beteende alltid fascinerat
              människan. Valbeståndens kollaps under 1900-talet innebar en vändpunkt
              i synen på valjakt. Genom att ha varit skyddade från jakt har
              flera valbestånd ökat, och möjligen har valarna också blivit mer
              orädda. Detta har öppnat vägen för en snabbt växande marin ekoturism,
              där valskådning utgör ett av de största inslagen.
            </seg>
            <seg n="e3ce490f">
              Totalt omsätts 1 000 miljoner amerikanska dollar av tio miljoner
              deltagare i 87 länder eller territorier. Verksamheten ökar med
              omkring 12 % per år. Det är sannolikt att valskådning även rent
              ekonomiskt ger större vinning än vad en möjlig valjakt i dag hade
              gett.
            </seg>
            <seg n="f4fd748a">
              Det finns ett antal utvecklingsländer som har möjligheter att
              utveckla turismen inom denna sektor, och därför är det bra att
              den svenska regeringen avser att stimulera denna utveckling genom
              Sida.
            </seg>
            <seg n="a6d22d93">
              Vi som bor på västkusten och har möjlighet att se valar på svenskt
              vatten kan vittna om vilken upplevelse det är att se ett hundratal
              tumlare komma upp och bryta havsytan. Att försöka utveckla denna
              verksamhet inom turismen genom att ge stöd i form av kunskapsöverföring
              och information som finns inom de statliga verken till företag
              som vill dra nytta av den naturresurs som finns utefter vår kust
              är bra. De farhågor som moderaterna i sin reservation ger uttryck
              för, att det skulle startas någon form av konkurrerande statsstödd
              valskådningsverksamhet, är nog närmast att betrakta som ett bottennapp.
            </seg>
            <seg n="0a6b3f78">
              Herr talman! Om Sverige ska kunna bidra till att stärka valbestånden
              i världshaven är det viktigt att vi lyckas skapa ett IWC där de
              viktiga valfångstländerna är med och ställer sig bakom en förvaltningsplan
              som bygger på bästa tillgängliga vetenskapliga bedömningar och
              att vi lyckas stoppa den miljöförstöring som i dag utgör ett allt
              större hot mot världens valbestånd. Världens valbestånd utgör
              en uppmärksammad och omistlig del av världens biologiska mångfald.
            </seg>
            <seg n="91a444b3">
              Jag vill sluta med att tacka alla ledamöter och ordföranden för
              ett trevligt år och önska en god sommar. Tack ska ni ha!
            </seg>
          </u>
          <note type="speaker" n="e17683b7">
            Anf. 254 GUNNAR GOUDE (mp) replik:
          </note>
          <u who="unknown" xml:id="i-612f65d205d020a1-29" n="7afe7f46">
            <seg n="684257eb">
              Herr talman! Jag kände mig närmast uppmanad att reagera på det
              som Jan-Olof Larsson sade här om Miljöpartiets inställning när
              det gäller moratoriet. Det är kanske mer en skrivteknisk fråga,
              men jag tycker också att det handlar om hur man deklarerar sin
              grundsyn i frågan.
            </seg>
            <seg n="971a21ea">
              Är det inte så att när du tänker på de här frågorna så gäller
              det mera praktiskt vad man genom samverkan med andra länder kan
              komma fram till, och av den anledningen lägger du dig i en position
              där man kan tänkas komma fram och låter därmed bli att deklarera
              det som man egentligen skulle vilja ha, nämligen ett moratorium?
              Läget är sådant, både historiskt och utvecklingsmässigt med hänsyn
              till vilka djur vi har att göra med, att ett moratorium egentligen
              är det som man skulle vilja ha.
            </seg>
            <seg n="9475c2a1">
              Jag hoppas alltså att vi kan dela den synpunkten. Om det sedan
              av förhandlingsstrategiska skäl är så att man vill gå in på ett
              så kallat hållbart nyttjande, så är det väl tänkbart att man tvingas
              till det.
            </seg>
          </u>
          <note type="speaker" n="18620ffe">
            Anf. 255 JAN-OLOF LARSSON (s) replik:
          </note>
          <u who="jan-olof_larsson_ef8df9" xml:id="i-f7ccf0814cad41ea-1" n="4709a06b">
            <seg n="5f47b1c8">
              Herr talman! I dag är de flesta bestånden bland valarna i det
              skicket att ett fortsatt valjaktsstopp är absolut nödvändigt.
              Det står helt klart och tydligt i betänkandet också. En förvaltningsplan
              bygger ju på att vi ska bygga upp bestånden. Men har vi en förvaltningsplan
              så innebär det att när vi väl har byggt upp beståndet, om vi kommer
              dithän det tar många år som du sade; du berättade här hur lång
              omloppstiden är för att bygga upp bestånden så har vi också en
              möjlighet att ha en jakt på valarna den dag de når det antal som
              gör det biologiskt säkert. Det ska grundas på vetenskapliga bedömningar.
            </seg>
            <seg n="f2b35508">
              Men säger vi i dag nej till den möjligheten och i stället säger
              att vi ska ha ett fortsatt stopp på valjakt över huvud taget,
              oavsett hur det blir, då kommer ett antal länder med all säkerhet
              att lämna IWC, och de kommer att jaga val, oavsett om de kallar
              det för kommersiell jakt eller jakt i vetenskapligt syfte. Oavsett
              vad de nu kallar det så tar de död på valarna i alla fall till
              men och skada för valbestånden, som troligen kommer att utrotas.
            </seg>
            <seg n="589de27f">
              Det är alltså inte bara förhandlingstekniska skäl. Det är den
              verklighet vi lever i när vi har förvaltningsplaner för alla andra
              arter.
            </seg>
          </u>
          <note type="speaker" n="937a2a6d">
            Anf. 256 GUNNAR GOUDE (mp) replik:
          </note>
          <u who="unknown" xml:id="i-612f65d205d020a1-30" n="7afe7f46">
            <seg n="b6842d45">
              Herr talman! Vi har ju alternativa möjligheter, till exempel
              att använda det som vi i Sverige är vana vid, nämligen att förvaltningsplanen
              inrättas när en hotad djurart når upp till ett sådant antal att
              man kan börja överväga den här typen av åtgärd tillåta en viss
              typ av jakt inom vissa områden eller någonting sådant. Men vi
              brukar ju normalt inte ge till exempel Naturvårdsverket här i
              uppdrag att göra förvaltningsplanerna innan nivåerna är uppnådda,
              utan det är ju en senare fråga.
            </seg>
            <seg n="b5a80d84">
              Jag tycker också att det vore bra att lugna sig med att beskriva
              själva jaktvillkoren tills vi får det första steget ordentligt
              uppnått och garanterat.
            </seg>
          </u>
          <note type="speaker" n="e8739809">
            Anf. 257 JAN-OLOF LARSSON (s) replik:
          </note>
          <u who="jan-olof_larsson_ef8df9" xml:id="i-f7ccf0814cad41ea-2" n="4709a06b">
            <seg n="812221a9">
              Herr talman! Nu är det så att det finns ett stort antal arter
              bland valarna, och alla är inte lika hotade, utan några är närmare
              gränsen för möjlig jakt än andra arter, och jag tycker att det
              är helt rimligt. Det finns i dag en form av förvaltningsplan inom
              IWC som inte fungerar på ett bra sätt. Tanken är här att få samtliga
              berörda länder att acceptera en ny förvaltningsplan, och i en
              förvaltningsplan ingår alltid ingrediensen att man kan nå upp
              till en nivå där det blir möjligt att ha jakt.
            </seg>
          </u>
          <note type="speaker" n="7d8f6985">
            Anf. 258 KJELL-ERIK KARLSSON (v):
          </note>
          <u who="kjell-erik_karlsson_dee3bc" xml:id="i-4032dd239758786a-0" n="9e8c4624">
            <seg n="0cfadce0">
              Herr talman! En hållbar svensk valpolitik det är vad det betänkande
              som vi behandlar i dag handlar om. Som ni säkerligen har förstått
              av debattinläggen handlar det inte om vare sig ett hållbart EU-parlamentsval
              eller om ett kommande folkomröstningsval om EU-konstitutionen,
              men väl om en EU-påverkad fråga och en internationellt viktig
              fråga.
            </seg>
            <seg n="514f8e94">
              Det handlar om havslevande däggdjurs överlevnadssituation eller
              om en utrotningssituation för dem en situation där de själva inte
              har något val. Därför är det viktigt att Sverige har skaffat sig
              en redovisad politik i frågan om valar som handlar om utformningen
              av svensk politik för däggdjuren valar i våra vatten och i internationella
              vatten samt i den internationella politiken.
            </seg>
            <seg n="986d0ee0">
              Det här betänkandet bygger på en proposition som har tagits fram
              i samarbete mellan regeringen och Vänsterpartiet.
            </seg>
            <seg n="9a1efbd2">
              Valar kan delas upp i bardvalar och tandvalar. Tumlare är tandvalar,
              och jag kommer att hålla mig till dem och deras situation, för
              det är dem vi har oss närmast.
            </seg>
            <seg n="4d478ff5">
              Den vanliga tumlaren som vi har här i Sverige finns även i kustområden
              i norra Stilla havet, i Nordatlanten och i Östersjön. Det är den
              enda art av tumlare som finns i Europa. Tumlarens naturliga utbredningsområde
              runt Sveriges kuster sträcker sig längs hela västkusten i Skagerrak,
              Kattegatt, genom Öresund och norrut, ungefär till Ålands hav.
              Under 40- och 50-talen såg man tumlare i Helsingforss skärgård
              och till och med enstaka djur i Bottenviken. I dag är tumlaren
              mycket sällsynt i hela Östersjön, och antalet minskar också på
              västkusten. Mellan 1950 och 1990 minskade antalet observationer
              av tumlare i Östersjön till mindre än 1 % av ursprungsnivån i
              Östersjön. Den lilla grupp som nu finns kvar i en isolerad population
              i Östersjön är mycket sårbar. Bifångster och miljögifter är ett
              par av orsakerna till den dramatiska minskningen.
            </seg>
            <seg n="cfa7b53f">
              Det är viktigt att ansvariga miljö- och sektorsmyndigheter nu
              snabbt kommer till skott med en ordentlig inventering av tumlarbeståndet
              i de svenska vattnen, att ekosystemansatsen verkligen uppfylls
              och att även ansvariga myndigheter fullföljer de åtgärdsplaner
              som finns fastlagda så att man inte förhalar dem.
            </seg>
            <seg n="ffe1ae50">
              Tumlaren blir könsmogen först vid tresex års ålder. En hona får
              en kalv efter elva månaders dräktighet. Kalven diar i nio månader
              och stannar hos sin mamma cirka ett år. Man tror att en hona kan
              föda upp max tre fyra kalvar under sin livstid, som är ca 15 år.
            </seg>
            <seg n="531f7eaf">
              Den här låga reproduktionstakten gör att även mycket små uttag,
              så kallade bifångster, ur populationen blir riskfyllda och hindrar
              en snabb återhämtning, även om dagens problem med drivgarn och
              miljögifter skulle upphöra.
            </seg>
            <seg n="4cabb7f2">
              Enligt vårt miljömål heter det: Senast år 2010 skall de årliga
              totala bifångsterna av marina däggdjur uppgå till maximalt 1 %
              av respektive bestånd. Man kan också beskriva situationen genom
              räkneexempel. Anta att det finns ca 600 tumlare i södra Östersjön.
              Det är vad man beräknade fanns 1995. Det föds då ca 70 kalvar,
              och om man använder enprocentsmålet som maximal bifångst så får
              man kvar 663. Från det ska man sedan dra bort dem som dör en så
              kallad naturlig död av ålder, och kvar har vi en ökning av beståndet
              med 1820 tumlare per år av grundpopulationen på 600.
            </seg>
            <seg n="6a3868f8">
              Detta gör att jag blir bekymrad när jag läser Centerns och Moderaternas
              särskilda yttrande om och mot förbud mot drivgarn. Det verkar
              som om de inte alls förstått den allvarliga situationen för tumlarna.
            </seg>
            <seg n="01231566">
              I dag är alltså ett av de största hoten mot tumlarna bifångsterna
              i fisket. En tumlare jagar ofta i samma områden som fiskare lägger
              sina nät, eftersom både fiskare och tumlare vet var det finns
              mest fisk.
            </seg>
            <seg n="bbc82aa7">
              De flesta bifångade tumlarna har fastnat i stormaskiga nät som
              drivgarn för lax eller bottengarn för torsk. Därför är det välkommet
              att drivgarnsfisket i Östersjön ska fasas ut med början 2005 och
              vara klart 2008. Vi i Vänsterpartiet hade hoppats på en snabbare
              utfasning men nådde inte ända fram i EU.
            </seg>
            <seg n="396ccb0e">
              När det gäller det som togs upp om att det bara fanns redovisad
              en fångst av tumlare under den senaste tidsperioden jag kommer
              inte ihåg antalet år har det kanske viss betydelse att tumlarna
              är statens vilt, vilket innebär ett visst merarbete eftersom de
              ska skickas in. Det är inte säkert att alla som fångas kommer
              att redovisas.
            </seg>
          </u>
          <note type="speaker" n="1bf64214">
            Anf. 259 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-fcb10c3bf7b96606-1" n="ba318b8a">
            <seg n="c1b346ba">
              Herr talman! Jag skulle vilja fråga Kjell-Erik Karlsson: Hur
              många tumlare har fångats som bifångst i Sverige sedan 1996?
            </seg>
          </u>
          <note type="speaker" n="c3c1eed1">
            Anf. 260 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-4032dd239758786a-1" n="9e8c4624">
            <seg n="5f977b4e">
              Herr talman! Vad jag vet har det inte redovisats några. Hur många
              som är fångade är det ingen som vet.
            </seg>
          </u>
          <note type="speaker" n="d624d188">
            Anf. 261 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-fcb10c3bf7b96606-2" n="ba318b8a">
            <seg n="44bc69c9">
              Herr talman! Enligt de uppgifter vi har och som diskuterats i
              utskottet, och också finns redovisat bland annat i propositionen,
              har man sedan 1996 fått en tumlare som bifångst i svenska vatten.
              Det var mot bakgrund av detta som vi ifrågasatte drivgarnsförbudet
              för svensk del om det inte för Sveriges del bara var en kostnadsökning.
              Det var många åtgärder som skulle vidtas, och den troliga effekten
              skulle inte bli så stor. Därav vårt särskilda yttrande.
            </seg>
            <seg n="bf43341d">
              Jag tycker, herr talman, att det kan vara bra att ha med det
              i diskussionen så att vi, när vi pratar om proportioner, vet vad
              det handlar om. Sedan är även jag, Kjell-Erik Karlsson, med på
              att ju färre bifångster vi har desto bättre. Men någon form av
              proportion bör dock finnas med.
            </seg>
          </u>
          <note type="speaker" n="e59ca17b">
            Anf. 262 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-4032dd239758786a-2" n="9e8c4624">
            <seg n="d4ebd1c2">
              Herr talman! Frågan är om det var en som var fångad som bifångst
              i svenska vatten eller om det var en som var fångad och redovisad.
              I södra Östersjön beräknade man dem till ca 600, men tumlarna
              befinner sig inte bara i svenska vatten utan finns på olika ställen.
              Det är viktigt att man vidtar åtgärder i hela Östersjön, och därför
              ska vi fasa ut drivgarnen. Det är alltså inte bara fråga om svenska
              vatten. Drivgarn har man förbjudit i andra vatten tidigare.
            </seg>
          </u>
          <note type="speaker" n="3f4a1d3b">
            Anf. 263 Miljöminister LENA SOMMESTAD (s):
          </note>
          <u who="unknown" xml:id="i-612f65d205d020a1-31" n="7afe7f46">
            <seg n="dcd3ac0a">
              Herr talman! Det är roligt att vara i kammaren i dag och diskutera
              sakfrågorna i den svenska valpolitiken. Vi har redan fått en god
              beskrivning av vad propositionen innehåller och även många synpunkter.
              Jag ska därför begränsa mig till att dels säga något om regeringens
              valpolitik hittills, dels passa på att kommentera några av de
              synpunkter på propositionen som förts fram.
            </seg>
            <seg n="75d572c6">
              Låt mig först säga att jag uppskattar den relativa samsyn som
              tycks finnas när det gäller valpolitiken. Det är en politik som
              har förts under lång tid och med stor kontinuitet. Som många har
              påpekat utgör valarna en mycket speciell del av världens biologiska
              mångfald. De är våra absolut största däggdjur. De förekommer i
              alla världens oceaner och har sedan lång tid tillbaka utsatts
              för en fullständigt hänsynslös jakt.
            </seg>
            <seg n="0ba36830">
              Trots den omfattande jakten tycks de flesta valarter ha överlevt,
              om än många i mycket små bestånd. Att det har varit möjligt beror
              i stor utsträckning på det moratorium rörande kommersiell valjakt
              som infördes 19851986. Det beslutet påverkades i hög grad av Helsingforsskonferensen
              1972, och Sverige arbetade därefter som ny medlem av Internationella
              valfångstkommissionen praktiskt för det beslutet.
            </seg>
            <seg n="82878eb7">
              Tillsammans med alla andra bevarandeländer beslöts efter några
              års diskussioner att moratoriet skulle gälla tills en ny och fullständigt
              hållbar förvaltningsplan tagits fram. Därefter skulle kommersiell
              valjakt kunna tillåtas för de mycket fåtaliga bestånd som IWC:s
              forskare ansåg kunde tåla en beskattning. Kvoterna skulle fastställas
              av IWC efter noggranna beräkningar av organisationens forskare.
            </seg>
            <seg n="6fd1cb11">
              Arbetet med förvaltningsplanen pågår fortfarande, och Sverige
              agerar intensivt för att den nya förvaltningsplanen ska bli så
              bra som möjligt. Eftersom det finns en uppenbar risk att fler
              länder återupptar kommersiell valjakt inom eller utom IWC anser
              regeringen att det ur bevarandesynpunkt är mycket viktigt att
              en ny hållbar förvaltningsplan kan antas av IWC. Först då kan
              vi betrakta valbestånden som säkra.
            </seg>
            <seg n="c945697e">
              Genom överenskommelse vid FN:s konferens i Rio 1992 om hållbart
              nyttjande av levande biologiska resurser har vi anslutit oss till
              denna princip. Catharina Elmsäter-Svärd och Moderaterna har bland
              annat redovisat synpunkten att vi ska ha gemensamma principer
              för hur vi förvaltar våra vilda djur. Det är just det som är utgångspunkten
              för propositionen. Den bygger på de principerna, och dem använder
              vi oss av i all förvaltning. De bör därför också vara tillämpliga
              i valsammanhang.
            </seg>
            <seg n="bd731178">
              Gunnar Goude har pläderat för att vi borde haft mer om valarnas
              levnadssätt. Det kan jag hålla med om. Det hade kanske varit ytterligare
              en dimension i propositionen, som ju också syftar till att vilja
              ge en god bakgrund. I Miljöpartiets reservation sägs att försiktighetsprincipen
              inte är förenlig med kommersiell valjakt på grund av valarnas
              biologi och en degraderad havsmiljö. Det ligger mycket även i
              de synpunkterna. Valarna är djur med långsam reproduktionsförmåga,
              och därför måste vi ha en extra försiktighet när det gäller valarna.
            </seg>
            <seg n="782b9196">
              Vi har dock anslutit oss till principen om hållbart nyttjande.
              Jakt bedrivs i dag i ganska stor omfattning av ursprungsbefolkningar.
              De stöds av Sverige, men vi kommer aldrig att acceptera någon
              form av kommersiell valjakt förrän vi är helt säkra på att den
              sker på ett sådant sätt att valbestånden inte skadas. Det är därför
              vi arbetar så hårt för att skapa ett internationellt kontrollerbart
              och vetenskapligt baserat regelverk för valjakt. Som tidigare
              påpekats är de allra flesta bestånden så små att det över huvud
              taget inte är tal om någon jakt på dem.
            </seg>
            <seg n="69344f61">
              Det händer att stora valar dyker upp också i svenska vatten,
              och förhoppningsvis kommer det att ske allt oftare. Den för oss
              viktigaste valen är tumlaren. I Västerhavet är tumlaren förhållandevis
              vanlig, men som Kjell-Erik Karlsson berättade är den starkt hotad
              i Östersjön. Det är ett av de mest hotade valbestånden i världen.
              Beståndet av tumlare uppgår enligt de senaste skattningarna till
              högst 200 individer.
            </seg>
            <seg n="71fe5141">
              Vi ser allvarligt på hotet mot tumlaren, och arbetet med att
              värna tumlaren är mycket viktigt också för trovärdigheten i vår
              valpolitik. Vi arbetar därför intensivt, på många olika områden,
              med att värna om och öka beståndet. Fiskeriverket och Naturvårdsverket
              har förra året fastställt en åtgärdsplan för tumlaren, vilket
              bland annat innebär ökad forskning och utvecklandet av betydligt
              mer selektiva fiskeredskap.
            </seg>
            <seg n="2ef0ac12">
              I en moderat reservation sägs det att regeringens politik grundas
              enbart på spekulationer när det gäller tumlaren. Catharina Elmsäter-Svärd
              nämnde också här att det grundas på spekulationer. Jag beklagar
              om propositionen har gett reservanterna den synen, som jag inte
              delar.
            </seg>
            <seg n="d487d785">
              Det är självklart att all kunskap om levande miljöer inrymmer
              en viss osäkerhet. Men vi arbetar kontinuerligt för att öka kunskapen.
              Forskning utgör en oerhört viktig del av arbetet i alla valpolitiska
              sammanhang. Redan nu vet vi alldeles tillräckligt för att beslut
              ska kunna fattas om bestånden i Östersjön.
            </seg>
            <seg n="000c8d46">
              Försiktighetsprincipen innebär just att bristande kunskaper och
              en viss osäkerhet inte får hindra oss att vidta nödvändiga åtgärder
              för att i det här fallet tumlarna i beståndet i Östersjön ska
              kunna räddas. Vi har också genom EU:s art- och habitatdirektiv
              åtagit oss att skydda och bevara tumlarna.
            </seg>
            <seg n="669d3400">
              Vi välkomnar de nya regler för fisket i våra hav som EU har fastlagt.
              Reglerna innebär att drivgarnsfisket efter lax successivt ska
              fasas ut, att större fartyg inom många geografiska områden ska
              ha observatörer ombord och redskap ska förses med ljudskrämmor.
              För mindre fartyg och inom vissa områden kommer i stället särskilda
              pilotprojekt att initieras.
            </seg>
            <seg n="d91f7392">
              Värdet av att förbjuda drivgarnsfiske i Östersjön har ifrågasatts.
              Av det som har förts fram i debatten är det nog det som har förvånat
              mig allra mest. Vi har redan sedan år 1992 ett globalt beslut
              om förbud mot drivgarnsfiske i alla vatten som är väsentliga för
              valarna. Då inkluderades inte Östersjön. Det uppfattades inte
              som ett område där det fanns hotade valar. Nu vet vi att Östersjön
              har ett av de absolut mest hotade bestånden i hela världen.
            </seg>
            <seg n="2b3c32f7">
              Även om det är en ansträngning och ett problem för Sverige och
              våra fiskare måste vi sätta det i perspektiv av vilka krav vi
              har ställt på till exempel alla de länder som hade en mycket omfattande
              valjakt före moratoriet och som helt och hållet fick lov att lägga
              ned den, eller inskränka den mycket drastiskt. Om vi ska ha någon
              trovärdighet i vår internationella valpolitik måste vi se till
              att också ta valpolitiken i våra egna vatten på stort allvar.
            </seg>
            <seg n="8caa82e5">
              Vi har i dag väldigt många problem för fiskarna och för miljön.
              Det pågår många olika processer som berör fisket och dess lönsamhet.
              Det gäller nyttjandet av olika fiskebestånd och bevarandet av
              biologisk mångfald. Regeringen anser att de processerna måste
              samordnas och effektiviseras så att resurserna nyttjas på bästa
              sätt både för fisket och för miljön. Självklart är detta något
              där också fiskarna ska ha en viktig roll. Vi kommer att arbeta
              hårt för att det ska bli fallet.
            </seg>
            <seg n="08b7b295">
              Tumlarna föredrar ganska kustnära och grunda områden. Det är
              också därför vi ska kunna se dem om vi är ute vid kusten. Särskilt
              vid västkusten är de vanligare än vad många tror. Ett mer selektivt
              fiske kommer i kombination med andra åtgärder förhoppningsvis
              öka våra möjligheter att se tumlarna. Vi vill också gärna underlätta
              för alla intresserade att kunna utnyttja de möjligheterna.
            </seg>
            <seg n="c46c77c4">
              Hur det ska gå till kommer Fiskeriverket och Naturvårdsverket
              närmare att diskutera i sitt arbete med åtgärdsplanen för tumlare.
              När kunskapen om tumlarens ekologi har ökat kan det finnas anledning
              att till exempel inrätta skyddade områden för tumlare. De platser
              och tidpunkter där tumlare lättast kan ses kommer då att kunna
              identifieras.
            </seg>
            <seg n="8192ba3c">
              Avslutningsvis skulle jag vilja kommentera de synpunkter som
              har förts fram om bättre former för samråd och information till
              riksdagen rörande Sveriges agerande inom Internationella valfångstkommissionen.
              Som jag tidigare framfört har jag absolut ingenting emot att samråda
              med riksdagen i den frågan och återkommer gärna. Samtidigt ska
              vi komma ihåg att valpolitiken bara är en liten del av regeringens
              politik när det gäller internationella bevarandefrågor. Det finns
              många andra frågor som också kräver uppmärksamhet. Det är möjligt
              att man ska se detta i ett något större sammanhang.
            </seg>
            <seg n="315ed17c">
              Genom den proposition som vi nu diskuterar har regeringen tillsammans
              med riksdagen lagt fast riktlinjerna för den kommande valpolitiken.
              Jag kommer självklart att återkomma till riksdagen om jag ser
              att det är befogat därför att det sker någon större förändring
              eller någonting som är av värde för riksdagen att känna till.
              Jag vill med detta tacka för denna möjlighet att lägga fram regeringens
              syn på valpolitiken. Tack ska ni ha.
            </seg>
          </u>
          <note type="speaker" n="ca3d3f7e">
            Anf. 264 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-9fc8a2c3748b4423-1" n="ad106b3c">
            <seg n="3248aea4">
              Herr talman! Först vill jag passa på att tacka ministern för
              att hon trots att timmen är relativt sen tar sig tiden att delta
              i debatten. Jag tycker att både miljöministern och jordbruksministern
              är föredömen för sina kolleger. Ni deltar ofta i debatten om de
              propositioner och skrivelser som ni lägger fram. Det tycker jag
              att ni ska ha en eloge för.
            </seg>
            <seg n="beb9da4c">
              Jag vill passa på att lyfta fram en fråga som inte var riktigt
              lyft i propositionen. Det är miljöpåverkan och framför allt miljögifternas
              påverkan just på tumlarbeståndet. Det är trots allt så att de
              högre arterna i vattnet i det här fallet däggdjur, men också fisk
              påverkas mer kraftfullt av miljögifter, dioxiner, PCB och så vidare.
            </seg>
            <seg n="6aab5b5f">
              Vi har i Folkpartiet nu lagt fram ett förslag där vi tycker att
              EU borde ta ett större ansvar för forskningen på miljöområdet.
              Vi vill arbeta för att man inrättar ett forskningsinstitut på
              EU-nivå för havsforskning. Det ska alltså vara på EU-nivå och
              inte på svensk nivå.
            </seg>
            <seg n="08b2912b">
              Vi tycker att det skulle vara en utmärkt placering vid Östersjön,
              då Östersjön på sitt sätt är ett litet laboratorium. Eftersom
              vattenväxlingen är så dålig kan man snabbt se om någonting händer
              och om det kommer nya miljögifter. Jag undrar om ministern skulle
              kunna tänka sig att intressera sig för den idén.
            </seg>
          </u>
          <note type="speaker" n="5e6e6865">
            Anf. 265 Miljöminister LENA SOMMESTAD (s) replik:
          </note>
          <u who="unknown" xml:id="i-612f65d205d020a1-32" n="7afe7f46">
            <seg n="848ab234">
              Herr talman! EU stöder redan i dag väldigt mycket marin forskning.
              Det gör också de svenska forskningsråden. Det är mer närliggande
              för oss att värna om de marina forskningsstationer som vi har
              i Sverige som vi just nu utreder. Vi har också från regeringens
              sida tillsammans med samarbetspartierna sett till att den marina
              forskningen i Sverige har fått ytterligare medel, 10 miljoner
              kronor om året, de senaste åren.
            </seg>
            <seg n="878882f5">
              Det är möjligt att ett marint forskningsinstitut vid Östersjön
              skulle vara ett intressant alternativ. Men det är inte självklart
              att vi ska gå framåt den vägen. Man bör nog se lite noggrannare
              på hela institutspolitiken. Jag ser väldigt många andra områden
              inom EU där vi kan arbeta. Det gäller inte minst den marina strategin.
            </seg>
            <seg n="ec0e0156">
              Där har vi nu ett stort arbete framför oss. Det gäller också
              kemikaliepolitiken och miljögifterna. Det allra viktigaste för
              att se till att kemikalier och gifter inte kommer ut i Östersjön
              är att ha en väldigt bra och strikt kemikaliepolitik. Arbetet
              med till exempel REACH är i förlängningen också ett arbete för
              valarna.
            </seg>
          </u>
          <note type="speaker" n="03b84159">
            Anf. 266 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-9fc8a2c3748b4423-2" n="ad106b3c">
            <seg n="64527130">
              Herr talman! Jag ser att vi har ett problem just på det forskningspolitiska
              området. Väldigt många av de anslag som finns är kortsiktiga.
              Det gäller delvis regeringens politik men i ännu större utsträckning
              EU:s sätt att bedriva forskning.
            </seg>
            <seg n="d19a71b2">
              Ett sådant institut som vi föreslår skulle vara ett sätt att
              stärka långsiktigheten i arbetet. Det skulle inte vara en konkurrent
              för de svenska institutionerna utan i allra högsta grad ett komplement.
              Det skulle också ge möjlighet att stärka forskningsinsatserna
              för de andra Östersjöländerna, till exempel Polen och de baltiska
              staterna.
            </seg>
          </u>
          <note type="speaker" n="53cade5e">
            Anf. 267 Miljöminister LENA SOMMESTAD (s) replik:
          </note>
          <u who="unknown" xml:id="i-612f65d205d020a1-33" n="7afe7f46">
            <seg n="49e5a186">
              Herr talman! Om Folkpartiet vill driva den frågan tror jag att
              man kan framföra det till utbildningsministern för att se om han
              tycker att det är intressant inom ramen för de större forskningssammanhangen
              i EU.
            </seg>
            <seg n="1d59e90c">
              Jag ser för min del att havsmiljöforskarna har ett utomordentligt
              bra samarbete runt Östersjön. Det sker till exempel inom ramen
              för Helcom, Internationella havsforskningrådet och andra institutioner.
              Det är viktigt för oss att se till att stärka de svenska miljöinstitutioner
              som deltar i det arbetet och också deltar i EU:s större forskningssatsningar
              på området.
            </seg>
            <seg n="5912ad0d">
              Det är för min del som miljöminister det mest naturliga sättet
              att arbeta i det här läget. Men självklart välkomnar vi om vi
              ser att det är lämpligt och möjligt att också inom EU-sammanhang
              stärka forskningen på det marina området på detta sätt.
            </seg>
          </u>
          <note type="speaker" n="039ccee7">
            Anf. 268 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-ed0870712c9f1db8-4" n="c3443c00">
            <seg n="b73156b7">
              Herr talman! Miljöministern vill att trovärdigheten i den svenska
              hållningen till moratoriet mot jakt på stora valar, som ju faktiskt
              var väldigt uppenbar, ska motiveras av åtgärder mot bifångst av
              tumlare, vilket knappast förekommer. Jag får inte det att hänga
              ihop.
            </seg>
            <seg n="d42a3f40">
              Även om jag tycker att förbudet mot drivgarn och så kallade pingers
              samt observatörerna som kommer att kosta mycket pengar är overkill
              så finns den här rådsförordningen och det får vi acceptera.
            </seg>
            <seg n="08101956">
              Jag är mycket angelägen om att de inom näringen som drabbas på
              något sätt ska kunna fortsätta trots den omställning som sker
              inom fisket. Att fiskenäringen kan fortsätta är oerhört viktigt
              för lokalsamhällena, för landsbygden, för beredningsindustrin
              och för fiskesamhällena.
            </seg>
            <seg n="8012bedd">
              Jag är väldigt angelägen om att miljöministern i olika sammanhang
              driver den fråga som Jan-Olof Larsson var inne på så att det blir
              möjligt att kompensera dem ekonomiskt det kan gälla utbildning,
              möjlighet att ställa om sin verksamhet, komma in på nya yrkesbanor
              eller ändra sitt fiske och att de hålls någotsånär skadeslösa
              i den här situationen. Är miljöministern beredd att arbeta hårt
              för detta?
            </seg>
          </u>
          <note type="speaker" n="853f3672">
            Anf. 269 Miljöminister LENA SOMMESTAD (s) replik:
          </note>
          <u who="unknown" xml:id="i-612f65d205d020a1-34" n="7afe7f46">
            <seg n="b216c72f">
              Herr talman! Det är självklart att vi vill att den här typen
              av omställning ska gå på ett bra sätt. Vi har också inom EU arbetat
              hårt för att se till att ersättningarna till fiskarna, till exempel
              för ljudskrämmorna, ska ligga på en rimlig nivå. Jag tycker att
              Jan-Olof på ett väldigt bra sätt har redogjort för det engagemang
              vi har.
            </seg>
            <seg n="7143a992">
              Att jag talar om trovärdighet beror på att det ändå är ganska
              små frågor vi har i Östersjön jämfört med de åtgärder som måste
              vidtas på många håll i världen. Jag menar att det då ändå är en
              fråga om trovärdighet.
            </seg>
            <seg n="a7eb7f2f">
              Bifångsterna är ett av de största problemen för valpopulationerna
              i världen. Det är betydligt mer problematiskt än själva jakten,
              som vi kritiserar väldigt hårt. Som Kjell-Erik Karlsson pekade
              på vet vi att även om det inte har rapporterats in bifångster
              av tumlare från svenska fiskare under senare år hittas döda tumlare
              i Östersjön. Forskarna är eniga om att ett tiotal tumlare om året
              beräknas hittas döda i Östersjön. På ett bestånd av maximalt 200
              är det väldigt mycket.
            </seg>
            <seg n="24909015">
              Visst är det en fråga om trovärdighet att visa att det här är
              möjligt. Vi som i internationella förhandlingar möter representanter
              för andra länder vet att många av dem, kanske med viss rätt, kan
              hävda att vissa av de bestånd som beskattas av exempelvis norska
              fiskare vikval till exempel skulle kunna vara bland dem som vi
              skulle kunna diskutera att beskatta. Det kan finnas goda skäl
              för många i andra länder att hävda att de har på fötterna.
            </seg>
            <seg n="2afba125">
              Vi ska vara väldigt noga med att sköta vår lilla lilla del här
              hemma. Det tycker jag är väldigt viktigt.
            </seg>
          </u>
          <note type="speaker" n="850008b2">
            Anf. 270 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-a263dc9a05496e4d-0" n="c3443c00" next="i-17578293d22c3ab6-0">
            <seg n="1f1be683">
              Herr talman! Jag tycker ändå att man i de här sammanhangen måste
              vidta åtgärder som är proportionella. Det blir ju inte trovärdigt
              i olika ageranden om man vidtar åtgärder som inte kan motiveras
              sakligt. Vi har talat med experter som jobbar med de här frågorna,
              och man säger att bifångster förekommer ytterst begränsat.
            </seg>
            <seg n="ff853e8e">
              Låt oss inte bråka mer om detta.
            </seg>
            <seg n="bd21d988">
              Låt mig i stället som fortfarande kännande mig som nybörjare
              i de här sammanhangen tacka miljöministern för det aktiva deltagandet
              här i kammaren och i utskottet och önska en riktigt skön sommar
              med så lite klimatförändringar som möjligt, det vill säga sol
              hela tiden.
            </seg>
            <seg n="1d4d6eba">
              Vi återkommer till hösten med gemensamma tag mot de stora miljöproblem
              som vi är satta att arbeta mot.
            </seg>
            <seg n="89158ff8">
              Tack också till utskottskamraterna. Det är trevligt att arbeta
              tillsammans med er i en generös och öppen anda där vi både kan
              ge och ta.
            </seg>
          </u>
          <note n="31ee6ec6">
            Föredrogs
          </note>
          <note n="17a85fc3">
            Överläggningen var härmed avslutad.
          </note>
          <note n="ff464a1f">
            18 § Anmälan om fråga för skriftligt svar
          </note>
          <u who="sven_gunnar_persson_722099" xml:id="i-17578293d22c3ab6-0" n="c3443c00" prev="i-a263dc9a05496e4d-0">
            <seg n="5de73efd">
              Anmäldes att följande fråga för skriftligt svar framställts
            </seg>
          </u>
          <note n="026d17ef">
            den 17 juni
          </note>
          <note n="ce838c93">
            Margareta Sandgren
          </note>
          <note n="1bf60479">
            Frågan redovisas i bilaga som fogats till riksdagens snabbprotokoll
            tisdagen den 14 september.
          </note>
          <note n="bf0cb5d1">
            19 § Anmälan om skriftliga svar på frågor
          </note>
          <note n="1f2c340b">
            Anmäldes att skriftliga svar på följande frågor inkommit
          </note>
          <note n="67f4e79c">
            den 16 juni
          </note>
          <note n="289ec3dc">
            Sten Tolgfors
          </note>
          <note n="35bedf76">
            Christer Nylander
          </note>
          <note n="9d4079db">
            Svaren redovisas i bilaga som fogats till riksdagens snabbprotokoll
            tisdagen den 14 september.
          </note>
          <note n="f0624032">
            20 § Kammaren åtskildes kl. 20.45.
          </note>
          <note n="d5582ff1">
            Förhandlingarna leddes
          </note>
          <note n="2d1cade3">
            /Monica Gustafson
          </note>
        </div>
      </body>
    </text>
  </TEI>
</teiCorpus>
