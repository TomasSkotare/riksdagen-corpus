<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--126</head>
          <docDate when="2003-06-02">2003-06-02</docDate>
        </div>
      </front>
      <body>
        <div>
          <note n="b8e5b0ba">
            ﻿
          </note>
          <note n="ff7eb95f">
            Riksdagens protokoll
          </note>
          <note n="aa795c2e">
            2003/04:126
          </note>
          <note type="date" n="33456eb4">
            Onsdagen den 2 juni
          </note>
          <note n="c6df5d56">
            Kl. 09:00 - 17:01
          </note>
          <note n="6dc43d29">
            1 § Justering av protokoll
          </note>
          <note n="1d43c49c">
            Justerades protokollet för den 27 maj.
          </note>
          <note n="744e1c99">
            2 § Meddelande om öppet hus i riksdagen
          </note>
          <note n="4890ab43">
            Förste vice talmannen meddelade att öppet hus i riksdagen skulle
            äga rum lördagen den 13 november och inte lördagen den 16 oktober
            som felaktigt angivits i den preliminära planen för kammarens
            sammanträden.
          </note>
          <note n="80598a2b">
            Meddelandet hade delats ut till kammarens ledamöter.
          </note>
          <note n="8980e302">
            3 § Svar på interpellation 2003/04:468 om jämställdhetspolitiken
          </note>
          <note type="speaker" n="49e2f0b8">
            Anf. 1 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-3bac2fe67c721e20-0" n="703f10e5">
            <seg n="b56318df">
              Herr talman! Gudrun Schyman har frågat statsministern om jämställdhetsintegrering
              och om jämställdhetspolitikens feministiska maktperspektiv är
              tydligt nog. Som ansvarig för samordning av regeringens jämställdhetspolitik
              besvarar jag interpellationen.
            </seg>
            <seg n="7f141e1a">
              Jag vill gärna börja med att peka på några beslut som den socialdemokratiska
              regeringen fattat med klart jämställdhetspolitiska mål. Lagstiftningen
              om kvinnofrid och kriminaliseringen av sexköp är viktiga och röner
              uppmärksamhet också utomlands. Jämställdhetslagen har skärpts
              med krav på lönekartläggningar. Vidare innehåller föräldraförsäkringen
              sedan två år tillbaka två månader som reserveras för mamman respektive
              pappan.
            </seg>
            <seg n="04f50e66">
              Regeringen har valt jämställdhetsintegrering som strategi för
              att uppnå de jämställdhetspolitiska målen. Denna strategi fastställdes
              redan år 1994. En hel del har gjorts sedan dess, till exempel
              i form av uppdrag till vissa myndigheter. Regeringen har under
              de senaste åren ytterligare systematiserat hur vi tillämpar strategin
              i arbetet.
            </seg>
            <seg n="5f88911f">
              För att jämställdhetsintegrering som strategi ska bli framgångsrik
              måste det vara tydligt vem som ansvarar för vad. Det måste också
              finnas mål som följs upp, samt kunskap och stöd att tillgå. För
              att säkerställa detta har regeringen inlett ett strukturerat och
              konkret arbete med jämställdhetsintegrering.
            </seg>
            <seg n="32b5fd59">
              I april i år fastställde regeringen en plan för genomförandet
              av denna i Regeringskansliet. Planens övergripande mål är att
              förutsättningar finns för att jämställdhet ska kunna genomsyra
              regeringens politik. Beslutsprocesserna i Regeringskansliet ska
              alltså anpassas så att jämställdhetsperspektivet finns med i alla
              beslutsunderlag. Denna övergripande plan, som sträcker sig till
              år 2009, innehåller konkreta mål och indikatorer. Departementen
              ges stöd i sitt arbete med att integrera jämställdhet i sina politikområden.
              Stödet lämnas i form av utbildning och konkreta metoder för att
              genomföra jämställdhetsanalyser. Redan i dag har varje departement
              etablerat en stödstruktur i form av jämställdhetssamordnare. Samtidigt
              tar departementen nu fram egna planer för sitt vidare arbete.
              En viktig grund har också lagts i och med att statsråd, statssekreterare
              och landshövdingar har fått utbildning i genusteori och kunskap
              i form av bland annat statistik om kvinnor och män.
            </seg>
            <seg n="7f7dc3a6">
              Detta arbete kommer att följas upp årligen med hjälp av kvalitativa
              och kvantitativa indikatorer. Två delutvärderingar ska göras samt
              en slututvärdering år 2010.
            </seg>
            <seg n="22ed7ab8">
              Vi har valt att börja med att integrera ett jämställdhetsperpektiv
              i budgetprocessen. Inom samtliga politikområden kommer det att
              göras en jämställdhetsanalys, och på basis av detta kommer det
              att tas fram mål och indikatorer. Resultatet kommer att redovisas
              för riksdagen i en skrivelse innan mandatperiodens utgång. Regeringen
              kommer därefter att gå vidare med att förtydliga myndigheternas
              ansvar för jämställdhetsintegrering. Också myndigheternas jämställdhetsarbete
              måste bli mer strukturerat och förankrat i den ordinarie verksamheten.
            </seg>
            <seg n="76412ba1">
              Hela det här arbetet är unikt. Vad jag vet är vi den första regeringen
              som på detta genomgripande sätt faktiskt konkret har tagit fram
              en plan för hur jämställdhetsintegrering ska genomföras. Detta
              trots att så många regeringar så länge har talat om just detta.
            </seg>
            <seg n="00a058fa">
              Gudrun Schyman frågar även om regeringen planerar några förändringar
              och förstärkningar av organiseringen av jämställdhetspolitiken.
              Här kan jag bara säga så mycket att regeringen har sett att det
              finns behov av att göra en översyn av jämställdhetspolitiken.
              Därför tillsattes i februari i år en utredning med uppdrag att
              se över mål, inriktning, organisation och effektivitet. Utredaren
              ska analysera och bedöma hur den nuvarande organisationen för
              jämställdhetspolitiken fungerar och också lämna förslag på basis
              av detta. Dessa förslag kommer regeringen att få om ett år, den
              1 juni 2005.
            </seg>
          </u>
          <note type="speaker" n="820d6fc8">
            Anf. 2 GUDRUN SCHYMAN (v):
          </note>
          <u who="gudrun_schyman_b80c37" xml:id="i-d598f44e6b314fd9-0" n="de154544">
            <seg n="b2a7f4b7">
              Herr talman! Jag är otroligt besviken på att jag inte kan få
              svar från den minister som har huvudansvar, nämligen statsministern.
              Jag har ställt en interpellation till honom av det skälet att
              det är han som är ansvarig för hur regeringens arbete läggs upp.
              Jag vet om det här med jämställdhetsintegrering. Jag är väl insatt
              i hur man arbetar. Det är inte vad jag frågar om. Jag frågar utifrån
              att det inte fungerar. Då ställer jag naturligtvis den högst ansvarige
              politikern, nämligen statsministern, till svars.
            </seg>
            <seg n="ea641d3d">
              Jag får väl be jämställdhetsministern att ta med sig den hälsningen
              till statsministern att jag tycker att det är fruktansvärt fegt
              av en statsminister som dessutom kallar sig feminist det verkar
              vara en tunn fernissa att inte själv våga gå upp i debatt i en
              viktig och så avgörande fråga. Det är en fråga där man berömmer
              sig av att det verkligen ska genomsyra politikens samtliga områden.
            </seg>
            <seg n="e79c3315">
              Detta kan inte statsrådet Mona Sahlin rå för. Men diskussionen
              blir lite konstig. Jag får inte svar på mina frågor. Jag har inte
              frågat om jämställdhetsintegreringen. Jag ställer frågor utifrån
              att jag konstaterar att det inte fungerar. Jag har inte frågat
              om maktperspektivet i politiken är tydligt nog. Jag har ställt
              frågor utifrån att jag konstaterar att det inte är det, eftersom
              det inte fungerar i verkligheten. De får jag inte svar på.
            </seg>
            <seg n="f4112754">
              Det är unikt för Sverige att vi har den diskussion vi har om
              jämställdhetsfrågorna och att det görs saker. Men det som också
              är unikt, tror jag, är att vi trots den avancerade diskussionen
              och trots den mycket välvilliga politiska retoriken står och stampar
              på samma fläck när det gäller avgörande jämställdhetsfrågor.
            </seg>
            <seg n="1b3f4340">
              Det finns en artikel här som jag har tagit med mig, en bland
              många. Den kom i förra veckan. Det står: Här är det illa ställt
              med jämställdheten. Lönegapet mellan kvinnor och män har sett
              likadant ut i 20 år. Det är en ny rapport från JämO. Det händer
              ingenting, och det går till och med bakåt.
            </seg>
            <seg n="3ccb8444">
              Vi har sett hur det kommit rapporter som handlar om mäns våld
              mot kvinnor, övergreppen, våldtäkterna, sexualiseringen och pornofieringen
              som går allt längre ned i åldrarna. Det är en industri på stor
              frammarsch. Grundläggande och avgörande frågor är inte lösta.
            </seg>
            <seg n="c244349c">
              Jag menar att när man talar om jämtigrering, eller jämställdhetsintegrering,
              på det vis som regeringen gör suddar man ut vad det handlar om.
              Det handlar om makt. Man får det att framstå som att det är någon
              form av teknikaliteter. Vi ska bli bra och effektiva i en jämställdhetsintegrering,
              och då kommer det att lösa sig.
            </seg>
            <seg n="707032bb">
              Det handlar inte om teknik. Det handlar om politik. Hur kommer
              det sig att vi inte har rättvisa löner? Vi har teknik som gör
              att vi kan flyga till månen. Men vad är det som är så svårt med
              de rättvisa lönerna? Jo, det är att det finns några som inte vill,
              naturligtvis. Det handlar om makt och inte om teknik. Alltså behövs
              det politik som tar sin utgångspunkt i maktfrågorna. Det gör inte
              regeringens jämställdhetspolitik. Därför vill jag ställa statsministern
              som ansvarig till svars för detta. Det har jag inte fått möjlighet
              att göra.
            </seg>
            <seg n="8c6a7979">
              Det är oerhört tragiskt med den degradering av jämställdhetsfrågorna
              som nu har varit i regeringen. Det behövs att frågorna lyfts upp
              till en helt annan politisk nivå och att en minister har ansvar
              med mandat att också säga ifrån.
            </seg>
          </u>
          <note type="speaker" n="081ddb69">
            Anf. 3 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-3bac2fe67c721e20-1" n="703f10e5">
            <seg n="68c14411">
              Herr talman! Jag är ledsen att göra Gudrun Schyman så besviken.
              Jag måste ändå uttrycka igen det Gudrun Schyman också vet. Jag
              är ansvarig för samordningen av jämställdhetspolitiken i regeringen.
              Om Gudrun Schyman tycker att det är en degradering av jämställdhetspolitiken
              tar jag det som en uppmaning. Men jag vet också att det bara är
              en massa retorik från Gudrun Schyman.
            </seg>
            <seg n="1a44d614">
              Vänsterpartiet är med i jämställdhetsarbetet. Vi samarbetar och
              beslutar gemensamt om inriktningen av jämställdhetspolitiken.
              Det är inte bara retorik i regeringens arbete på alla de områden
              som Gudrun Schyman nämnde, utan det är också ett hårt arbete på
              gång nu med förslag när det gäller sexualiseringen av det offentliga
              rummet och när det gäller de förnedrande löneskillnaderna mellan
              kvinnor och män.
            </seg>
            <seg n="e9ed6adc">
              Jämställdhet är inte teknik. Vem tycker det? Inte jag och inte
              Gudrun Schyman. Då blir det lite fånigt att stå här och säga med
              hög röst att detta faktiskt handlar om politik. Det är klart det
              gör. Det här handlar faktiskt om makt, säger Gudrun Schyman. Ja,
              det är klart det gör. Men om man ska ändra en maktordning som
              har existerat i 10 000 år är det föraktfullt att säga att det
              bara skulle vara lite fjuttig teknik om man bygger upp kunskap
              för att bryta detta. Det krävs kunskap, det krävs mål, och det
              krävs ett enträget arbete, och det är jämställdhetsintegreringens
              nya form nu i Regeringskansliet. Det är verkligen inte för att
              slippa göra något i handling, utan för att möjliggöra att jämställdheten
              inte bara blir en retorisk fråga utan också ett område där man
              i handling konkret och tålmodigt faktiskt förändrar villkoren.
              Det är det som jämställdhetsintegreringen handlar om för mig.
            </seg>
          </u>
          <note type="speaker" n="42057984">
            Anf. 4 GUDRUN SCHYMAN (v):
          </note>
          <u who="gudrun_schyman_b80c37" xml:id="i-d598f44e6b314fd9-1" n="de154544">
            <seg n="9c9c88a4">
              Herr talman! Det är inte alls jämställdhetsministern som gör
              mig besviken, utan det är statsministern. Jag har inget ont att
              säga om jämställdhetsministern, varken som person eller som politiker.
              Jag är alldeles övertygad om jämställdhetsministerns stora ambitioner
              på det här området. Det handlar inte om detta, utan det handlar
              om hur arbetet organiseras och vilken politisk tyngd arbetet har.
            </seg>
            <seg n="721c968e">
              Det innebär självfallet en degradering när man går ifrån att
              ha ett enskilt statsråd som enbart har den här frågan som sitt
              område och har placering i Statsrådsberedningen och flyttar frågan
              till en minister som har fyra fem andra viktiga områden där detta
              ska bli en del i allt annat arbete och där alla ska ha ett ansvar.
              Denna förändring skedde under ett år. Efter valet 2002 fungerade
              det med en minister. Efter ett år blev det en annan ordning. Kan
              vi säga att det var ett steg för att flytta fram positionerna
              för det feministiska arbetet? Nej, är min åsikt om detta.
            </seg>
            <seg n="4f5e77b8">
              Jag tror att det är helt nödvändigt med kunskaper. Jag tror att
              det är helt nödvändigt med den statistik som tas fram. Det har
              varit utmärkt med till exempel den statistik som finns omkring
              budgeten. Men hur ska vi sedan använda kunskaperna? Det räcker
              inte med att skicka folk på kurs. Det ska ju också göras någonting.
            </seg>
            <seg n="c1792dae">
              Hur mycket får till exempel länsstyrelserna, som har så stort
              ansvar och så många vackra skrivningar, för att göra någonting
              i verkligheten? Jag har tagit reda på att de får ungefär 20 miljoner.
              För att skydda natur som är skyddsvärd och för att skydda utrotningshotade
              djurarter får de miljarder, men de får miljoner när det gäller
              att skydda kvinnors liv. Det är en väldig skillnad i prioriteringarna
              här i politiken, och detta måste fram. Det handlar inte om jämställdhetsministerns
              roll. Den är ju inbäddad i att detta ses som en fråga som är separat
              för sig.
            </seg>
            <seg n="ac2211a8">
              Jag menar att detta måste upp på den politiska dagordningen.
              Det är naturligtvis väldigt bra att alla får den utbildning som
              finns inom Regeringskansliet. Men om man inte ser sambanden blir
              det svårt att göra någonting som är rätt och riktigt.
            </seg>
            <seg n="fb63bf9c">
              Statsministern har ju väldigt avslöjande talat om att detta med
              representation i styrelser inte är en fråga för oss att hålla
              på med. Vi ska ägna oss åt de orättvisor som finns bland lågavlönade
              kvinnor i vården. Han ser inte sambanden. Han ser inte att det
              finns ett mönster, en patriarkal maktordning som visar sig både
              i styrelserummen och i Kommunals medlemmars lönekuvert. Det är
              det som är problemet. Har man inte insikten om att detta handlar
              om en maktordning, kommer man inte heller dit man ska.
            </seg>
            <seg n="b8834cc8">
              Här är frågorna fördelade. Arbetsmarknadsministern kan inte göra
              någonting åt lönediskrimineringen. Familjeministern håller hårt
              på föräldraförsäkringen och skapar omöjliga motsättningar mellan
              en individualiserad föräldraförsäkring och barnets bästa. Vad
              jag förstår står jämställdhetsministern någonstans mittemellan,
              och statsministern säger att han inte ens har begripit frågan.
              Han känner sig lurad. Han förstod inte vad han skrev på. Vad ger
              detta för intryck? Det är möjligen unikt i världen, men det är
              inte särskilt bra om vi vill göra någonting åt de här viktiga
              politiska frågorna.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="00f7129b">
            4 § Svar på interpellation 2003/04:502 om resurscentrum för lokal
            mobilisering
          </note>
          <note type="speaker" n="c44b45b1">
            Anf. 5 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-3bac2fe67c721e20-2" n="703f10e5">
            <seg n="f2208400">
              Herr talman! Inger Lundberg har frågat mig om jag är beredd att
              pröva förutsättningarna för ett statligt stöd till basfinansiering
              av ett nationellt resurscentrum för lokal mobilisering.
            </seg>
            <seg n="646a6a96">
              Insatser för att stimulera människors engagemang och delaktighet
              på lokal nivå görs i dag på många olika sätt och av många olika
              aktörer. På vissa orter är det kommunen eller landstinget som
              är den drivande kraften, exempelvis genom att initiera lokala
              demokratiprojekt. På andra håll spelar det lokala föreningslivet
              och byalagsrörelsen en central roll. När det gäller människors
              politiska engagemang och intresse för det gemensamma i samhället
              har de politiska partierna ett betydande ansvar och en viktig
              mobiliserande roll.
            </seg>
            <seg n="fef98b75">
              Staten har naturligtvis också en roll att spela i dessa sammanhang.
              Den statliga folkrörelsepolitiken syftar till att ge människor
              goda förutsättningar att gå samman och organisera sig kring gemensamma
              angelägenheter, vilket också främjar lokal mobilisering och engagemang.
              En av målsättningarna med regeringens demokratipolitik är just
              att skapa förutsättningar för ett ökat och mer jämlikt deltagande,
              inte minst på den lokala nivån.
            </seg>
            <seg n="33b1793c">
              Under senare år har det även tagits en rad särskilda statliga
              initiativ för att främja lokal mobilisering. Som en del i utvecklingsarbetet
              Tid för demokrati gav regeringen under åren 2000 till 2002 bidrag
              till drygt 140 lokala demokratiprojekt runtom i landet. Den 11
              januari i år lanserade regeringen en ny demokratisatsning inför
              det stundande valet till Europaparlamentet med fokus på ungdomar
              och på grupper i storstäderna med lågt valdeltagande. De så kallade
              lokala utvecklingsavtalen inom ramen för regeringens storstadspolitik
              har också i hög grad handlat om lokal mobilisering i samverkan
              mellan kommuner, stat, näringsliv och boende.
            </seg>
            <seg n="29e717a4">
              Gemensamt för alla dessa insatser oavsett om de är statliga,
              kommunala eller ideella är att de kontinuerligt utvärderas och
              dokumenteras. Jag är också övertygad om att erfarenhetsutbyte
              och metodutveckling ingår som en viktig del i nära nog all verksamhet
              av det här slaget. Hur detta görs och vem som gör det varierar
              naturligtvis. För vissa verksamheter finns det naturliga gemensamma
              organ, till exempel Svenska Kommunförbundet och Landstingsförbundet
              och Folkrörelserådet Hela Sverige ska leva. I andra fall kan det
              vara lämpligare att uppdra åt fristående organ att hjälpa till
              med detta. Ett exempel på det senare var när Justitiedepartementet
              anlitade just den stiftelse som Inger Lundberg nämner Stiftelsen
              Cesam för vissa aktiviteter i anslutning till utvecklingsarbetet
              Tid för demokrati. Ett annat exempel är Mångkulturellt centrum
              i Botkyrka som av regeringen fått medel för att studera hur ett
              underifrånperspektiv har utvecklats inom ramen för de lokala utvecklingsavtalen.
              Centrumet kommer även att undersöka vilket stöd det behövs på
              lokal och nationell nivå för att vidareutveckla olika former av
              boendeinflytande.
            </seg>
            <seg n="2f482b46">
              Eftersom det finns så stora skillnader när det gäller förutsättningar,
              mål och arbetsmetoder bland de aktörer som arbetar med lokal mobilisering
              i dag, anser jag inte att erfarenhetsutbyte och metodutveckling
              på området ska vara en uppgift för en enskild institution på nationell
              nivå. Jag ställer mig därför avvisande till idén att inrätta ett
              permanent statligt finansierat organ för detta ändamål.
            </seg>
          </u>
          <note type="speaker" n="9ff50f42">
            Anf. 6 INGER LUNDBERG (s):
          </note>
          <u who="carin_lundberg_b998a6" xml:id="i-a7d06e3349d2b6cb-0" n="3350f2df">
            <seg n="fc431ea1">
              Herr talman! Jag vill tacka statsrådet för svaret på interpellationen,
              men jag vill samtidigt säga att jag känner mig besviken på svaret.
              Jag har följt utvecklingen av Cesams verksamhet under många år,
              och jag är väldigt imponerad över vad organisationen uppnått och
              över den kompetens som samlats hos stiftelsen under de 20 år som
              man har arbetat, trots att man har arbetat med väldigt knappa
              resurser.
            </seg>
            <seg n="fda227de">
              Det är inte första gången som frågan om ett nationellt stöd till
              Cesam aktualiserats. Första gången var i början på 90-talet. Då
              fick man under en period ett tillfälligt statligt stöd som gjorde
              att man kunde bygga upp nätverk över hela landet. Andra gången
              diskuterades frågan gediget under statsrådet Blombergs tid. Tredje
              gången var i början på 2000-talet. Jag har uppfattat att det har
              funnits ett stort intresse från regeringens sida under hela perioden
              för att hitta en lösning och någon form av basfinansiering.
            </seg>
            <seg n="ba3e2b25">
              Riksdagen har också vid flera tillfällen gjort starka skrivningar
              till förmån för Cesams verksamhet. Problemet har bara varit att
              det har varit svårt att hitta en relevant källa att hämta pengar
              ur. Den här typen av anslag har inte funnits i statsbudgeten.
            </seg>
            <seg n="ae03b243">
              Bakgrunden till att Cesam bildades var att läkare och socialarbetare
              vid Samhällsmedicin i Örebro såg hur viktigt det var att man kunde
              engagera människor som hade det jobbigt runt sina och andra barns
              behov och uppväxt och ville stimulera ett arbete med den här typen
              av mobilisering. Trots att samhällsarbetet tillhörde grundpelarna
              i den socialtjänstlag som kom i början på 80-talet hade verksamheten
              inte kommit i gång på allvar. Det fanns ett stort behov av metodutveckling,
              och det är inom den sektorn som Cesam verkat.
            </seg>
            <seg n="c7ef8c01">
              Jag tycker naturligtvis att det är bra om vi kan ha flera aktörer
              inom det här området. Behovet är stort, och till exempel Mångkulturellt
              centrum kan säkert spela en viktig roll inom sin nisch, men det
              är allvarligt om mångfalden leder till att inget ordentligt händer
              på området.
            </seg>
            <seg n="a36a450c">
              Nyligen hade Cesam åtta anställda som delvis var lokalt och regionalt
              finansierade, men eftersom verksamheten är nationell har lokala
              och regionala aktörer väntat på en statlig finansiering, och när
              den inte kommit till stånd har man begränsat verksamheten. Cesam
              har i stället fått inrikta sig på olika typer av tjänsteköp. I
              dag har man bara två anställda, och det är risk att verksamheten
              förtvinar. Det går ut över mobiliseringsarbetet när aktörerna
              inte har råd att köpa tjänster.
            </seg>
            <seg n="103e80d0">
              Jag tycker att det här är allvarligt eftersom Cesam verkligen
              har väckt väldigt bred respekt. Man har, som jag skrev i interpellationen,
              varit med om att utveckla verksamhet på två andra orter. Man har
              också etablerat sig internationellt. Företrädare för Cesam är
              just nu i det skotska parlamentet för att på dess begäran berätta
              hur man stött förkovran av lokal mobilisering och demokratiutveckling
              i Sverige. Det känns då lite märkligt om vi i Sverige inte bryr
              oss om och uppskattar den här verksamheten.
            </seg>
            <seg n="c5ee5323">
              Jag vill med anledning av det som anförs i svaret fråga statsrådet
              om inte departementet skulle vara berett att ta emot representanter
              för stiftelsen, så att statsrådet skulle få lyssna på vilken roll
              man skulle kunna spela nationellt. Jag tror att det annars är
              risk för att mycket av det som har byggts upp under 20 år går
              förlorat.
            </seg>
          </u>
          <note type="speaker" n="ea2cccab">
            Anf. 7 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-3bac2fe67c721e20-3" n="703f10e5">
            <seg n="44ae5e64">
              Herr talman! Jag vill återigen betona att jag verkligen inte
              uttrycker någon kritik mot Cesam, tvärtom. Cesam har gjort och
              gör ett alldeles utmärkt och mycket viktigt arbete. Som jag redogjort
              för i svaret har Regeringskansliet också lagt uppdrag på Cesam.
              Men det som jag ändå tyckte var viktigt att få fram i svaret och
              jag förstår om det kan kännas som en besvikelse var att konstatera
              att det finns väldigt många aktörer på det här området. Jag ser
              det också som en viktig poäng att så är fallet. Därför känner
              jag mig, för att uttrycka det milt, väldigt försiktig eller negativt
              inställd till tanken att mer eller mindre institutionalisera en
              av dessa aktörer.
            </seg>
            <seg n="a77e9e55">
              Jag ser snarare framför mig en strategi innebärande att vi fortsätter
              att se över hur vi kan stödja den lokala mobiliseringen. Det görs
              i dag på många olika sätt. Vi ser också över hur en hel del av
              bidragsformerna ytterligare kan stärka detta arbete. Jag syftar
              till exempel på den utredning som nu görs om stödet till kvinnoorganisationer,
              där man också ska gå in på om lokalt arbetande nätverk ska kunna
              få ett annat stöd än vad som hittills har varit fallet.
            </seg>
            <seg n="717590aa">
              Självklart har jag ingenting emot att träffa representanter för
              Cesam och att med dem diskutera förhållandena, tvärtom, men min
              principiella tveksamhet kvarstår. Jag vill stödja lokal mobilisering
              men är mycket skeptisk till att bygga upp denna centralt och institutionaliserat.
              Det skulle kanske rentav motverka sitt eget syfte.
            </seg>
          </u>
          <note type="speaker" n="4b003db7">
            Anf. 8 INGER LUNDBERG (s):
          </note>
          <u who="carin_lundberg_b998a6" xml:id="i-a7d06e3349d2b6cb-1" n="3350f2df">
            <seg n="e6c8168f">
              Herr talman! Det kan vara svårt att definiera vad som är innebörden
              av institutionalisering, och det är möjligt att vi rör oss med
              lite olika begrepp. Jag tycker att det är synd om vi gör det.
              Jag tror att det är viktigt att det någonstans finns en punkt
              där man verkligen bedriver utvecklingsarbete på det här området
              och lite kan sy samman det som sker på olika håll. En sådan utveckling
              har skett inom hela Europa. Det finns en organisation som heter
              Combined European Bureau for Social Development, där ett antal
              nationella organisationer samverkar. Cesam har vice ordförandeskapet
              i den organisationen, och det har skett en utveckling i Europa
              mot inrättande av den här typen av stödjepunkter. Ifall detta
              ska kallas institutionalisering eller något annat kan man naturligtvis
              diskutera.
            </seg>
            <seg n="4886d1c2">
              Jag är väldigt glad för att statsrådet Sahlin säger att hon gärna
              vill träffa företrädare för Cesam, och det är möjligt att man
              kan reda ut ett antal oklarheter i samband med en sådan överläggning.
            </seg>
            <seg n="226e3ff4">
              Jag vill också peka på att jag i min interpellation har återgett
              det som Demokratiutredningen uttalade om behovet av att stärka
              den lokala mobiliseringen. Bland annat skrev Demokratiutredningen
              så här:
            </seg>
            <seg n="fa423419">
              Lika viktigt som det arbete som utförs av Folkrörelserådet Hela
              Sverige ska leva, lika viktigt är det att det finns en motsvarighet
              som uppmuntrar former för deltagare och inflytande inom städer
              och större kommuner. På nationell nivå bör resurscentra för lokal
              mobilisering därför stödjas.
            </seg>
            <seg n="d8c1b40a">
              Det fördes i Demokratiutredningen en ganska ingående diskussion
              om detta, som är återgiven på flera punkter i betänkandet. Det
              har sedan dess förts många diskussioner, men jag tror att det
              vore bra om departementet gick tillbaka lite grann och funderade
              över hur man tänkte inom ramen för Demokratiutredningen när man
              där förde dessa resonemang.
            </seg>
            <seg n="9c9879b3">
              Jag hittar i interpellationssvaret inte någon hänvisning till
              hur statsrådet tänkt ta vara på Demokratiutredningens synpunkter,
              men det är möjligt att det kan komma en fortsatt dialog om detta.
              Jag tror ändå att det måste finnas ett ansvar för att utveckla
              former för lokal mobilisering, så att verksamheten inte bara rinner
              ut i sanden. Det är stor risk för att så blir fallet om det blir
              en alltför splittrad organisation.
            </seg>
            <seg n="5cf17d94">
              Jag tror faktiskt att det som Demokratiutredningen skrev om behovet
              av att utveckla former för lokal mobilisering i städerna är minst
              lika aktuellt i dag som när utredningen framlades.
            </seg>
            <seg n="223c0fec">
              Utanförskapet är stort hos många grupper. Det handlar om människor
              med olika etnisk bakgrund. Jag tror att Mångkulturellt centrum
              kan spela en viktig roll i det sammanhanget, men det handlar inte
              bara om det utan över huvud taget om att människor måste få en
              chans att ta ett större ansvar för sitt liv och sin omgivning
              än de gör i dag. De flesta är ense om att det är viktigt, men
              jag tror att skälet till att det inte hänt så mycket på de drygt
              20 år som vi haft socialtjänstlagen är att vi är väldigt trevande
              när det gäller metoderna.
            </seg>
            <seg n="2be960a8">
              Nu tar vi ytterligare ett steg. Ansvarskommittén skriver om medskapande.
              Också i det sammanhanget krävs det en metodutveckling. Cesam i
              Örebro har tjänat som modell för att utveckla centrum i många
              andra länder, till exempel på Nordirland. Jag tycker att vi ska
              undersöka om detta är något som vi har anledning att stötta lite
              mer från nationell nivå. Jag försäkrar statsrådet att det inte
              är så att Cesam är en sorts regional organisation för Örebro län.
              Jag försäkrar att det är en organisation som har ett väldigt starkt
              nationellt fokus. Den har också en styrelse som är sammansatt
              med tanke på detta, bland andra med kommunalrådet Kent Andersson
              från Malmö och med en representant för det norska kommunförbundet,
              som också har visat intresse för denna verksamhet.
            </seg>
            <seg n="520353b2">
              Jag vädjar än en gång om att ni ska föra en ordentlig dialog
              med Cesam.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="d838322b">
            5 § Svar på interpellation 2003/04:485 om barn som skickas till
            Somalia
          </note>
          <note type="speaker" n="1cfc76d1">
            Anf. 9 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-0" n="1a04f7cb">
            <seg n="da208840">
              Herr talman! Hillevi Engström har ställt fyra frågor till statsrådet
              Holmberg:
            </seg>
            <seg n="909bb0ac">
              Interpellationen har överlämnats till mig. Mitt svar tar sin
              utgångspunkt i mitt ansvar för socialtjänstfrågorna.
            </seg>
            <seg n="591b4702">
              Till att börja med vill jag säga att jag ser allvarligt på den
              här frågan och är bekymrad över att föräldrar väljer att placera
              sina barn i förhållanden i hemländer som de själva lämnat för
              att få skydd i ett annat land. För barnet innebär det helt klart
              en stor omställning att bli lämnad ensam i ett land där levnadsvillkoren
              är helt andra än dem de levt under i Sverige.
            </seg>
            <seg n="041113bb">
              Från Utrikesdepartementet har jag fått veta att man under den
              senaste tvåårsperioden handlagt ca 1520 ärenden av detta slag.
              Endast i ett av dessa har, vad vi känner till, socialtjänsten
              medverkat genom att bekosta barnets resa till familjens ursprungsland.
              Enligt en förfrågan från Socialdepartementet till länsstyrelserna
              förra året är den här typen av ärenden sällan förekommande i kommunerna.
              Det gör att det saknas kunskap och erfarenheter i kommunerna om
              hur de ska handläggas på bästa sätt. Oavsett antalet är det viktigt
              att det blir klarlagt hur dessa ärenden ska handläggas effektivt
              och rättssäkert och med ett tydligt barnperspektiv.
            </seg>
            <seg n="0cdfdb86">
              När ett barn dyker upp på någon av våra ambassader utan pengar
              och någonstans att bo och dessutom saknar identitetshandlingar
              aktualiseras flera frågor som måste besvaras innan barnet kan
              återvända till Sverige, bland annat: Vem är barnet? Vem eller
              vilka är vårdnadshavare? Hur ställer sig vårdnadshavarna till
              att barnet kommit till ambassaden och till en eventuell hemresa?
              Var har barnet sin hemvist? Hur ska barnet få mat och husrum?
            </seg>
            <seg n="beebee01">
              Även om det är möjligt att besluta om ett omedelbart omhändertagande
              med stöd av lagen om vård av unga (LVU) är det inte möjligt att
              verkställa det utanför Sveriges gränser. Det kan ske först när
              barnet återkommer till Sverige.
            </seg>
            <seg n="f08ac780">
              Däremot bör vi naturligtvis göra allt som står i vår makt för
              att se till att barnet med utgångspunkt i vad som är bäst för
              barnet får hjälp både på ort och ställe och med att återvända
              till Sverige. Det finns ingen patentlösning på detta. I dag finns
              det svårigheter eftersom det bistånd som betalas ut enligt lagen
              om konsulärt ekonomiskt bistånd från år 2003 bara kan sökas av
              den som är myndig och kan ikläda sig det återbetalningsskydd som
              finns i lagen. Bestämmelserna i passlagen gör att det kan uppstå
              svårigheter i det fall vårdnadshavarna eller en av dem motsätter
              sig att pass utfärdas. Frågor om ändringar i passlagen bereds
              för närvarande inom Regeringskansliet. En av dessa är frågan om
              utfärdande av pass till barn under 18 år.
            </seg>
            <seg n="b63716cc">
              Jag har tagit initiativ till att en inventering görs i samtliga
              berörda departement av de problem som kan bli aktuella i samband
              med att barn som skickats till ursprungsländer kommer till ambassader
              och söker bistånd för att kunna resa till Sverige. Jag kommer
              också att ge Socialstyrelsen i uppdrag att ta fram rekommendationer
              för hur den här typen av ärenden ska handläggas inom socialtjänsten
              och sprida dem till kommunerna. Har barnet sin hemvist i Sverige
              ska svenska myndigheter naturligtvis göra allt som står i deras
              makt så att barnet kommer hem igen.
            </seg>
          </u>
          <note type="speaker" n="2da8aa34">
            Anf. 10 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-14d865382ef6a489-0" n="cf4bb33a">
            <seg n="4766f09b">
              Herr talman! Man undrar om FN:s barnkonvention som antogs av
              generalförsamlingen 1989 gäller för barn som är bosatta i Sverige,
              om den gäller för alla barn, eller om barnkonventionen gäller
              mest för barn som är födda av svenska föräldrar här i Sverige,
              som jag och statsrådet är skåningar får väl räknas med. Skämt
              åsido, konventionsstaterna, däribland Sverige, erkänner att barn
              för att kunna uppnå en fullständig och harmonisk utveckling för
              sin personlighet bör växa upp i en familjemiljö i en omgivning
              av lycka, kärlek och förståelse. Konventionsstaterna, alltså Sverige,
              säger att barnet på grund av sin fysiska och psykiska omognad
              behöver särskilt skydd och omvårdnad och lämpligt rättsligt skydd.
              I barnkonventionen artikel 3 stadgas att vid alla åtgärder som
              rör barn ska barnets bästa komma i främsta rummet.
            </seg>
            <seg n="9803069a">
              Men, herr talman, det tycks inte som om barn i Socialdemokraternas
              Sverige som dumpas av sina föräldrar i bland annat Somalia omfattas
              av barnkonventionen. För de barnen hjälper det varken att vi ställer
              frågor i riksdagen till regeringen, att vi har interpellationsdebatter
              eller att det är uppmärksamhet i tidningar och TV. Det hjälper
              inte de barnen. De har bara att finna sig i det öde som föräldrarna
              bestämt, det vill säga att vistas i Somalia eller andra länder.
              Det är länder som barnen och deras föräldrar tidigare har flytt
              ifrån. De har ofta beviljats flyktingstatus i Sverige för att
              det är ett farligt område att vara i. Det är alltså flyktingfamiljer
              det handlar om många gånger. Men föräldrarna bestämmer sig för
              att barnen ska återuppfostras eller på annat sätt vistas i hemlandet.
            </seg>
            <seg n="89705589">
              Ganska nyligen var det ett reportage i TV 4:s Kalla fakta som
              redogjorde för ett fall, en pojke som man kallade Muhammed, 17
              år. Han hade dumpats i Somalia och flytt därifrån till Djibouti.
              Han uppsökte konsulatet och ville ha hjälp att komma tillbaka
              till Sverige. Han var svensk medborgare på samma sätt som statsrådet
              och jag själv är.
            </seg>
            <seg n="8fc19291">
              På konsulatet kunde han varken få ekonomiskt stöd eller ännu
              mindre pass utfärdat eftersom han är under 18 år. I stället för
              att gå på gymnasiet i Sverige tillbringade han sina dagar med
              att putsa skor i Djibouti och sova på golvet. Är det, herr talman,
              barnets bästa? Man frågar sig.
            </seg>
            <seg n="c443e1d1">
              För att förvissa mig om att Morgan Johansson verkligen sagt det
              han sade i TV-inslaget tittade jag på det i går kväll igen. Statsrådet
              säger i TV att Muhammed naturligtvis måste komma hem. Att han
              inte redan har gjort det förklarar statsrådet med att det bara
              beror på något byråkratiskt mankemang.
            </seg>
            <seg n="027a8ffd">
              I dag vet vi bättre. Muhammed kommer inte att komma tillbaka
              till Sverige. De sociala myndigheterna och kommunen har sagt att
              han får vara kvar i Djibouti för det är så föräldrarna vill ha
              det. Det gäller ett enskilt fall. Troligtvis kommer han att kunna
              komma tillbaka i december när han har fyllt 18 år, om han har
              överlevt till dess i den farliga miljön.
            </seg>
            <seg n="07332b70">
              I TV kunde vi höra ambassadrådet Mikael Broman säga att det var
              tungt att tala om för de barn som söker hjälp på svenska beskickningar
              att de inte har någon hjälp att få. Ambassadrådet berättade att
              barnen bröt ihop och grät och sade själv att det var deprimerande
              att meddela besluten.
            </seg>
            <seg n="dce98300">
              Jag frågar mig då, Morgan Johansson, varför man inte kan säga
              ärligt i TV att det inte finns någon hjälp att få för de här barnen.
              Det beror ju inte på byråkratiskt mankemang att flera barn fortfarande
              är fast i de här länderna. Jag undrar också varför barnkonventionen
              inte gäller för de svenska barn som dumpas i bland annat Somalia.
            </seg>
          </u>
          <note type="speaker" n="cb9a8960">
            Anf. 11 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-1" n="1a04f7cb">
            <seg n="5d4acef5">
              Herr talman! Självklart gäller barnkonventionen alla barn som
              vistas i Sverige. Det tror jag inte att vi har några skilda uppfattningar
              om. Men när man lyssnar på Hillevi Engström får man nästan intrycket
              av att det är Sverige som har placerat de här barnen i Somalia
              och sedan övergett dem. Så är det inte.
            </seg>
            <seg n="e616ac91">
              Jag tycker att Hillevi Engström först och främst ska placera
              skulden där skulden hör hemma. Det är föräldrar som i grund och
              botten tycker att barnen inte får tillräckligt med stryk i svenska
              skolor. De tycker i stället att de ska få indoktrineras på olika
              sätt och uppfostras på ett annat sätt. Det är ett synsätt som
              vi naturligtvis tar djupt avstånd ifrån. De har hand om sina barn
              och skickar ut dem till länder som de själva har valt att fly
              ifrån. Man kan fundera över deras asylstatus redan från början.
              Men det är delvis en annan fråga.
            </seg>
            <seg n="32f8b2b8">
              Grundproblemet är att även om vi har en stor och utbyggd offentlig
              sektor har vi inte kontroll på alla barn i hela vårt land. Vi
              lever inte i något 1984-samhälle. Det innebär att när föräldrar
              väljer att göra på det här sättet har vi inte någon kunskap om
              det förrän vi konfronteras med problemet. När vi konfronteras
              med problemet, till exempel när det dyker upp barn på våra beskickningar
              runtom i världen det rör sig egentligen bara om Somalia, och Etiopien
              i det här fallet gäller för vår del att försöka göra vårt allra
              bästa för att se till att barnen kan komma hem igen när de har
              övergivits av sina föräldrar.
            </seg>
            <seg n="9a6a8d0d">
              Det finns lite olika vägar man kan gå. Ett sätt är att fatta
              beslut om ett LVU-omhändertagande. Jag kan inte uttala mig om
              det enskilda fall som Hillevi Engström tar upp, men om man fattar
              beslut om ett LVU-omhändertagande kan ambassaden utfärda pass
              emot föräldrarnas vilja och i det sammanhanget ta hem barnet med
              det ekonomiska bistånd för kostnad för resa som man då kan stå
              för. Så har också skett i ett flertal fall. Det är så gången är.
              Det är så det ska fungera. Det kan skilja sig väsentligt från
              fall till fall vad som ska ske. Men det är alldeles klart att
              det är på det sättet man ska hantera frågan.
            </seg>
            <seg n="0aa641c0">
              Hur ofta stöter man på sådana här fall? Innebär det, när det
              är väldigt sällan, att man från många kommuners sida har dålig
              kunskap om hur gången ska vara? Så kan nog mycket väl vara fallet.
              Därför kommer jag att ge Socialstyrelsen i uppdrag att ta fram
              rekommendationer för hur man ska hantera de här fallen så att
              det blir helt klart hur det ska gå till. Min uppfattning är att
              om ett barn har sin hemvist i Sverige måste vi göra allt vad vi
              kan från svenska myndigheters sida för att se till att barnet
              kan komma hem igen. Det är den ingång vi måste ha.
            </seg>
            <seg n="20e62871">
              Placera inte skulden någon annanstans än på de enskilda föräldrarna!
              Det är faktiskt de som i grund och botten har övergett sina barn.
            </seg>
          </u>
          <note type="speaker" n="e796774a">
            Anf. 12 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-14d865382ef6a489-1" n="cf4bb33a">
            <seg n="ed299808">
              Herr talman! Det är ingen tvekan om att det är föräldrarna som
              är upphov till problemet, men en 15-åring eller en 17-åring har
              ju rätt att få hjälp av samhället när föräldrarna sviker. Det
              måste vi väl ändå vara överens om?
            </seg>
            <seg n="7919277b">
              Den 27 maj 2003 hade jag en debatt här i kammaren med statsrådet
              Jan O Karlsson om problemet med dumpade barn. Då sade statsrådet
              i kammaren att han hade känt till det här sedan 14 månader tillbaka.
              Han hade själv varit i Addis Abeba i mars 2002 och på ort och
              ställe hört problemet berättas på ambassaden. Han hade också sett
              barnen i den miljö de vistades i. Problemet har alltså varit känt
              för regeringen minst sedan mars 2002. Det är en väldigt lång tid,
              Morgan Johansson.
            </seg>
            <seg n="ab9a0b8b">
              Regeringen har inte gjort särskilt mycket. Jag skulle vilja säga
              att regeringen inte bryr sig om de här svenska medborgarna, de
              här barnen som har bott i Sverige under större delen av sin uppväxt.
              De får vara kvar. I stället ska man utfärda rekommendationer till
              Socialstyrelsen, skriva brev till länsstyrelserna och fråga om
              problemet är omfattande eller inte. Det duger inte. Det är en
              politik som vi moderater aldrig kan acceptera, att svenska medborgare
              dumpas utomlands, lämnas åt ett öde att putsa skor och vistas
              i en väldigt farlig miljö.
            </seg>
            <seg n="0e7d9ce2">
              Jan O Karlsson, det förra statsrådet, sade även i ett frågesvar
              2003 till Rosita Runegrund: Vill vårdnadshavare, som har barnets
              bästa för ögonen, till exempel föra svensk-somaliska barn till
              Somalia för att de anser att barnet bör knyta kontakt med sitt
              ursprung har de således rätt att besluta om detta.
            </seg>
            <seg n="13533625">
              Är det verkligen en politik som statsrådet Johansson ställer
              sig bakom? Varför säger man i så fall inte det när TV:s Kalla
              fakta frågar vad man ska göra, i stället för att skylla på byråkratiskt
              mankemang? Det är ett problem som har varit känt i flera års tid,
              och regeringen duckar. Jag tycker att det är märkligt.
            </seg>
            <seg n="bed93c1d">
              I stället för att ta fram de här rekommendationerna måste man
              ändra konkret och göra det ganska snabbt. Nu har vi hört om ett
              fall. Jag kan förstå om statsrådet inte kan uttala sig om det
              enskilda fallet. Den här pojken kommer troligtvis tillbaka till
              Sverige när han fyller 18 år, om han har överlevt. Vi hörde på
              TV-inslaget att en annan pojke blev misshandlad till döds på gatan
              för att han inte kunde språket avrättad, kan man säga.
            </seg>
            <seg n="9199f10e">
              Herr talman! Det är väl ingenting som vi kan acceptera i Sverige
              att våra svenska barn ska råka ut för? Nej, det krävs betydligt
              mer. Det krävs att det händer någonting konkret nu, snabbt. Eller
              ska jag stå här igen om ett år, i maj 2005, och höra: Vi har skickat
              brev. Vi har utfärdat rekommendationer. Vad har hänt då?
            </seg>
            <seg n="77e80ec6">
              Jag begärde för ett år sedan att man skulle göra en kartläggning
              i kommunerna av hur omfattande problemet är och hur ofta det händer
              att barn kommer tillbaka eller, rättare sagt, inte kommer tillbaka
              efter sommarlovet. De dyker aldrig mer upp i skolan. Föräldrarna
              fortsätter att kvittera ut barnbidrag på 950 kr i månaden och
              barnen vistas i en väldigt farlig miljö. I stället har statsrådet
              skrivit till länsstyrelsen. Det är gott och väl. Men länsstyrelserna
              har inte den här kunskapen. Länsstyrelsen är en myndighet som
              granskar kommunerna, om någon klagar. Men de har ju ingen kunskap
              om vad som händer i Helsingfors, i Rosengård, i Tensta eller i
              vilken kommun det kan vara fråga om.
            </seg>
            <seg n="681badea">
              Därför frågar jag statsrådet vad som kommer att hända konkret.
              Kommer du att ta reda på om det här problemet är omfattande? Kommer
              du då att fråga kommunerna?
            </seg>
          </u>
          <note type="speaker" n="9f6bdd85">
            Anf. 13 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-2" n="1a04f7cb">
            <seg n="8d5e24ad">
              Herr talman! Det är länsstyrelserna som vi använder oss av. De
              har faktiskt ett tillsynsansvar bland annat när det gäller socialtjänsten.
              När vi från statens sida vill se vad som har hänt i kommunerna
              frågar vi länsstyrelserna som i sin tur kan fråga kommunerna.
              Det var precis det vi gjorde för ett år sedan, som jag också tar
              upp i interpellationssvaret. Utifrån den kunskapen vet vi att
              det är väldigt sällan förekommande. Det är det vi kan uttala oss
              om hittills. Detta är också en del av problemet, för då finns
              det inga inarbetade rutiner för hur man ska göra. I så fall får
              vi skapa sådana rutiner, och det är Socialstyrelsens sak. Det
              är precis de rekommendationerna som vi vill utfärda, som jag säger
              i svaret.
            </seg>
            <seg n="0b073978">
              Vi har också bekymmer med passfrågan, barn som inte kommer tillbaka
              efter sommarlovet och så vidare. Jag har tagit initiativ till
              en inventering i Regeringskansliet med alla departement för att
              se vilken kunskap vi har, vilka bekymmer som finns och hur vi
              kan göra någonting åt dem. Det återges också i mitt interpellationssvar.
            </seg>
            <seg n="ab519c4e">
              Det är kommunerna som har ansvar för socialtjänsten i grund och
              botten. Det är så vi har valt att lägga upp det. Jag vet inte
              om Moderaterna har någon annan uppfattning om hur socialtjänsten
              ska skötas, om de vill förstatliga den på något sätt. Det vet
              jag inte. Det är kommunerna som har ansvar för socialtjänsten.
              Om Moderaterna hade fått bestämma kanske vi knappt hade haft någon
              socialtjänst kvar. Då hade vi inte haft så mycket att diskutera.
              Men med den modell som vi har valt finns det ett lokalt ansvar
              för de här problemen. Det är kommunerna som ansvarar för det.
            </seg>
            <seg n="1ebd3f2c">
              Det kan dyka upp bekymmer med gränserna. Vår lagstiftning sträcker
              sig inte in i andra länder. Svensk lag gäller inte i Somalia eller
              i något annat land. Då handlar det om att försöka lösa det från
              fall till fall. Den ingång jag kan ha i hela den här diskussionen
              är att om ett barn har sin hemvist i Sverige, då måste svenska
              myndigheter oavsett nivå stat, landsting eller kommuner eller
              ambassader göra allt de kan för att barnet ska få lov att komma
              tillbaka till Sverige.
            </seg>
            <seg n="3e47c7f7">
              Det låter på Hillevi Engström som om nästan inga barn har fått
              komma tillbaka. Så är det ju inte. De allra flesta fall som vi
              har stött på har vi löst. Det finns kanske ytterligare några som
              kommunen i samarbete med staten och ambassad inte har klarat av
              att lösa. Det är för tidigt för mig att gå in och säga vad som
              har gjorts fel eller rätt. Då uttalar jag mig om enskilda fall,
              och det vill jag inte göra.
            </seg>
            <seg n="53feff31">
              Vår utgångspunkt måste alltid vara att svenska myndigheter ska
              göra allt de kan för att barn som har sin hemvist i Sverige ska
              kunna komma tillbaka igen. Det är precis det som de rekommendationer
              som jag nu vill ta fram från Socialstyrelsens sida ska gå ut på.
            </seg>
          </u>
          <note type="speaker" n="b370e0bb">
            Anf. 14 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-14d865382ef6a489-2" n="cf4bb33a">
            <seg n="ce3cce2a">
              Herr talman! Regeringen ska göra allt, säger statsrådet. Jag
              ställde en fråga till statsrådet om regeringens politik som den
              fördes i maj 2003. Jan O Karlsson uttalade då att om föräldrar
              vill föra sina barn till Somalia ska de ha rätt att göra det.
              Är det fortfarande regeringens politik? I så fall tycker jag att
              statsrådet talar emot sig själv.
            </seg>
            <seg n="e1540232">
              Statsrådet säger att det är få fall. Hur vet man det? För ett
              år sedan efterlyste jag en kartläggning i kommunerna av hur vanligt
              förekommande det är. Det finns uppgifter som tyder på att det
              rör sig om ett hundratal barn som dumpas utomlands varje år. Jag
              kan inte verifiera den här siffran, men det är den siffra som
              har uppgetts vid rundringningar till olika socialtjänster inom
              kommunerna.
            </seg>
            <seg n="0e67cf15">
              Herr talman! Har statsrådet någon egen undersökning på departementet?
              Då skulle jag gärna vilja se den. Det är lite väl löst att uttala
              sig och säga att det är få fall.
            </seg>
            <seg n="7618a703">
              Det finns andra svenskar som är fast utomlands. Vi har haft en
              debatt bland annat om den fånge som sitter på Guantánamobasen.
              Mig veterligt gör regeringen en hel del insatser för att få honom
              friad, ställd inför rätta eller tillbaka till Sverige. Det är
              också en svensk medborgare.
            </seg>
            <seg n="31c281bb">
              Jag undrar: Vad gör regeringen för de här konkreta fallen nu?
              Eller ska vi vänta några år och se vad som har hänt med pojkarna
              då? Det rör sig mest om pojkar.
            </seg>
            <seg n="0f4efb2a">
              Jag undrar också på vilket sätt man har implementerat barnkonventionen
              i de här fallen. Eller gäller barnkonventionen för svenska barn
              födda i Sverige med svenska föräldrar? Är det så att de här barnen
              inte är önskade av någon? Den pojke jag refererade till, Muhammed,
              han sitter fast i Djibouti. Han har ingen på sin sida. Det är
              ingen som hjälper honom. Ambassaden säger nej. Svenska myndigheter
              säger nej. Föräldrarna säger nej. Hans öde är att fortsätta putsa
              skor och sova på marken. Är det regeringens politik för svenska
              medborgare som har dumpats utomlands?
            </seg>
          </u>
          <note type="speaker" n="049f69d3">
            Anf. 15 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-3" n="1a04f7cb">
            <seg n="4319c3f7">
              Herr talman! Det är ett sätt att föra debatt, att lägga ansvaret
              på staten och regeringen för det som egentligen inte hör hemma
              där. Det kan man naturligtvis göra. Det är kommunerna som har
              ansvaret för socialtjänstfrågorna och de barn som vistas i kommunerna.
              Det är det sätt vi har valt att arbeta på.
            </seg>
            <seg n="424037ea">
              När man hör Hillevi Engström får man intrycket dels av att det
              rör sig om väldigt många barn, dels att ingen enda har fått lov
              att komma hem. Så är inte fallet. Man har klarat av att lösa de
              allra flesta fall. Sedan finns kanske ytterligare några som återstår.
              Det är svårt för mig att gå in i detalj och redovisa vilka problem
              det har varit i de enskilda fallen. Det kan jag inte. Då skulle
              jag gå utöver det ansvar som kommunerna har.
            </seg>
            <seg n="100ba140">
              Jag kan bara uttala mig för statens del, och statens inställning
              är den att om ett barn har hemvist i Sverige så ska barnet få
              lov att komma hem. Om det då finns lagstiftningsproblem i detta,
              till exempel när det gäller passen, eller om det finns administrativa
              problem, exempelvis vilka LVU-beslut som fattats och hur man i
              så fall rent praktiskt kan lösa återresan, då får vi lösa de problemen.
            </seg>
            <seg n="f5d78220">
              Jag vill samtidigt varna för den nästan Orwellska ingång som
              Hillevi Engström har. Vi kommer aldrig någonsin i vårt land att
              kunna ha kontroll på alla barn, vart alla barn reser, hur alla
              barn placeras och var alla barn finns. Det kommer vi aldrig att
              klara av, och det kanske inte ens är ett sådant samhälle som vi
              vill ha. Men när vi uppfattar ett problem måste vi försöka lösa
              det, och det är det som vi också försöker göra.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="a6b2d7cd">
            6 § Svar på interpellation 2003/04:522 om alkoholrelaterad kvinnomisshandel
          </note>
          <note type="speaker" n="3e52651c">
            Anf. 16 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-4" n="1a04f7cb">
            <seg n="7c719d72">
              Herr talman! Tobias Billström har frågat mig vilka åtgärder jag
              tänker vidta för att tillse att relevant information kring alkoholens
              roll vid kvinnomisshandel kommer berörda myndigheter och allmänheten
              till känna.
            </seg>
            <seg n="cedaeddc">
              Våld mot kvinnor är ett allvarligt samhällsproblem. Våld utgör
              ett konkret hot mot kvinnors liv och hälsa och är en prioriterad
              fråga för regeringen.
            </seg>
            <seg n="36bab0d4">
              Orsakerna till mäns våld mot kvinnor är av komplex karaktär,
              men allmänt kan man nog säga att kvinnans generellt underordnade
              ställning i samhället och våra invanda könsmönster är en del av
              förklaringen.
            </seg>
            <seg n="954ca114">
              Sammanställningar av olika forskningsresultat visar emellertid
              också att en viktig riskfaktor för partnerrelaterat våld är alkoholmissbruk.
              Därför får inte alkoholens roll i våldsproblematiken förringas.
            </seg>
            <seg n="4320ddf9">
              I en rapport från Brottsförebyggande rådet redovisas en del uppgifter
              om de män som dömts för grov kvinnofridskränkning. Materialet
              är inte generaliserbart till alla män som misshandlar kvinnor
              i nära relationer, men det är dock värt att notera att en majoritet
              av männen hade någon form av missbruksproblem. En annan studie
              som bör uppmärksammas i sammanhanget är en studie av Mikael Rying
              om dödligt våld i Sverige 19901996, i vilken det framkommer att
              hälften av männen som brukade dödligt våld i en nära relation
              var påverkade av alkohol vid brottet.
            </seg>
            <seg n="1c26ad01">
              Utbildning och kompetensutveckling är viktigt för att öka kunskapen
              hos personalen i kommuner och landsting om våld i nära relationer.
              En uppföljning av Socialstyrelsens fortbildningssatsning för personal
              inom socialtjänst och hälso- och sjukvård visar att ett stort
              antal anställda har genomgått utbildning samt att personalen genomgående
              tycks ha fått större kunskap, ökad kompetens och bättre beredskap
              att möta problemen.
            </seg>
            <seg n="9134ae07">
              Socialstyrelsen har publicerat utbildningsmaterial om våldsutsatta
              kvinnor för såväl socialtjänstens som hälso- och sjukvårdens personal.
              Materialet är mycket efterfrågat och har fått stor spridning bland
              den personal i landet som möter våldsutsatta kvinnor. Det innehåller
              allt från information om socialtjänstens och hälso- och sjukvårdens
              ansvar och arbete, kvinnans situation och roll i våldsrelationer
              till forskning kring bakomliggande faktorer till våldet. Socialstyrelsens
              kompetens på området är hög och materialet används i stor utsträckning.
              Jag kommer att fortsätta att stödja Socialstyrelsens arbete med
              utbildningsinsatser på området mäns våld mot kvinnor.
            </seg>
          </u>
          <note type="speaker" n="54b59113">
            Anf. 17 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-54ef1c32d721b2e8-0" n="20ff2de6">
            <seg n="5c0d3d02">
              Herr talman! Våld mot kvinnor är alltid helt oacceptabelt, oavsett
              var det förekommer och oavsett under vilka omständigheter. Det
              tror jag att statsrådet och jag är överens om. Jag tror dessutom
              att vi alla reagerar starkt på de löpande rapporter som visar
              utbredningen av våld mot kvinnor i vårt samhälle.
            </seg>
            <seg n="96d9a9f0">
              I den här diskussionen är det emellertid viktigt att lägga ett
              par saker på minnet. För det första är det viktigt att bekämpandet
              av våldet mot kvinnor sker på individuell nivå. Det är fel att
              tillämpa schabloner på något som ytterst är en fråga om individer.
              Det är enskilda män som slår, och det är enskilda män som ska
              straffas för att de slår. Det är enskilda kvinnor som misshandlas,
              och det är enskilda kvinnor som måste få stöd. Därför vill jag
              naturligtvis helt motsätta mig statsrådets krystade formulering
              i svaret där det sägs att det skulle vara kvinnans generellt underordnade
              ställning i samhället som utgör en allmändel av förklaringen.
            </seg>
            <seg n="08d3ac3d">
              För det andra bör inte allmänna lösningar tillämpas på specifika
              problem för att bekämpa det alkoholrelaterade kvinnovåldet. I
              Sverige tillämpar vi exempelvis totalkonsumtionsmodellen, som
              utgår från den totala mängd alkohol som konsumeras i samhället.
              Vi utgår inte från huruvida individen som konsumerar alkoholen
              tillhör en riskgrupp eller inte, och inte heller från andra riskfaktorer
              som finns med i bilden.
            </seg>
            <seg n="af642615">
              Det här är ett problem, särskilt när denna generella uppfattning
              kombineras med att huvudmetoden för att bekämpa alkoholrelaterat
              kvinnovåld är begränsandet av den allmänna konsumtionen i samhället.
              Med andra ord: Om det dricks mindre i samhället så blir färre
              kvinnor slagna.
            </seg>
            <seg n="e19d8f80">
              Problemet med statsrådets och regeringens politik är att fler
              och fler tecken tyder på att det resonemanget, som under lång
              tid varit en huvudlinje i politik och praktik i Sverige, nu kritiseras
              för att inte ge en fullständig bild. Amnesty skriver exempelvis
              på s. 34 i sin rapport Mäns våld mot kvinnor i nära relationer
              , som kom den 19 april i år, följande: Att alkohol förekommer
              i samband med kvinnomisshandel betyder dock inte att alkoholen
              är orsaken till misshandeln. Det finns inga enkla samband mellan
              alkohol och mäns våld mot kvinnor. En del män som misshandlar
              är nykterister, andra är alltid påverkade när de misshandlar medan
              somliga män alltid är nyktra vid misshandelstillfällena även om
              de vanligtvis dricker mycket. Sammanfattningsvis bör framhållas
              att det kan vara missledande att dra generella slutsatser om förövarna
              utifrån de få som polisanmälts för sina våldsbrott mot kvinnor
              i nära relationer.
            </seg>
            <seg n="86ffea8e">
              De problem som jag ser med folkhälsoministerns resonemang, som
              kommer till uttryck i hans svar till mig, ryms väl inom det ovan
              citerade avsnittet. Det är lustigt att Amnestys rapport över huvud
              taget inte nämns i ministerns svar till mig eller kanske ändå
              inte. Regeringens allmänna politik utgår nämligen från motsatsen
              till det som sägs i Amnestys rapport.
            </seg>
            <seg n="2adf8a57">
              Socialstyrelsens information, som statsrådet hänvisar till, har
              totalkonsumtionen som grund. Statliga utbildningsinsatser och
              informationskampanjer har också totalkonsumtionen som grund. Hela
              inriktningen på den svenska alkoholpolitiken styrs, Morgan Johansson,
              av den uppfattning som Amnesty alltså kritiserar i sin rapport.
            </seg>
            <seg n="8b26a7b4">
              Upplever inte statsrådet att det finns ett uppenbart problem
              med hur politiken och strategin tillämpas i Sverige?
            </seg>
          </u>
          <note type="speaker" n="2c10f024">
            Anf. 18 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-5" n="1a04f7cb">
            <seg n="b509953e">
              Herr talman! Nej, det gör jag inte. Den här diskussionen speglar
              skillnaden mellan en moderat och en socialdemokratisk ingång i
              debatten. Tobias Billström började diskussionen med att deklarera
              att detta är en individuell fråga, att det är individer som slår
              och individer som blir slagna. Det är en självklarhet.
            </seg>
            <seg n="302bd225">
              Det kan naturligtvis inte avhålla oss från att fråga oss om det
              finns några mönster, några förklaringsansatser, bakom det. Och
              då hamnar man i något slags analys egentligen på flera olika sätt
              och på flera olika plan. Man kan diskutera en social vinkel på
              våldet, men man kan också helt enkelt diskutera distinktionen
              mellan kvinnors och mäns förhållande till könsrollsmönster.
            </seg>
            <seg n="dcc13ce8">
              Jag menar att det inte är någon tillfällighet att män står för
              den absoluta merparten av våldet i vårt samhälle. Det gäller både
              i fråga om mäns våld mot andra män och mäns våld mot kvinnor.
              Det är ingen tillfällighet, utan har att göra med våra könsrollsmönster.
              Män vill ofta försöka lösa konflikter med våld, både genom våld
              mot andra män och genom våld mot kvinnor. Detta ligger nog till
              en del i vår könsroll, och den måste vi försöka jobba med. Det
              tar jag också upp i mitt svar.
            </seg>
            <seg n="33aca5a3">
              När man väl sagt detta hamnar man en bit från den individuella
              ingång som Tobias Billström har. Då behöver man säga att det kan
              finnas andra, kollektiva, förklaringsansatser som man i stället
              måste använda sig av.
            </seg>
            <seg n="02ae7a41">
              På samma sätt förhåller det sig med alkoholen. Även om man inte
              kan säga att alkoholen är huvudorsaken till allt våld i samhället
              det skulle jag aldrig få för mig att tro är det dock så att alkohol
              förkortar vägen mellan aggressiva tankar och ett aggressivt beteende.
              Detta är självklart, eftersom vårt omdöme grumlas. Det gäller
              när ett krogslagsmål uppstår mellan två killar, men det gäller
              också i familjesituationer. Alkoholen förkortar vägen mellan en
              aggressiv tanke och ett aggressivt beteende. Därför finns det
              ett mycket tätt samband mellan en totalt sett ökad alkoholkonsumtion
              och en ökad våldsnivå i samhället. Jag vågar påstå att det nog
              inte finns något kriminologiskt samband som är lika starkt som
              just detta. Det är därför som vi använder oss av totalkonsumtionsmodellen.
              Den har ett mycket starkt förklaringsvärde när det gäller våldsnivån
              i ett samhälle.
            </seg>
            <seg n="633a2b4a">
              Jag menar nog att det citat som Tobias Billström tog från Amnesty
              egentligen inte visar någonting annat. Vad Amnesty säger är bara
              att alkohol inte är huvudproblemet. Man säger inte: Om man minskar
              alkoholnivån i ett samhälle så kommer det inte att ha betydelse
              för våldet. Det skulle ju vara att dra den slutsatsen alldeles
              för långt.
            </seg>
            <seg n="5f1754ca">
              Jag tror att man måste ha tre tankar i huvudet samtidigt. Det
              första gäller Moderaternas enkla bild av att allt våld bara är
              individbaserat. Då förklarar man ju inte någonting. Egentligen
              säger man ingenting. Den andra saken är att vi ska se att mäns
              våld mot kvinnor har att göra med våra könsmönster, och den tredje
              saken vi ska tänka på är att alkohol grumlar vårt omdöme, förkortar
              vägen mellan tanke och handling.
            </seg>
          </u>
          <note type="speaker" n="1e07c33a">
            Anf. 19 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-54ef1c32d721b2e8-1" n="20ff2de6">
            <seg n="bb028ae4">
              Herr talman! Nej, jag vill nog rekommendera statsrådet en genomläsning
              av Amnestys rapport. Den är mycket läsvärd på många punkter.
            </seg>
            <seg n="a990519a">
              Min uppfattning är att man, om man använder totalkonsumtionsmodellen
              som orienteringskarta för den här diskussionen, väldigt snabbt
              lär gå vilse i vad jag skulle vilja kalla för den alkoholpolitiska
              djungeln. Det är vad regeringen har gjort, och det är också vad
              regeringen tycks göra.
            </seg>
            <seg n="7f5034cc">
              Det är inte alls självklart att den totala konsumerade mängden
              alkohol i vårt samhälle är den bästa infallsvinkeln. Betydligt
              viktigare är ju vem som dricker den och under vilka omständigheter
              den dricks. Jag menar att man hamnar fel med Morgan Johanssons
              nyss uttalade åsikt om att det bara är den totala mängden vi ska
              inrikta oss på. Jag menar att det handlar om att ha ett individbaserat
              anslag i diskussionen. De fortbildningsinsatser som statsrådet
              pratar om bör ju riktas mot att bekämpa det alkoholrelaterade
              våldet på rätt sätt.
            </seg>
            <seg n="ac4b48aa">
              Om vi är överens om att Amnesty har rätt i sin bedömning i rapporten
              om att närmare 83 % av de män som utövat våld mot sin nuvarande
              maka eller sambo har konsumerat alkohol 12 gånger i veckan har
              vi också en riskgrupp att arbeta med. Då vet vi hyfsat väl vilken
              riskgrupp som står i fokus, men där kommer totalkonsumtionsmodellen
              väldigt mycket till korta. Ännu viktigare är Amnestys klara slutsats
              att de män som slår kvinnor både kontrollerar och planerar våldet
              mot kvinnor, sina våldshandlingar. Med andra ord är alkoholen
              bara ett verktyg, en katalysator, för dem. Vill man dricka för
              att slå sin fru, sin maka, sin sambo finner man alkohol so oder
              so .
            </seg>
            <seg n="798da135">
              I hela den här bilden av tydliga problem måste statsrådet medge
              att regeringens politik har ett väldigt allmänt anslag. När man
              tillsätter Claes Borgström för att utreda rättsväsendets bedömning
              av våldtagna kvinnor kan man också fundera över vilken roll alkoholrelaterat
              våld kommer att spela i hans utredning, om han kommer att ta intryck
              av de här uppgifterna, som kommer fram i Amnestys rapport, eller
              inte.
            </seg>
            <seg n="8e798edd">
              Det bästa sättet, tror jag, att minska andelen misshandlade kvinnor
              i Sverige borde vara att satsa på att bekämpa mytbildningen kring
              kvinnomisshandel. En av de mest bestående myterna är att mannen
              som slår är en alkoholist. Är inte det ett påstående som statsrådet
              egentligen borde kunna instämma i, givet det som jag nu har framfört
              med utgångspunkt från Amnestys rapport?
            </seg>
          </u>
          <note type="speaker" n="86ebc724">
            Anf. 20 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-a8059ec3f41a0d62-0" n="c7b63503">
            <seg n="2dd1dfba">
              Herr talman! Anledningen till att jag lägger mig i den här diskussionen
              är att jag tycker att den ärade interpellanten helt har missförstått
              både svensk alkoholpolitik och den så kallade totalkonsumtionsmodellen.
              Det går ju inte ut på att påstå att all alkoholkonsumtion är lika
              farlig eller att man bara ska ägna sig åt att begränsa den totala
              konsumtionen.
            </seg>
            <seg n="2135684a">
              Det som har varit ledmotivet både för den forskning som har bedrivits
              här och för svensk alkoholpolitik är ju bådeoch. Man bör alltså
              både ha åtgärder som riktar sig mot all alkoholkonsumtion, framför
              allt gäller det naturligtvis beskattningen men även andra begränsningar
              av tillgängligheten, och särskilt uppmärksamma de riskabla dryckesmönster
              som finns i vissa grupper och rikta särskilda åtgärder mot dem.
              Men ska man ha ett förebyggande perspektiv och ska man använda
              åtgärder som är effektiva kan man ju inte bortse från den forskning
              som visar att om alkoholkonsumtionen i ett samhälle ökar så ökar
              också skadorna, både de medicinska och de sociala skadorna.
            </seg>
            <seg n="854aa3fb">
              Nu diskuteras här vad som händer om man minskar alkoholkonsumtionen.
              Tyvärr är det inte det som är aktuellt, utan vad som är aktuellt
              är att alkoholkonsumtionen har ökat med ungefär 30 % på senare
              år. Och våldet ökar. Det ser vi, och det kommer vi tyvärr att
              få se ännu mer. Då går det inte att bara säga att vi ska rikta
              in oss på riskgrupper. De metoder som vi i dag känner till för
              att påverka människors beteende med individuell information och
              andra åtgärder är tyvärr mindre effektiva än de metoder som vi
              nu har mycket svårare att använda, framför allt beskattningen.
              Det är tyvärr så. Jag tycker med förlov sagt att vi i dag till
              ganska stor del står tomhänta. Det gäller tyvärr både statsrådet
              och interpellanten.
            </seg>
            <seg n="e1cdbc18">
              Det är klart att man inte ska hänge sig åt några myter, och det
              är klart att det finns män som misshandlar sina partner utan att
              alkoholen har någon roll, men den värsta myten är väl att tro
              att alkoholkonsumtionen kan fortsätta att öka utan att våldet
              ökar. Det är tyvärr inte så även om alkoholindustrin önsketänker
              och många av oss som individer önsketänker och tror att det inte
              finns något samband. Men det sambandet är kristallklart, och det
              strider ju inte mot att det finns andra män som misshandlar av
              andra skäl och utan att alkoholen spelar in.
            </seg>
            <seg n="5575514a">
              Jag håller faktiskt med statsrådet om att man måste kunna ha
              både en och två och tre tankar i huvudet samtidigt. Framför allt
              ska vi försöka värja oss mot att den alkoholpolitik som har stöd
              både i erfarenhet och i forskning nu ska monteras ned, vilket
              den ärade interpellanten arbetar för som en av de ledande personerna.
            </seg>
          </u>
          <note type="speaker" n="3aeac752">
            Anf. 21 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-6" n="1a04f7cb">
            <seg n="628e6b69">
              Herr talman! Det är egentligen två diskussioner. Den ena handlar
              om att våldet bara är en individuell företeelse, så att säga.
              Säger man det har man egentligen inte sagt någonting. Då har man
              ingen analys. Då har man framför allt ingen ingång för hur man
              i så fall ska kunna förebygga våld. Den bristen på analys delar
              inte jag. Jag menar att man måste våga se de mönster som finns
              i samhället, och då handlar det egentligen om två delar.
            </seg>
            <seg n="be4f8d26">
              Den ena gäller mäns våld mot kvinnor generellt sett. Vad beror
              det på? Jag säger i mitt svar att det nog i grund och botten handlar
              om våra könsrollsmönster. Det är alltså i grunden en feministisk
              analys som bygger på att kvinnan generellt sett har en underordnad
              ställning och att vi som män ofta försöker lösa konflikter med
              våld. Där talar också siffrorna sitt väldigt tydliga språk. En
              oerhört stor och övervägande del av allt våld som begås i vårt
              land begås nämligen av män mot andra män men också mot kvinnor.
              Då kan man ju ställa frågan: Vad beror det på om det inte har
              med mäns förhållande till kvinnor och kvinnornas generellt underordnade
              ställning och könsrollsmönster att göra? Tobias Billström vill
              ju inte gå med på en sådan analys över huvud taget i sitt inledande
              inlägg. Har man den här analysen i botten förstår man att man
              måste bygga strategier för att bryta de här könsrollsmönstren.
            </seg>
            <seg n="626fcb0a">
              Den andra delen gäller att man måste inse att också alkohol och
              våld hör väldigt nära samman. Det finns, återigen, nästan inget
              kriminologiskt samband som är lika starkt. Det är klart att det
              finns folk som inte dricker som misshandlar det är väl ingen som
              har sagt någonting annat. Men ser man på den totala bilden när
              det gäller hur mycket vi dricker i ett samhälle och hur mycket
              våld som finns i ett samhälle ser man att det faktiskt i allt
              väsentligt finns ett väldigt starkt samband. Det hindrar oss naturligtvis
              inte från att också diskutera vilken typ av konsumtion som är
              bekymmersam.
            </seg>
            <seg n="40165e2d">
              En annan del handlar om att om totalkonsumtionen ökar i ett samhälle
              så ökar också andelen människor som riskerar att hamna i ett missbruk.
              Det finns alltså också ett väldigt klart samband mellan totalkonsumtion
              och problemdrickande.
            </seg>
            <seg n="845ad18d">
              Jag tycker kanske att vi till viss del har talat förbi varandra
              i den här interpellationsdebatten. Jag tror nämligen att Tobias
              Billström också ser att alkohol förkortar vägen mellan aggressiva
              tankar och ett aggressivt beteende. Vi vet ju alla erfarenhetsmässigt
              att det fungerar på det sättet och att alkohol i många fall kan
              utlösa våldet.
            </seg>
            <seg n="c7eb875a">
              Vad ska vi då göra åt det? Vi måste jobba med att se till att
              den grundläggande orsaken till mäns våld mot kvinnor försvinner,
              nämligen kvinnornas underordnade ställning generellt sett i samhället.
              Sedan måste vi också jobba med att försöka få ned alkoholkonsumtionen
              och problemdrickandet i vårt samhälle. Där har vi, som Gabriel
              Romanus pekar på, en väldigt stor uppförsbacke.
            </seg>
            <seg n="b4ee0edc">
              Vi lägger fram en alkoholproposition till riksdagen i dag där
              vi fokuserar på att kunna förebygga bättre, att kunna bekämpa
              de brott som kommer i den ökade alkoholkonsumtionens spår och
              att också fokusera ännu mer på det internationella arbetet. Jag
              hoppas också att vi till hösten ska kunna få en rejäl satsning
              på missbrukarvården på plats. Det gäller de fyra delar som jag
              brukar prata om när det gäller alkoholpolitiken: förebygga, bekämpa
              brott, internationellt samarbete och missbrukarvård.
            </seg>
          </u>
          <note type="speaker" n="53bcf851">
            Anf. 22 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-54ef1c32d721b2e8-2" n="20ff2de6">
            <seg n="7de5bd0a">
              Herr talman! Jag är kanske inte så förvånad över att chefsarkitekten
              för totalkonsumtionsmodellen och den före detta verkställande
              direktören för Systembolaget instämmer i Morgan Johanssons bedömningar.
              I Gabriel Romanus värld är ju den bästa åtgärd som jag kan vidta
              att ta ett glas vin mindre i kväll på den middag som jag är bortbjuden
              till. På det viset får vi ned totalkonsumtionen. Men jag undrar
              faktiskt hur många färre kvinnor som kommer att bli misshandlade
              genom den åtgärden.
            </seg>
            <seg n="b9a2a6ad">
              Herr talman! Jag är inte på något vis pessimist det vill jag
              säga till statsrådet. Jag tror starkt på att det går att förändra
              attityderna mot misshandlade kvinnor i rättsväsendet och attityderna
              i samhället i stort, och det är både riktigt och viktigt att så
              sker. Män som slår kvinnor ska straffas, och kvinnor som blir
              fysiskt och psykiskt misshandlade ska få samhällets fulla stöd.
              Om detta tror och hoppas jag att vi kan vara överens.
            </seg>
            <seg n="11854445">
              Men till skillnad från regeringen tror jag och Moderaterna att
              ett individuellt bemötande och en individuell approach till de
              här frågorna är helt avgörande. Det gör att strategier som baseras
              på generella slutsatser blir kontraproduktiva. Om regeringen nu
              fortsätter att tillämpa metoder som i alla sammanhang utgår från
              att de här är de bästa, framför allt enligt totalkonsumtionsmodellen,
              så löper man risken att hamna fel.
            </seg>
            <seg n="d8dfaef6">
              Jag har ingalunda förnekat att det uppenbarligen, om man tittar
              på Amnestys rapport, är så att i 83 % av de fall där man får in
              polisanmälningar förekommer det alkohol i samband med kvinnomisshandel.
              Om detta är vi helt överens. Men jag kan inte utifrån detta dra
              någon annan slutsats än att vi då har en riskgrupp som vi måste
              arbeta mot. Men statsrådet fortsätter med en allmän modell som
              tar sin utgångspunkt i att vi ska diskutera mäns allmänna relationer
              till kvinnor. Då menar jag att man är ute på hal is. Så får man
              inte lov att göra i en fråga som är så angelägen som att minska
              smärtan och faktiskt också sorgen hos alla misshandlade kvinnor
              i vårt land. Det hoppas jag att vi kan vara överens om.
            </seg>
          </u>
          <note type="speaker" n="e39679b2">
            Anf. 23 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-a8059ec3f41a0d62-1" n="c7b63503">
            <seg n="54bf2bea">
              Herr talman! Tyvärr har den ärade interpellanten inte bara missförstått
              totalkonsumtionsmodellen, utan också min roll i sammanhanget.
              Detta är en välkänd iakttagelse som forskare har gjort i många
              år. Om man ska tala om någon chefsarkitekt så är det den finländske
              forskaren Kettil Bruun, som på Världshälsoorganisationens uppdrag
              1975 lade fram ett handlingsprogram som utgick från iakttagelsen
              att när den totala konsumtionen av alkohol ökar så ökar också
              skadorna. Detta har sedan bekräftats senast i år i en stor rapport
              som omfattar hela EU minus Luxemburg plus Norge och i en forskarsammanställning
              som Världshälsoorganisationen har gett ut. Min roll är alltså
              betydligt mera blygsam.
            </seg>
            <seg n="9071a050">
              Dessutom är det inte så att det viktigaste resultatet av alkoholpolitiken
              är att Tobias Billström tar ett glas vin mindre någon gång, utan
              det är insikten att när den totala konsumtionen ökar så ökar också
              riskdrickandet. Det blir fler personer som kommer över från ett
              ofarligt bruk till ett riskabelt bruk, därför att alkoholkonsumtion
              är en social aktivitet som man ägnar sig åt tillsammans med andra.
              Och blir det en högre dryckesnivå i samhället så blir det tyvärr
              också mera skador.
            </seg>
            <seg n="b23e3663">
              Då är det så att det som är kontraproduktivt är att hänge sig
              åt myten att vi kan dricka mer i samhället utan att skadorna ökar.
              Det är alkoholindustrins myt, och det har fram till nu i varje
              fall varit Moderaternas myt. Hade vi följt den moderata rekommendationen
              om alkoholpolitiken så hade skadorna varit ännu större i dag än
              vad de är. Ökar drickandet så ökar våldet. Tyvärr är detta svårt
              att komma förbi med några allmänna missuppfattningar om vem som
              så att säga har hittat på detta. Detta är en iakttagelse som forskare
              har gjort och som vi bör rätta oss efter.
            </seg>
          </u>
          <note type="speaker" n="9d6acf75">
            Anf. 24 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-7" n="1a04f7cb">
            <seg n="56445728">
              Herr talman! Jag vet inte om det finns så mycket mer att säga,
              annat än att jag tycker att debatten blottlägger ideologiska skillnader
              på två punkter.
            </seg>
            <seg n="49dc2796">
              Den ena är om våld bara är en individuell fråga. Tror man det
              så drar man väl den slutsatsen att om vi bara låser in dem som
              brukar våldet så löser vi allting. Jag tycker kanske att vi nog
              ska låsa in dem, men vi måste göra mer också. Vi måste nämligen
              titta på vad som är grunden till våldet. Då pekar jag på, just
              när det gäller mäns våld mot kvinnor, att det finns en förklaring
              till varför män står för den absoluta merparten av våld i vårt
              samhälle, både mot andra män och mot kvinnor. Det kanske har att
              göra med våra könsroller och våra mönster, hur vi har blivit fostrade
              och över huvud taget hur vi beter oss. Det är klart att vi måste
              försöka bryta de könsmönstren. Det är en viktig del för politiken.
            </seg>
            <seg n="1377551c">
              Den andra delen gäller om man tror eller inte tror på att det
              finns ett samband mellan ökad alkoholkonsumtion och ett ökat våld.
              Tobias Billström ställer frågor kring detta. Jag menar att det
              sambandet är väldigt starkt. Det är naturligtvis inte så enkelt
              som att säga att det kvittar vem som dricker och i vilka sammanhang
              så är det naturligtvis inte men om man ser det på en aggregerad
              samhällsnivå så ser man att en ökad totalkonsumtion leder till
              en ökad våldsnivå totalt sett i samhället. Det är den ståndpunkt
              som svensk ansvarstagande alkoholpolitik står på. Moderaterna
              står utanför den allians för en ansvarstagande alkoholpolitik
              som ju finns här i riksdagen med ett stöd på över 80 %.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="6628e601">
            7 § Svar på interpellation 2003/04:547 om skolans drogförebyggande
            arbete
          </note>
          <note type="speaker" n="125539a8">
            Anf. 25 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-fb2b995fa2d93a35-0" n="1a04f7cb" next="i-16c0cea7b01a829e-0">
            <seg n="54175e08">
              Herr talman! Gabriel Romanus har frågat om jag har för avsikt
              att genomföra de förslag som Statens folkhälsoinstitut och Myndigheten
              för skolutveckling i samråd med Svenska kommunförbundet har presenterat
              i en rapport om skolans förebyggande arbete på alkohol- och narkotikaområdet
              som överlämnades till regeringen den 1 september år 2003.
            </seg>
            <seg n="e77bed2c">
              Rapporten heter Insatser i skolan som stärker hälsofrämjande
              skolutveckling och förebygger alkoholskador och narkotikamissbruk
              och är ett svar på ett regeringsuppdrag som gavs inom ramen för
              den nationella handlingsplanen mot narkotika. Bakgrunden till
              uppdraget var en stark oro över den ökade alkoholkonsumtionen
              och tendenser till ett ökat experimenterande med narkotika bland
              ungdomar.
            </seg>
            <seg n="01d42f0c">
              Jag instämmer helt i att rapporten på ett mycket förtjänstfullt
              sätt beskriver vad skolan kan göra för att främja ungdomars hälsa
              och förebygga alkohol- och narkotikamissbruk och andra riskbeteenden.
              Skolans arbete med att skapa goda miljöer för lärande och utveckling
              och för att stärka ungdomars fysiska och psykiska välbefinnande
              och utveckling spelar också en avgörande roll i det förebyggande
              arbetet mot alkohol och narkotika. Skoltrivsel är en avgörande
              skyddsfaktor mot olika former av missbruk, men även mot utvecklingen
              av våld, kriminalitet och psykisk ohälsa.
            </seg>
            <seg n="2ac3df1e">
              Jag instämmer också i den analys som görs i rapporten av inom
              vilka områden det framför allt är viktigt att arbeta. Det gäller
              insatser för att stärka samarbetet mellan skolan och föräldrar
              och mellan skolan och fritidsverksamheten, insatser för att utveckla
              det pedagogiska arbetet i skolan med exempelvis livskunskapsundervisning
              och för att motverka skolk, att stärka elevhälsans arbete och
              att skolan har en tydlig policy i frågor som rör alkohol och narkotika.
            </seg>
          </u>
          <note n="c17b7d0f">
            Torsdagen den 27 maj fattade regeringen beslut om propositionen
            Alkoholpolitiska frågor . I propositionen betonar regeringen vikten
            av att Statens folkhälsoinstitut och Myndigheten för skolutveckling
            arbetar vidare med att genomföra de insatser i skolan som beskrivits
            i den implementeringsplan som ingår i rapporten. Propositionen
            överlämnas till riksdagen i dag.
          </note>
          <u who="morgan_johansson_5e232b" xml:id="i-16c0cea7b01a829e-0" n="1a04f7cb" prev="i-fb2b995fa2d93a35-0">
            <seg n="0604b519">
              Det är regeringens uppfattning att de insatser som föreslås i
              den implementeringsplan som ingår i rapporten ska genomföras så
              snart som möjligt. Det är emellertid myndigheternas ansvar att
              i samarbete med Alkoholkommittén och Mobilisering mot narkotika
              själva prioritera i vilken ordning insatserna ska genomföras.
            </seg>
            <seg n="2aab0766">
              Jag kommer att ge Statens folkhälsoinstitut i uppdrag att tillsammans
              med berörda myndigheter tillsätta en arbetsgrupp för att leda
              arbetet med att genomföra förslagen i rapporten.
            </seg>
          </u>
          <note type="speaker" n="856ee031">
            Anf. 26 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-a8059ec3f41a0d62-2" n="c7b63503">
            <seg n="60f165f6">
              Herr talman! Vi dricker mer, och skadorna ökar. Särskilt oroande
              är naturligtvis att ungas alkoholkonsumtion ökar så mycket. Huvudorsaken
              till detta är, om man ska vara realistisk, våra nya införselbestämmelser.
              Sverige har accepterat praktiskt taget obegränsad införsel av
              alkohol från andra EU-länder. Det betyder ju att huvuduppgiften
              bör vara att försöka återinföra möjligheten att begränsa införseln
              så att vi kan använda skatteinstrumentet.
            </seg>
            <seg n="c872f744">
              I avvaktan på resultat där måste vi dock naturligtvis också se
              på andra åtgärder som vi kan vidta, även om de är mindre effektiva.
              Framför allt måste ett förebyggande perspektiv anläggas. Därför
              är det bra att vi nu har fått ett bra underlag från myndigheterna.
              Jag behöver inte upprepa innehållet; statsrådet sammanfattade
              det mycket bra. Det viktiga är att bara information inte räcker,
              utan ska man vara effektiv i det förebyggande arbetet behövs det
              förändringar av miljön omkring de unga.
            </seg>
            <seg n="8136f8ff">
              Jag tycker att svaret i princip är positivt, och jag ber att
              få tacka så mycket för svaret.
            </seg>
            <seg n="7fec0537">
              Det finns ett litet men, och det är naturligtvis att det behövs
              pengar. Ett annat men är att detta underlag har förelegat sedan
              den 1 september förra året. Redan våren 2002 lade Folkhälsoinstitutet
              fram ett förslag om förebyggande arbete när det gäller alkohol.
              Då undrar man naturligtvis: Varför har inget skett ännu? Varför
              har vi behövt vänta på den här propositionen som lämnas i dag,
              vilket är ett lyckligt sammanträffande?
            </seg>
            <seg n="32725f45">
              Jag undrar också över innebörden i uppdraget till myndigheterna.
              Såvitt jag vet har ingen av de här myndigheterna några lösa pengar
              liggande för att kunna sätta i gång med åtgärder nu. Vi vet ju
              att den så kallade implementeringsplanen, alltså hur man ska föra
              ut detta i verkligheten, kostar pengar. Det finns tre olika alternativ
              till satsning, och naturligtvis borde man välja det mest omfattande
              alternativet eftersom skadorna och det riskabla drickandet ökar
              så pass drastiskt.
            </seg>
            <seg n="1c9fe9e8">
              Då måste man ställa frågan: Är det meningen att Alkoholkommittén
              och Mobilisering mot narkotika ska skjuta till pengar, eller är
              det meningen att man ska vänta till den 1 januari? Kommer det
              pengar i budgeten till detta? Jag förstår att statsrådet inte
              kan tala om exakt vad som kommer att stå i budgeten, men frågan
              är om de här skrivningarna innebär att det nu blir pengar till
              att genomföra detta eller om det bara är fromma förhoppningar.
              Det som står här är ju ändå en signal om att man ska arbeta för
              att få ett annat, mer effektivt förebyggande arbete ute i skolorna.
            </seg>
          </u>
          <note type="speaker" n="7b8dd7d0">
            Anf. 27 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-8" n="1a04f7cb">
            <seg n="d18b2f83">
              Herr talman! Jag delar Gabriel Romanus oro för utvecklingen.
              Det är en väldigt snabb alkoholkonsumtionsökning och också, sett
              på 15 års sikt, en väldigt snabb ökning när det gäller ungas drickande.
              Om man jämför 1989 med 2001 ser man att vi 2001 tog om hand tre
              gånger så många pojkar och fyra gånger så många flickor för alkoholförgiftning.
              Det speglar en utveckling när det gäller tonåringars drickande
              som naturligtvis är väldigt problematisk.
            </seg>
            <seg n="5b48ab38">
              Å andra sidan ska det kanske sägas att vi de senaste två tre
              åren faktiskt sett en dämpning, åtminstone om man ska tro CAN:s
              siffror, av alkoholkonsumtionen för de unga. Jag brukar i och
              för sig vara försiktig med att dra några långtgående slutsatser
              av sådant nästa år kommer det väl siffror som skuttar uppåt igen,
              och då får man äta upp vad man sade men jag tycker ändå att man
              ska notera detta. Kanske kan det jag hoppas det i alla fall knytas
              till de förebyggande insatser vi gjort inom ramen för den alkoholpolitiska
              handlingsplanen men också Mobilisering mot narkotika. Vi ser nämligen
              samma dämpning också när det gäller andelen ungdomar som provar
              narkotika. När man frågar ungdomar i högstadiet om de har provat
              narkotika ser man faktiskt en minskning de senaste åren. Jag tycker
              kanske att man ska bära det också med sig.
            </seg>
            <seg n="3f8b461e">
              Jag tycker att vårt arbete i skolorna måste bli betydligt bättre.
              Jag är själv uppväxt med en ganska ambitiös ANT-undervisning i
              skolan under 70- och 80-talen och vet att man på det viset kan
              sätta höga trösklar för ungdomar när det gäller alkoholfrågorna
              men också när det gäller att inte prova narkotika. Jag tror att
              det är en väldigt viktig väg att gå att använda skolan mer offensivt.
            </seg>
            <seg n="c3bd3ed5">
              Jag tror dessvärre att vi tappade en del av detta under 90-talet.
              Det har med mycket att göra dels naturligtvis en allmänekonomisk
              kris som satte andra frågor i fokus, dels kanske också att det
              blev lite för mycket upp till varje kommun och framför allt varje
              skola vad man skulle göra. Därför ska vi nog se detta arbete också
              som ett sätt för staten att återigen ta initiativ i det förebyggande
              arbetet på skolnivå.
            </seg>
            <seg n="1a68d04f">
              Det får inte vara så att man på de skolor där det finns en rektor
              som tycker att detta är intressant, bra och viktigt gör ett bra
              jobb medan man på andra skolor inte gör det. Så får det inte vara.
              Man har faktiskt som tonåring rätt till ett förebyggande arbete
              överallt, vilken skola man än går i. Det gäller de kommunala skolorna,
              och det gäller självklart också friskolorna.
            </seg>
            <seg n="6585db35">
              Vad vi nu gör med den här rapporten är att jag ger Folkhälsoinstitutet
              i uppdrag att tillsammans med berörda myndigheter arbeta vidare
              med den för att kunna implementera förslagen i rapporten.
            </seg>
            <seg n="9a680157">
              Resursfrågan får vi självklart återkomma till. Det är i slutändan
              en prioriteringssak. Vi tycker från regeringens sida att detta
              har väldigt hög prioritet. Här handlar det faktiskt om fyra myndigheter
              Alkoholkommittén, Mobilisering mot narkotika, Statens folkhälsoinstitut
              och Myndigheten för skolutveckling och de summor vi talar om är
              egentligen ganska blygsamma. Man borde alltså kunna hitta medel
              för att implementera detta på egen hand. Dock blir det naturligtvis
              i slutändan också en budgetfråga för oss.
            </seg>
          </u>
          <note type="speaker" n="4cf915b6">
            Anf. 28 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-a8059ec3f41a0d62-3" n="c7b63503">
            <seg n="b6c776b7">
              Herr talman! Det är klart att man gärna ska ta fasta på att det
              kan finnas även positiva inslag och att det finns andra länder
              som har det värre, men det är ju ingen riktig tröst för oss. Tyvärr
              är läget djupt oroande. Jag kan bara hänvisa till Aftonbladets
              artikelserie den här veckan. Även med avdrag för att det alltid
              blir lite extra trycksvärta i sådana här sammanhang är det ändå
              ett djupt oroande läge.
            </seg>
            <seg n="751c38ab">
              Det går inte heller att vänta med att effektivisera. Vi är överens
              om att skolans arbete måste effektiviseras, att dogmer om decentralisering
              inte kan få stå i vägen för ett effektivare arbete och att information
              inte räcker utan att det behövs också andra åtgärder. Då blir
              jag lite oroad när statsrådet hänvisar till budgetarbetet. Frågan
              är: Ska man vänta med detta till den 1 januari, eller har myndigheterna
              lösa pengar liggande? Statsrådet antydde ju att om kommittéerna
              medverkar kanske det kan bli pengar redan nu.
            </seg>
            <seg n="5713fcdb">
              Sedan kan man hålla med om att det är små pengar i förhållande
              till de skador som åstadkoms. Om det blir, säg, 50 fler missbrukare
              sätter dessa under sitt liv sprätt på vad detta kostar flera gånger
              om. 10, 14 eller 17 miljoner är inte stora pengar i det perspektivet,
              men för myndigheterna att hosta upp de här miljonerna är inte
              så lätt.
            </seg>
            <seg n="c35283e2">
              Om det näst sista stycket i interpellationssvaret ska ha någon
              mening måste det innebära att man i budgeten också kommer att
              prioritera de här frågorna. Det räcker inte med att ge myndigheterna
              något slags direktiv om att de ska lägga annat åt sidan. De har
              i dag inga pengar för detta; det har ju framgått.
            </seg>
            <seg n="eb85f42a">
              Den andra frågan är om statsrådet instämmer i att den decentralisering
              vi har på skolans område inte får leda till att vi avstår från
              att se till att lärarna har tillräcklig kompetens. Här finns också
              ett förslag, nu nästan ett år gammalt, från Folkhälsoinstitutet
              om att förbättra lärarutbildningen. Detta är nämligen en svår
              sak för lärarna att hantera. Det handlar inte bara om att informera
              om och varna för alkoholens eller narkotikans risker, utan det
              handlar om att få en insikt om att hela klimatet i skolan kan
              vara förebyggande eller motsatsen.
            </seg>
            <seg n="b2fc397f">
              Det handlar om att kunna samarbeta med hemmen. Många lärare är
              rädda för föräldrarna och tycker att de bara är några som ska
              vakta på dem och hitta fel i vad de gör, men om vi inte kan samarbeta
              med hemmen kommer vi inte att lyckas att förebygga detta.
            </seg>
            <seg n="5d8df0c6">
              Det handlar om att ingripa mot skolk. Det är inte fråga om något
              slags polisiär attityd eller så, utan skolk är första signalen
              om att här är en ung människa som håller på att få problem. Alla
              som skolkar får inte det, men många får det. Det är en klart ökad
              sannolikhet för problem om man skolkar. Sådana åtgärder måste
              också tränga igenom.
            </seg>
            <seg n="2bddfc8c">
              Jag är anhängare av decentralisering på många områden, men när
              vi har den här allvarliga problembilden måste faktiskt staten
              ta sitt ansvar och ge väldigt tydliga signaler så att det blir
              likvärdigt i hela landet. Att lärarna får en utbildning så att
              de klarar att samarbeta med hemmen, så att de ser vikten av miljöförändringar
              är också en fråga.
            </seg>
            <seg n="c5558643">
              Man säger ibland att skolan bara ska förmedla kunskaper. Den
              ska inte få alltför många andra uppgifter. Men om det blir ett
              omfattande drickande, och ännu mer om det blir knarkande, kan
              inte skolan förmedla de kunskaper man ska förmedla. Därför är
              det här även ur det perspektivet väldigt angelägna åtgärder.
            </seg>
            <seg n="05a891dc">
              Man har nu med förlov sagt haft förslag till förebyggande insatser
              från våren 2002, och då undrar jag: Varför har det legat så länge?
              Vad är det som gör att vi inte redan är i gång med det här viktiga
              och effektiviserande arbetet?
            </seg>
          </u>
          <note type="speaker" n="066edd88">
            Anf. 29 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-9" n="1a04f7cb">
            <seg n="c8d0345d">
              Herr talman! Det är klart att man alltid kan vara otålig och
              vilja göra saker snabbare. Jag känner också många gånger en frustration
              över att saker och ting kan ta lång tid.
            </seg>
            <seg n="57892bb4">
              Vad vi från vår sida nu måste göra är emellertid att ta ett starkare
              statligt grepp om de förebyggande insatser som görs i skolan.
              Då använder vi den här rapporten som utgångspunkt.
            </seg>
            <seg n="6718dcb0">
              När det gäller resursfrågan har jag sagt att vi har fyra myndigheter
              som var för sig har ganska stora resurser till sitt förfogande.
              Det är klart att man också inom dem kan prioritera hur man ska
              använda pengarna. Men jag förstår ju att vi i slutändan också
              från regeringens sida så att säga hamnar i en budgetprioritering.
            </seg>
            <seg n="8afda63c">
              Jag kan inte löpa händelserna i förväg, men när Gabriel Romanus
              ställer frågan varför det inte har hänt någonting på den här tiden
              kanske man kan säga att det har sin förklaring i just resursfrågan.
              Vi jobbar från vår sida på att försöka stärka den här delen så
              mycket vi kan.
            </seg>
            <seg n="5e0da865">
              Jag vill dessutom bara fånga upp en fråga som Gabriel Romanus
              inledde med, nämligen införselreglerna. De är naturligtvis en
              del av den problembild vi nu ser, kanske en av de viktigaste delarna,
              åtminstone vad gäller pressen nedåt på våra skatter. Men jag vill
              ändå fråga Gabriel Romanus om han tror att Folkpartiets förslag
              att halvera skatten på sprit skulle vara det effektivaste medlet
              för att minska den gränshandel som sker till följd av de nya införselreglerna.
            </seg>
          </u>
          <note type="speaker" n="232a94d5">
            Anf. 30 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-a8059ec3f41a0d62-4" n="c7b63503">
            <seg n="c8b5dbd2">
              Herr talman! Med anledning av den sista frågan vill jag säga
              att Folkpartiet har många förslag. Ett av de viktigaste är ju
              att vi vill att regeringen ska ta upp frågan om en ändring i EU
              så att varje land kan bestämma införselreglerna igen. Detta har
              socialutskottet ställt sig bakom. Jag hoppas och tror att folkhälsoministern
              är för det. Däremot har inte finansministern kommit till skott
              än.
            </seg>
            <seg n="3dd90b55">
              Man talar om att höja minimiskatten, och det är gott och väl.
              Däremot verkar man helt handlingsförlamad när det gäller införselreglerna.
              Man skyller bara på att Bengt Westerberg och Ulf Dinkelspiel gjorde
              en dålig förhandling. Men sanningen på det området är ju att partierna
              faktiskt var överens om den uppgörelse som gjordes. Däremot var
              man inte överens om att man sedan skulle vika sig för Bolkestein
              2001 när han krävde att vi skulle acceptera de införselregler
              som vi har nu.
            </seg>
            <seg n="172604c3">
              Jag tycker faktiskt att regeringen och riksdagen skulle lägga
              det som jag kallar käbblet åt sidan och i stället enigt gå till
              EU och säga: Vi hotas av en folkhälsokatastrof om vi tvingas att
              anpassa våra skatter. Det kommer vi att göra. Det har Folkpartiet
              varnat för sedan 2001 i varje fall. Kan man lägga det åt sidan
              och arbeta enigt, få med sig Finland, Danmark och Storbritannien
              kanske man kan få resultat. För det som vi har nu strider ju mot
              EU:s principer att konsumtion ska beskattas i konsumtionslandet
              och att varje land ska få ta hur höga alkoholskatter man vill.
            </seg>
            <seg n="b7c35e5a">
              Det var mitt svar på den fråga som statsrådet ställde till mig.
            </seg>
            <seg n="b08f3ee1">
              Sedan måste jag säga att jag hoppas att jag inte övertolkar statsrådet
              utan att det här är en signal till Alkoholkommittén om mobilisering,
              för det är de som har pengar i dag, så att de kan satsa pengar
              redan nu på att sätta i gång och implementera den här aktionsplanen.
              Vi ville avsätta större resurser på det här området redan förra
              året i vår strama budget. Men även med de pengar som finns nu
              hoppas jag att de här kommittéerna hör den signal som statsrådet
              har sänt.
            </seg>
          </u>
          <note type="speaker" n="f8a1520a">
            Anf. 31 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-b1f570afd3285304-10" n="1a04f7cb">
            <seg n="5426e68b">
              Herr talman! Återigen vill jag påpeka att jag inte kan löpa händelserna
              i förväg. Men när vi nu ger Folkhälsoinstitutet i uppdrag att
              bilda en arbetsgrupp med de berörda myndigheterna för att implementera
              planen är det klart att där också ingår att försöka lösa resursfrågan.
              Sedan är det deras sak att överväga hur det kan göras på bästa
              sätt.
            </seg>
            <seg n="818c6ffe">
              Gabriel Romanus svarade inte riktigt på min fråga, och han har
              inte någon chans att göra det nu heller, tror jag. Jag frågade
              ju om lösningen skulle vara att halvera spritskatten på det sätt
              som Folkpartiet har föreslagit. Det vet jag inte om jag fick något
              riktigt klart svar på.
            </seg>
            <seg n="0b775baf">
              Jag tycker också att vi ska lägga käbblet bakom oss. Men vi ska
              kanske komma ihåg att det grundläggande problemet var att den
              borgerliga regeringen aldrig förhandlade alkoholfrågan i botten
              1993 och 1994 när det gällde införselreglerna. Det finns inget
              avtal om att Sverige hade vetorätt i fråga om införselreglerna.
            </seg>
            <seg n="57450a84">
              När vi sedan tillträdde 1994 och fick frågan tillbaka i knät
              hade vi ju trott på det Ulf Dinkelspiel och Bengt Westerberg hade
              sagt, att den här vetorätten fanns. Vi letade igenom alla lådor
              som fanns på Socialdepartementet och överallt för att försöka
              hitta det där avtalet, och det fanns inte. Det finns inget sådant
              avtal. Det fanns ingen vetorätt.
            </seg>
            <seg n="3fa06cff">
              Då sade kommissionen: Om ni inte fogar er i detta går vi till
              EG-domstolen, och då kommer EG-domstolen att fatta beslut om att
              praktiskt taget omedelbart införa de nya införselreglerna. Då
              lät vi dessutom Mats Melin, som var ny chefsjustitieombudsman,
              göra en rättslig prövning av detta för att se om vi hade någon
              chans att vinna i EG-domstolen. Det visade sig vara mycket stor
              sannolikhet för att vi inte hade det.
            </seg>
            <seg n="67efdd5c">
              Det var det läge vi ställdes inför. Och där står vi nu. Men vi
              driver självklart gärna både minimiskatten och införselreglerna
              generellt sett vidare i EU.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="f223aa2a">
            8 § Svar på interpellation 2003/04:507 om EU:s insatsstyrka
          </note>
          <note type="speaker" n="f6ee3ec2">
            Anf. 32 Försvarsminister LENI BJÖRKLUND (s):
          </note>
          <u who="unknown" xml:id="i-3bac2fe67c721e20-4" n="57f7458f">
            <seg n="deb2677c">
              Herr talman! Allan Widman har frågat mig vilka åtgärder jag avser
              att vidta med anledning av Försvarsmaktens förslag till svenskt
              deltagande i uppbyggnaden av EU:s snabbinsatsförmåga.
            </seg>
            <seg n="bd9cbff0">
              Försvarsmakten redovisade den 30 april 2004 förslag till hur
              ett svenskt deltagande i uppbyggnaden av EU:s snabbinsatsstyrkor
              kan organiseras. Försvarsmaktens förslag är att under åren 20052007
              organisera en multinationell snabbinsatsstyrka under svensk ledning
              som kan vara operativ från och med 2008. Det svenska deltagandet
              skulle uppgå till ca 750 personer. Efter 2008 föreslår Försvarsmakten
              att man börjar utveckla en nationell snabbinsatsstyrka om ca 1
              500 personer. När en sådan nationell styrka kan vara operativ
              redovisas inte.
            </seg>
            <seg n="f1f73755">
              Utöver dessa snabbinsatsstyrkor, som motsvarar det så kallade
              Battle Group-koncept som nu diskuteras i EU, föreslår Försvarsmakten
              att förstärkningsförband med snabbinsatsförmåga utvecklas. Dessa
              förband motsvarar i stort förband som i dag är anmälda till internationella
              styrkeregister och uppgår till ca 300 personer. Förstärkningsförbanden
              är tänkta att kunna stödja en snabbinsatsstyrka när så efterfrågas.
            </seg>
            <seg n="fac360c5">
              Försvarsmakten har i sin redovisning antagit ett beredskapsförfarande
              där styrkan under en tvåårscykel kan upprätthålla hög beredskap
              under tre månader. Förstärkningsförbanden ska vid behov kunna
              sättas i hög beredskap.
            </seg>
            <seg n="9d33aafc">
              Enligt redovisningen kommer utvecklingen av svenska snabbinsatsstyrkor
              att medföra att Försvarsmaktens möjlighet till långvariga internationella
              insatser, liknande den som i dag genomförs i Kosovo, minskar i
              volym till ca 850 personer. Däremot kommer insatser att kunna
              genomföras av personellt sett mindre förband, liknande de som
              i dag genomförs i Liberia och Afghanistan.
            </seg>
            <seg n="1b62c22c">
              Försvarsmaktens förslag förutsätter att ett nytt förbandsutbildningssystem
              införs senast 2006. Nationell validering och internationell certifiering
              kan ske under hösten 2007.
            </seg>
            <seg n="825cd6a5">
              Försvarsmakten redovisar även de bedömda kostnaderna för den
              föreslagna utvecklingen, vilka uppgår till närmare 1 miljard kronor
              under den kommande försvarsbeslutsperioden och därefter lika mycket
              per år. Det förutsätter att Försvarsmaktens antaganden i övrigt,
              bland annat avseende personalförsörjning och förbandsutbildningssystem,
              uppfylls. Däremot har inte Försvarsmakten redovisat några förslag
              till hur detta ska finansieras.
            </seg>
            <seg n="ef210f54">
              Som Allan Widman är medveten om avser regeringen överlämna en
              försvarsbeslutsproposition till riksdagen i höst. En av de principiellt
              viktiga frågorna i propositionen är frågan om ett svenskt deltagande
              inom ramen för EU:s snabbinsatsförmåga.
            </seg>
            <seg n="e1b76057">
              Regeringen stöder utvecklingen av denna förmåga och att inriktningen
              är att Sverige ska bidra med styrkor. Det finns flera viktiga
              skäl till regeringens hållning. Behovet av att kunna sätta in
              trupp i ett tidigt skede har bland annat identifierats av FN.
              Insatsen i östra Kongo är ett bra exempel där EU på FN:s begäran
              kunde upprätta en snabbinsatsstyrka medan FN gavs tid att förstärka
              sin närvaro. Genom ett aktivt svenskt bidrag för att solidariskt
              stärka EU:s krishanteringsförmåga med snabbinsatsstyrkor bidrar
              vi samtidigt till att skapa större möjligheter för FN att utöva
              sitt ansvar för internationell fred och säkerhet.
            </seg>
            <seg n="a7ec8f1a">
              Jag tror också att ett svenskt bidrag kan utgöra en drivkraft
              för den fortsatta reformeringen av den svenska Försvarsmakten,
              och det är en positiv signaleffekt för en organisation som genomgår
              en stor omstrukturering.
            </seg>
            <seg n="bda7c612">
              Det är för tidigt att i detalj svara på hur ett svenskt bidrag
              kan komma att se ut eftersom Försvarsmaktens förslag för närvarande
              bereds inom ramen för arbetet med den kommande försvarsbeslutspropositionen.
              Det är flera frågeställningar som i detta avseende behöver analyseras
              mer.
            </seg>
            <seg n="76b523a1">
              Regeringen vill stärka Sveriges möjligheter att bidra till internationella
              insatser, och utvecklingen av snabbinsatsförmågan är en del av
              detta. Det är däremot angeläget att se till att det också finns
              en förmåga till långsiktiga insatser. Därför bör möjligheterna
              att använda snabbinsatsstyrkan efter genomförd beredskapsperiod
              till andra internationella insatser utredas.
            </seg>
            <seg n="8d35500e">
              Ett svenskt deltagande oavsett ambitionsnivå kommer att kräva
              en omprioritering av Försvarsmaktens verksamhet på ett eller annat
              sätt. Även detta avser jag återkomma till i höstens proposition.
            </seg>
          </u>
          <note type="speaker" n="a9003d30">
            Anf. 33 ALLAN WIDMAN (fp):
          </note>
          <u who="allan_widman_31f3c6" xml:id="i-c969011ea83eb1bb-0" n="bd5504e5">
            <seg n="16444c84">
              Herr talman! Jag vill tacka statsrådet för svaret. Jag konstaterar
              att genom ett sammanträffande presenterade majoriteten i Försvarsberedningen
              i går sina synpunkter inför det kommande försvarsbeslutet. Majoriteten
              gav ett mycket hurtigt intryck, vill jag lova. Jag kom personligen
              att tänka på reklamen som man kunde se på dekaler på bilar för
              femtio år sedan som sade att svåra saker löser vi på en gång men
              det omöjliga får ta lite längre tid.
            </seg>
            <seg n="32c00f77">
              Det är sannerligen en utmaning som Försvarsmakten och regeringen
              står inför när man på en och samma gång vill fortsätta omställningen
              av försvaret, spara 3 miljarder, fortsätta att upprätthålla värnplikten
              och etablera ett svenskt bidrag till snabbinsatsförmågan inom
              EU allt under det att man upprätthåller alliansfriheten. Men det
              blir inte lika lätt när de sakerna ska konkretiseras. När vi i
              dag diskuterar det svenska bidraget till snabbinsatsförmågan är
              det uppenbart att det finns problem. Försvarsministern själv relaterade
              till ÖB:s underlag av den 30 april, som klart och tydligt säger
              att Försvarsmaktens förslag innebär att vi får prioritera ned
              förmågan till långsiktiga internationella insatser, i varje fall
              om man väljer Försvarsmaktens modell.
            </seg>
            <seg n="3d0a1b3d">
              Här finns en uppenbar risk, herr talman, för att travestera överbefälhavaren,
              för att ett insatt insatsförsvar ersätts av en förrådsställd snabbinsats.
              Den tydliga frågan jag riktar till statsrådet gäller vilken prioritering
              som regeringen gör när motsatsställningen blir uppenbar, när man
              måste välja mellan å ena sidan Kosovo och å andra sidan ha ett
              förband som finns i stående beredskap för snabba insatser.
            </seg>
            <seg n="830e688c">
              Försvarsministern säger också att det svenska bidraget kan bli
              en drivkraft för den fortsatta reformeringen av Försvarsmakten.
              Det är ett intressant påpekande. ÖB pekar i sitt underlag på egentligen
              samma sak. Han säger att när vi ska omstrukturera försvaret för
              att kunna klara av en sådan insats, handlar det om ökad frivillighet,
              om att grundutbilda direkt för internationella uppdrag, om att
              skriva kontrakt med soldater, som under den tid kontrakten löper
              kommer att fungera som en yrkesarmé.
            </seg>
            <seg n="546cd03c">
              Välkomnar försvarsministern detta enbart såvitt avser etableringen
              av snabbinsatsförmågan eller är det något som har ett generellt
              egenvärde för regeringen, som alltså också kan komma att omfatta
              dessa förändringar för Försvarsmakten i sin helhet?
            </seg>
            <seg n="fa57a49a">
              Jag har uppfattat att försvarsministern vid flera tillfällen
              har träffat sina kolleger i Bryssel för att diskutera insatsen.
              Åtminstone om man ska tro massmedier har en röd tråd för svenskt
              vidkommande i de här sammanhangen varit att kämpa för små länders
              rätt att delta. Alternativet hålls vid liv, om jag ska tolka försvarsministerns
              svar på ett riktigt sätt. Jag frågar mig vad alla ansträngningarna
              att också små länder ska få vara med till varje pris egentligen
              betyder. Är det svenska bidraget till snabbinsatsförmågan kanske
              ytterst viktigare för regeringen än snabbinsatsförmågan i sig?
            </seg>
          </u>
          <note type="speaker" n="4e72de03">
            Anf. 34 Försvarsminister LENI BJÖRKLUND (s):
          </note>
          <u who="unknown" xml:id="i-3bac2fe67c721e20-5" n="57f7458f">
            <seg n="5d6e165f">
              Herr talman! Jag kan inte förstå hur Allan Widman och jag kan
              få så olika bilder av när Försvarsberedningens rapport presenterades.
              Det var ingen hurtig tillställning. Tvärtom gör denna beredning
              en rannsakning av erfarenheterna av det tidigare försvarsbeslutet
              och kommer fram till en kritisk prövning av förhållandena både
              när det gäller regeringens sätt att styra processen, riksdagens
              förmåga att uttala en tydlig inriktning och Försvarsmaktens förutsättningar
              och möjligheter att leva upp till det beslutet. Man konstaterar
              att det lever kvar mycket av planering och resursslukande delar
              som fortfarande hör till det gamla invasionsförsvaret det som
              riksdagen har beslutat att avskaffa, och det som regeringen skulle
              styra mot att det skulle bli genomfört och som Försvarsmakten
              inte har klarat av.
            </seg>
            <seg n="26a14aa9">
              En viktig lärdom inför det kommande försvarsbeslutet blir att
              vara tydlig med vad det är vi vill uppnå och också tala om vad
              vi är beredda att plocka bort. Det kommer att vara en viktig process.
              Jag tycker inte att det är hurtigt att man konstaterar att det
              dessutom finns inte bara det gamla traditionella förvarets uppgifter
              i samhället utan också ett diffust hot som riktas mot inte bara
              Sverige utan många andra länder. Det måste mötas, och det kan
              inte mötas med hjälp av att stärka försvaret utan där handlar
              det faktiskt om att stärka andra delar i samhället för att skapa
              en ökad robusthet.
            </seg>
            <seg n="e933b9b1">
              Jag har uppfattat att det som var positivt med Försvarsberedningen
              var att man var rätt överens om inriktningen. Man har dessutom
              en bred önskan om att se till att Sverige kan delta i internationella
              insatser och ge substantiella bidrag till det. Det är också regeringens
              önskan att vi kan klara av den uppgiften, även om vi konstaterar
              att vi också måste avväga mot de nya hot som uppenbarligen finns
              i vårt moderna samhälle och där vi behöver förstärka andra delar
              av det svenska samhället för att kunna svara upp mot det.
            </seg>
            <seg n="ae950c2e">
              Jag hade önskat att Folkpartiet i stället för att ta ett steg
              tillbaka pekar på försvarsallianser och att det behövs mer pengar
              väldigt hårt går in för att hjälpa till så att det går att få
              igenom det vi vill ha, men också ser till att vi kan få ekonomiska
              resurser över från det stora invasionsförsvar vi har haft när
              säkerhetsläget var annorlunda i Sverige till att i stället ha
              förutsättningar att bygga upp en stabilitet mot de nya hoten.
            </seg>
            <seg n="ae36ab0b">
              Jag tror att ju mer vi kan samlas och enas kring de väldigt tuffa
              målsättningarna, desto större förutsättningar har vi att få en
              modern försvarsmakt med ett modernt insatsförsvar, som också kan
              ställa upp i internationella insatser när FN ber oss. FN ber både
              om långsiktig hjälp och om snabbinsatsförmåga, och därför är en
              viktig del i regeringens prövning att se om det går att använda
              snabbinsatserna för de behövs i ett läge där man också kan göra
              andra insatser.
            </seg>
          </u>
          <note type="speaker" n="7918f3b7">
            Anf. 35 ALLAN WIDMAN (fp):
          </note>
          <u who="allan_widman_31f3c6" xml:id="i-c969011ea83eb1bb-1" n="bd5504e5">
            <seg n="3abd29fc">
              Herr talman! Försvarsministern gjorde ett imponerande svep över
              det försvarspolitiska fältet, och jag ska bara kort kommentera
              det inledningsvis.
            </seg>
            <seg n="9241a20b">
              Hon pekar på de brister som har funnits i omställningsarbetet.
              Det har funnits sådana brister. Vad jag tycker att regeringen
              alltför lätt glömmer är att de bristerna i första hand är regeringens
              ansvar. När materielavvecklingen inte fungerar och kostar tre
              gånger mer än vad som var förutsatt, och när personalavvecklingen
              tillåts kosta svindlande 44,4 miljarder, är det i första hand
              mot regeringen som kritiken måste riktas. Möjligheten att följa
              upp och kontrollera myndigheten måste förbättras. Här ligger initiativet
              i första hand på regeringen själv.
            </seg>
            <seg n="50add9f6">
              Jag ställde tre, som jag själv tyckte, väldigt konkreta frågor.
              Statsrådet fortsätter att låtsas som om det är möjligt att göra
              alla internationella långsiktiga insatser samtidigt som Sverige
              är med och åtminstone på lång sikt etablerar en snabbinsatsförmåga,
              som kanske är bland det största och svåraste som vi någonsin har
              gjort, i alla fall under 1900-talet. Men hon undviker att svara
              på vad som är den viktiga prioriteringen, och det är problematiskt,
              eftersom det här arbetet och slutmålet för arbetet inte på något
              sätt är klart utan är under diskussion.
            </seg>
            <seg n="42370efe">
              Det är väl om bara ett par veckor som försvarsministern ska ta
              en ny diskussion om detta med sina kolleger i EU. Då är det viktigt
              att man gör klart för sig vad Sverige egentligen vill och vad
              vi ska välja om vi måste välja.
            </seg>
            <seg n="6014cc25">
              Jag ställde också frågan om frivillighet, om att direktutbilda
              mot internationella uppdrag, om det är någonting som man tar fram
              och bejakar bara i detta sammanhang eller om det också är någonting
              som kan tillämpas med fördel i det övriga försvaret. Det är tankar
              som Folkpartiet har varit inne på under lång tid därav mitt intresse
              för den här frågan.
            </seg>
            <seg n="46e306cf">
              Herr talman! Det finns väldigt mycket att välja på i fråga om
              internationell krishantering. Förmodligen skulle Sverige kunna
              hitta uppgifter för tre, fyra eller fem gånger det antal soldater
              som i dag gör internationell tjänst. Behoven är nästan omätliga,
              men dessvärre är utbudet inte oändligt.
            </seg>
            <seg n="494f9e8b">
              Jag måste återigen ställa en fråga. Under hela denna vår känns
              det som om Sverige har intagit hållningen att det är viktigt att
              alla länder inom EU ska vara med i den här förmågan och i de här
              förbanden. Den som intresserar sig för sådana här saker kan, när
              man tittar på själva modellen för uppbyggnaden av snabbinsatsförmågan,
              konstatera att den i första hand är dimensionerad för stora länder.
              Det var också stora länder i EU som tog initiativ till detta.
            </seg>
            <seg n="0fa69e23">
              Därför ställer jag frågan återigen: Varför är det så oerhört
              viktigt, och varför återgår både regeringen och dess samarbetspartier
              till att Sverige ska delta och delta fullt ut, när det finns så
              mycket annat som är angeläget och som kanske också är bättre lämpat
              för ett land som Sverige att delta i?
            </seg>
            <seg n="88e77294">
              Sverige är inte specialiserat på mycket tuffa peace enforcement
              -uppgifter, utan vi är specialiserade på det som många gånger
              är flaskhalsarna i internationell krishantering, logistik, sjukvård,
              minröjning och annat, som inte är lika flashigt men som förvisso
              är en viktig beståndsdel i den totala insatsen.
            </seg>
          </u>
          <note type="speaker" n="7bfcbe58">
            Anf. 36 Försvarsminister LENI BJÖRKLUND (s):
          </note>
          <u who="unknown" xml:id="i-3bac2fe67c721e20-6" n="57f7458f">
            <seg n="61b1cae6">
              Herr talman! Det var inte jag som började tala om den allmänna
              försvarspolitiken, utan det var Allan Widman som i sitt första
              inlägg började tala om Försvarsberedningen. Det föranledde min
              reflexion över dess resultat.
            </seg>
            <seg n="07737397">
              Varför vill vi från regeringens sida se till att Sverige är med
              i snabbinsatsdiskussionerna? Jo, det vill vi därför att FN har
              bett Europa att ha den förmågan. Det är en viktig sak för Sverige,
              som vill att FN ska vara starkt och framgångsrikt, att vi också
              har möjligheter att låta FN vara lyckosamt och kunna ställa upp
              när så behövs.
            </seg>
            <seg n="18769097">
              Vi har dessutom från svensk sida visat oss vara duktiga på den
              typen av snabba insatser i svåra lägen. Den insats som vi gjorde
              tillsammans med fransmännen under EU:s mandat i Bunia förra sommaren
              har väckt stor internationell respekt.
            </seg>
            <seg n="b96b67a5">
              Det gör att i raden av förmågor som Sverige är bra på betraktas
              det nu internationellt som att Sverige är bra på att göra snabbinsatser
              i svåra och utsatta lägen. Det är, tycker jag, ett av de goda
              vitsord som Försvarsmakten får, och som de ska ha ett erkännande
              för, att de har en hög kvalitet på det som levereras. Då är detta
              en efterfrågan. Jag tycker att det är betydelsefullt att EU kan
              svara på FN:s uppfattning. Jag vill gärna också att Sverige ska
              kunna bidra till detta.
            </seg>
            <seg n="92c55287">
              Det är därför som jag konstaterar att om de stora länderna har
              gjort ett koncept där de ganska enkelt kan fylla upp det, har
              de gjort precis samma reflexion som vår egen försvarsmakt, att
              i ett svårt läge är det lättast om det bara är den egna truppen
              man behöver föra befäl över. Det är en poäng i det. Men mot det
              står att det i så fall är EU som gör en samlad insats på FN:s
              uppdrag. Då kan vi inte bara vara företrädda av några stora länder,
              utan då måste vi kunna utveckla konceptet så att den multinationella
              möjligheten dyker upp. Jag kan konstatera att det har slagit rot
              i den fortsatta planeringen. Det är från svensk sida som vi enträget
              har poängterat detta.
            </seg>
            <seg n="366d20c4">
              Det finns dessutom ett stort intresse för det från många länder.
              Det har jag sagt i några sammanhang. Min holländske kollega, som
              kommer från ett land som är dubbelt så stort som Sverige, har
              sagt: Aldrig att vi kommer att ställa upp med en egen battle group
              . I de svåra och utsatta lägena är det EU som står för insatsen
              och inte ett enskilt land.
            </seg>
            <seg n="615f5660">
              Vi vill ha en markering av det genom att inte ställa upp med
              en egen nationell battle group utan EU-folk, utan vi vill göra
              det tillsammans med andra länder. Det är en annan aspekt som talar
              för att vi måste lära oss att öva och samordna så att ett sådant
              koncept kan bli effektivt och fungera i de svåra situationer som
              kan möta.
            </seg>
            <seg n="5155bc6d">
              Till det kommer att vi måste kunna titta på vilka stödinsatser
              och kompetenser som därutöver krävs. Har Sverige bra förmåga på
              de områdena kan det också vara ett verksamt bidrag.
            </seg>
            <seg n="7ba040e1">
              Battle group -konceptet ska läggas fast under detta år. Vi ska
              sent i höst anmäla hur vi ser på det från svensk sida. Då kommer
              riksdagen, i bästa fall, att ha behandlat försvarspropositionen,
              och det kommer att ges en väldigt tydlig signal från riksdagen
              om vad det är vi egentligen vill att Sverige ska driva i EU.
            </seg>
          </u>
          <note type="speaker" n="5ceb6568">
            Anf. 37 ALLAN WIDMAN (fp):
          </note>
          <u who="allan_widman_31f3c6" xml:id="i-c969011ea83eb1bb-2" n="bd5504e5">
            <seg n="57859e53">
              Herr talman! Jag hoppas också att försvarsministern respekterar
              att vi som finns i opposition vill vara ute tidigt och kunna vara
              med och påverka så långt det över huvud taget är möjligt.
            </seg>
            <seg n="8771c182">
              Ja, det är riktigt att Sverige gjorde en av alla omvittnat fantastisk
              insats i Bunia förra året. Det förband som Sverige använde sig
              av i det sammanhanget har förmågor som är alldeles speciella,
              och det är det främsta förbandet som vi förfogar över.
            </seg>
            <seg n="39458249">
              Det blir nog en utmaning om ministern tror att denna battle group
              , om det blir en svensk sådan om tio år som består av 1 900 man,
              ska ha precis samma kvalitet i alla avseenden. Det är kanske mycket
              begärt. Men jag erkänner som sagt gärna att också vi på enskilda
              punkter här har fått god kritik för våra insatser.
            </seg>
            <seg n="b58247eb">
              Försvarsministern betonar att det är viktigt att hela EU är med,
              att EU gemensamt gör en insats. Jag vet ju att Sverige har anmält
              förband till andra register inom EU. Vi förekommer faktiskt mer
              än de flesta andra både i fråga om insatser och i beredskap som
              upprätthålls av EU. Men framför allt gäller det kanske i ännu
              högre grad sådant som görs inom Nato.
            </seg>
            <seg n="4d28d2be">
              Frågan inställer sig ju om det bara handlar om detta, att det
              är viktigt att det ska finnas med förband från vartenda EU-land
              i varje givet ögonblick. Det tror jag på sikt blir en väldigt
              krånglig ambition att uppnå. Frågan är om det inte snarare handlar
              om att Sverige, som ju skriver sig ur det säkerhetspolitiska samarbetet
              både i EU och i förhållande till Nato, i handling hela tiden känner
              sig förpliktat att visa att vi är lojala och att vi vill vara
              med bara för att vi inte vågar uttrycka detta i ord.
            </seg>
          </u>
          <note type="speaker" n="7c7abe25">
            Anf. 38 Försvarsminister LENI BJÖRKLUND (s):
          </note>
          <u who="unknown" xml:id="i-3880645c6c98c65d-0" n="57f7458f">
            <seg n="538a13cd">
              Herr talman! Vi ska ha god kvalitet i det som vi levererar, men
              vi behöver numera andra förmågor. Det behöver vi här hemma, och
              det är samma typ av förmåga som efterfrågas i de internationella
              insatserna. Hela omvandlingen av det svenska försvaret handlar
              om det. Då är det en drivkraft att också känna att riksdagen och
              Sverige vill att vår försvarsmakt ska kunna delta mer i de internationella
              insatserna.
            </seg>
            <seg n="998162ef">
              Sedan är det så att i de styrkor som alla länder har anmält till
              EU i Headline goal 2003 har man konstaterat att det saknas förmåga
              att snabbt agera. Det är därför det här konceptet har blivit ganska
              tydligt i de nya mål som läggs fast, Headline goal 2010, för att
              se till att denna brist blir täckt. Det är en viktig angelägenhet
              för Sverige.
            </seg>
            <seg n="635208ec">
              Sverige tycker inte att det är nödvändigt att varje land ska
              vara representerat i varje operation. Det är inte vad det handlar
              om. Det skulle däremot bli en väldigt komplex battle group om
              man skulle arbeta på det sättet. Däremot är det viktigt att det
              finns en förutsättning också för mindre länder att kunna delta
              i de här operationerna där det är svårt att få ihop hela resursen
              på egen hand och där detta skulle vara ett orimligt krav så att
              man också känner att man deltar i ett europeiskt agerande.
            </seg>
            <seg n="7621929e">
              Sverige tycker att det är en självklarhet att vi är med i ett
              politiskt samarbete i en politisk union som EU precis som vi är
              med i ett politiskt samarbete i FN. Vi vill att man inom EU också
              ska kunna samla sig kring effektiva insatser. Ibland är det fråga
              om civila insatser. Ibland är det handel eller bistånd som säkrar
              fred för människor. Ibland är det fråga om militära insatser.
              Vi ska se till att vi kan göra lämpliga insatser. I det fortsatta
              arbetet med försvarspropositionen hoppas jag att också Folkpartiet
              kan bidra till att vi kan ta fram de resurserna i Sverige.
            </seg>
          </u>
          <note n="31ebe8a5">
            Överläggningen var härmed avslutad.
          </note>
          <note n="f26ae983">
            9 § Anmälan om inkomna uppteckningar från EU-nämndssammanträde
          </note>
          <note n="424ba32f">
            Förste vice talmannen anmälde att uppteckningar från EU-nämndens
            sammanträde fredagen den 14 maj inkommit.
          </note>
          <note n="cd215eef">
            Ajournering
          </note>
          <note n="aee178ae">
            Kammaren beslutade kl. 11.03 på förslag av förste vice talmannen
            att ajournera förhandlingarna till kl. 17.00 då de för dagens
            bordläggning aviserade ärendena väntades föreligga.
          </note>
          <u who="unknown" xml:id="i-5f8fef52573e5f04-0" n="57f7458f">
            <seg n="76cbb911">
              Återupptagna förhandlingar
            </seg>
            <seg n="97df1c8e">
              Torsten Lindström
            </seg>
            <seg n="6ab75910">
              Luciano Astudillo
            </seg>
          </u>
          <note n="835a3762">
            Förhandlingarna återupptogs kl. 17.00.
          </note>
          <note n="f0c40f41">
            10 § Bordläggning
          </note>
          <note n="9e892664">
            Anmäldes och bordlades
          </note>
          <note n="32a712b4">
            11 § Anmälan om frågor för skriftliga svar
          </note>
          <note n="3147b073">
            Anmäldes att följande frågor för skriftliga svar framställts
          </note>
          <note n="e2e7a54b">
            den 2 juni
          </note>
          <note n="6cbc556a">
            Jörgen Johansson
          </note>
          <note n="b9b0637e">
            Marie Wahlgren
          </note>
          <note n="09f10d91">
            Sverker Thorén
          </note>
          <note n="00e348f2">
            Anna Grönlund Krantz
          </note>
          <note n="00e348f2">
            Anna Grönlund Krantz
          </note>
          <note n="df74a76e">
            Cecilia Wigström
          </note>
          <note n="92da6d15">
            Birgitta Ohlsson
          </note>
          <note n="09f10d91">
            Sverker Thorén
          </note>
          <note n="37301164">
            Martin Andreasson
          </note>
          <note n="0c1ee6f7">
            Karin Pilsäter
          </note>
          <note n="22f1df9e">
            Ulf Nilsson
          </note>
          <note n="abbed1cc">
            Tina Acketoft
          </note>
          <note n="b48d63ec">
            Ulf Sjösten
          </note>
          <note n="93063ab7">
            Patrik Norinder
          </note>
          <note n="4e1d5699">
            Bo Könberg
          </note>
          <note n="3b6c404f">
            Frågorna redovisas i bilaga som fogats till riksdagens snabbprotokoll
            tisdagen den 15 juni.
          </note>
          <note n="1b4052a8">
            12 § Anmälan om skriftliga svar på frågor
          </note>
          <note n="e48d8f82">
            Anmäldes att skriftliga svar på följande frågor inkommit
          </note>
          <note n="ac248ad0">
            den 1 juni
          </note>
          <note n="061c0493">
            Karin Granbom
          </note>
          <note n="fc2e223a">
            Jan Ertsborn
          </note>
          <note n="e2e7a54b">
            den 2 juni
          </note>
          <note n="db385465">
            Carina Hägg
          </note>
          <note n="5c27d5c0">
            Jan Emanuel Johansson
          </note>
          <note n="59fbb37c">
            Kenneth Johansson
          </note>
          <note n="272300ef">
            Lars-Ivar Ericson
          </note>
          <note n="46838e54">
            Johan Linander
          </note>
          <note n="61c716c3">
            Chatrine Pålsson
          </note>
          <note n="59fbb37c">
            Kenneth Johansson
          </note>
          <note n="a57fdaf3">
            Maria Hassan
          </note>
          <note n="d6269a9b">
            Gudrun Schyman
          </note>
          <note n="f5c2c67a">
            Fredrik Olovsson
          </note>
          <note n="10fb5361">
            Helena Bargholtz
          </note>
          <note n="92da6d15">
            Birgitta Ohlsson
          </note>
          <note n="f686d8ef">
            Svaren redovisas i bilaga som fogats till riksdagens snabbprotokoll
            tisdagen den 15 juni.
          </note>
          <note n="4a94f185">
            13 § Kammaren åtskildes kl. 17.01.
          </note>
          <note n="c31a1f55">
            /Monica Gustafson
          </note>
        </div>
      </body>
    </text>
  </TEI>
</teiCorpus>
